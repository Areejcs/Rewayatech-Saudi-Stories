
البارت (1)
الشخصيات
الجد والجده
سعود الفارس و موضي الفارس (ابو سطام وام سطام) عيال عم
اولادهم 1- سطام 54 سنه(ابو راكان)
زوجته شيخه 48 سنه(ام راكان)
اولادهم
راكان 32 سنه/زياد 28 سنه/العنود 22 سنه/
نايف 18 سنه/ساره 16 سنه
2- سلطان 50 سنه (ابو بتال)
زوجتة الجوهره 45 سنه (ام بتال)
اولادهم
بتال 30 سنه/سعود 26 سنه
سامر 19 سنه /سمر 18 سنه
وليد اخر العنقود 10 سنين
3- عبدالعزيز 48(ابو طلال)
الزوجة الاول مريم 45(ام طلال)/الزوجة الثانية الجازي 40(ام سيف)
طلال 31 سنه/سيف 26 سنه
نوال 24 سنه /اماني 15 سنه
ريان 9 سنين
4 – العنود 46(ام سند) متزوجة من " ولد عمها وولد خالتها بنفس الوقت " فهد 51 (ابو سند) (توفى ابوه وهو صغير ورباه عمه سعود هو واخوانه خالد و راشد وزوجهم بناته)
اولادهم:
سند 32 سنه /فارس 28 سنه /ياسر 26 سنه
مرام 24 سنه / غرام 18 سنه
5- الهنوف 44 سنه (ام عناد) متزوجه من ولد عمها خالد 49 سنه (ابو عناد)
اولادهم :
عناد 31 سنه /بدر 26 سنه
ابرار 23 سنه / شجون 18 سنه
6-مياسه40 سنه(ام صقر) متزوجه ولد عمها راشد 46 سنه(ابو صقر)
اولادهم
ريما 24 سنه / رنيم 22 سنه
ريهام 21 سنه / رنا 20 سنه
صقر 18 سنه روان 15 سنه
7- رعد اخر العنقود من عيال سعود و موضي 36 سنه
ابو سطام واولاده ساكنين في فلل جنب بعض في سور واحد والحديقة مشتركة بينهم واقبالتهم فلل اولاد اخوه ازواج بناته نفس التصميم ثلاث فلل وتحيطها سور واحد مابينهم الا شارع فـ دائما مجتمعياً مع بعض الا سطام تركهم من 16 سنه وسكن الرياض
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ـــــــــــــــــــــــــــــــــــــــــــــ
الرياض
من حوالي سنتين وهي كل فترة ترتب المكتبة وتهتم فيها وتتذكر كل ذكرياتها الحلوة والمرة من خالها نايف وجدتها الظبي
العنود بتنهيدت حزن / الله يرحمكم ويسكن روحكم الجنة من بعد ماخذ الله امانتكم معاد بهالبيت فرح والا امان رحتوا وارح الفرح معاكم ... استغفر الله العظيم .. استغفر الله العظيم .. استغفر الله العظيم
سمعت صوت ساره تناديها بخطوات سريعة اتجهت لباب الجناح
العنود بهتمام \ خير فيه شي
ساره \ خالاتي تحت مسوين رجة ودوشت كلام يااااكثره يبونك تنزلين
العنود تتافف \ اوووف طيب شوي وانزل
ساره بلقافة \ نفسي اعرف ويش فيها ذا المكتبة ليش تحبينها هالكثر
العنود بابتسامة \ فيها كتب قيمة لو تمسكين كتاب واحد منها راح تستفيدين و تبطلين لقافة >> مسكت أرنبة انف سارة وقرصتها فيها << وبعدين اعطيتي امي دواها
سارة بتافف / اييي لاعاد تسوين ذا الحركة و ايه اعطيتها و يالله ننزل
العنود / اية خلنا ننزل قبل خالتك شريفة تشرفنا
ساره / ههههههههه ضحكتيني حسستيني اني بحصة ابلة نوير حقت ااا
قاطعتها العنود / بس بطلي قرقرة ويالله خليني البس عباتي وانزل
سارة بتافف / طيب طيب
العنود وهي تتعداها / بطلي تافف واستغفري

في الخبر ....
الشباب مجتمعين بالاستراحة الخاصة فيهم
راكان \ هههههههههههههههه الله يقطع ابليسكم ماتسيبون اهبالكم .. وانتم يالكبار تحطون راسك براس الصغار>>> يقصد بالكبار بدر وياسر
سامر معصب\ اللحين انا صغير ياركانوه اجل حتى اللي خبرك صغيرين
راكان فهم قصده وبستخفاف \ هه لاتعصب انت رجال فيك البركه بس اقصد فارق السن بينك وبين الخبل اللي جنبك
سامر زادت عصبيته لانه فهم قصد راكان يستخف به \ لا تخلين اخرب عليك ياراكان وتشوف من الرجال
راكان يزيد علية / ههههه ما انت بقدها وخلك ساكت هههههه
بدر يغير الموضوع .. بضحكة\ هههه انا اتحدا واحد منكم يدخل المجمع بدون عائله وبدون مايطردونه لو ماسوينا كذا كان الطعنا اللين البنات يرضون ويتكرمون يروحون معانا ويرجعون بدون ما يخذون لهم شي من المجمع
ياسر بقهر\ ايوه والله صادق اذكر كنت ابي لي غرض بسيط من المجمع واخذت غرام معايه ياشين ذاك اليوم والله اني فكرت انها اخذت المجمع كله فوق الوقت اللي خسرته خسرت جيبي
صقر\ ههههههه بس حركة بدر وسامر تهبل والله لو شفتوا اشكالهم كان فطستوا من الضحك ههههههههه
الكل \ هههههههههههههههههه
زياد \ وهذا انت ياصقر مالك غير يومين وسحبوك اجل لو تقعد هينا على طول بتنحرف لا والله عمتي مياسه وعمي راشد تجننوا
عناد بمزحه \ انا نوي اخبر عمي راشد علشان يتصرف معاك
سعود يكمل \وانت ياسامر عقابك راح يوصلك
راكان بنذاله \ لكن نتستر عليكم اذا خبرتونا كم رقم وزعتوا وكم رقم جبتوا
بدر يتريق \ حوالي 50 رقم وزعنا و100 رقم جبنا
صقر صدق لانها كان ينتظرهم برا المجمع في السيارة وبعصبيه \ افااا يابدر والله ماتوقعتها منك تسوي هالحركات ماتخاف على محارمك
سامر يمثل العصبيه\ ماهقيتها منك يابدر وانت ياراكان مادام عرفت نيته معناته ماانت باحسن منه لك سوابق
ياسر بجدية تمثيل \ بصراحة العزوبية مرض فتاك يا اخي لاتلومه بصراح طولتوا يالشيبان وانتم مااعرستوا وبناتنا عنسوا ينتظرونكم وحنا يالفقارا مالنا الا هالمعاكس ودروب الشياطين بالله ياصقر نلام
بدر كان يطلع موسيقى حزينة من فمة وياسر يتكلم
صقر عصب صدق \ انت وجهك واش تنلام وعزوبية ومادري ايش تقول هذا حرام يعتبر من انواع الزنا ماتخاف ان احد محارمك يصير له مثل ماتسوي ببنات الناس وانتم يالكبار مااا ... انقطع كلامه وهو يشوفهم متسدحين من الضحك
الكل / ههههههههههههههههههههههههههههههههههه
بتال يضحك / والله ياصقر ههههههههههههه اول مره احد يضحكني هههههههههه بها الشكل ههههههههه ااااااه يابطني
عناد يمسح دموعة من كثرة الضحك / هههههههه كل الحكاية كلام فاضي هههههه انت صدقته ومشوها عليك هههههههههه
طلال و سيف وسند وفارس داخلين عليهم \ السلام عليكم
الكل \ وعليكم السلام
سيف \ وش فيكم صوت ضحككم طالع لبرا خير ان شاء الله
سعود وهو يهدي نفسة / تونا مسوين مقلب بصقر
سند بابتسامة/ افاااا وش مسوين بعد
ياسر وهو مبتسم \ ورحنا المجمع بدون عوائل
سند يبتسم على هبال اخوة .. بهدوء ويجلس بجنب صديقة وكاتم اسراره طلال \ وكيف هذي ؟
بدر ويفتخر والابتسامة مرسومه على وجهه \ ابد الله يسلمك تنكرنا بالزي الهندي وسوينا نفسنا سياح
سامر وهو يعدل جلسته \ وبس شافونا لبسين نسافه وهالفة ونهز بها الراس دخلونا
ياسر يتذكر اشكالهم ويضحك\هههههههههههههههههههههه بس شكلكم يفطس من الضحك وخاصة سامر و النقطة الحمر اللي حاطها بجبهته
سامر \ لا وبدر يقول لحارس الامن انا في اروسه يشتري هديه مال انا
الكل\هههههههههههههههههههههههههههه
طلال اشر على صقر / و ايش فيه الاخ معصب
الشباب التفتوا عل صقر ورجعوا يضحكون وقالو لشباب اللي صار
ــــــــــــــــــــــــــــــــــــــــــــــــــ ـــــــــــــــــــــــــــ
بقصر ابوسطام وابو بتال الكل مجتمع الرجال بالمجلس الخاص والحريم معاهم والبنات بالمجلس الداخلي
البنات يتكلمون عن ازياء المصمم اللبناني العالمي آيلي صعب
سمر \ بنات ايش رايكم اخذلي الفيروزي
غرام بتايد\ ايه راح يطلع عليك روعه كنت راح اقولك ايش رايك فيه
سمر \ يا حياتي اذا عجبك خلاص خذيه انتي يفدك يا روحي
غرام تحضنها وتبوسها على خدها\ لا يا عمري قصدي لك انت اخترته
سمر تبتسم لها \ وانتي ايش اخترتي
غرام\ الاحمر ايش رايك
شجون بعصبيه \ هي هي هي انتي وياها مايكفي مفوتين علية الفلم وقاعدين تطالعون هل المفسخين وقاعد تتباوسون وتحضنون بعض وماكان احد حولك
نوال بتايد\ ايه والله وهي صادقه وتختارون الفساتين وماكان غيركم يبي يختار وبعدين مايصير انا اخت العريس يعني انا اختار اول وحده
مرام من جابوا طاري العرس خجلت وحمر وجهها وصارت تشرب العصير وهي تطالع التي في
غرام مبققه عيونها\ هي انتي لايكون نسيتي اني انا اخت العروسة يعني انا اولى
ريما ورنيم ورنا وريهام وروان بعد الاتفاقيه بصوت واحد\ هيييييييييي نحن هنا
الكل سكت لثواني مخترع وبعدها انفجروا ضحك
ــــــــــــــــــــــــــــــــــــــــــــــــــ ـــــــــــــــــــــــــــــــــــــــــــ
بالمجلس ابو سطام وزوجته واولاده وبناته حوله ماعدا سطام اللي بكره يوصل الشرقيه ورعد لسه مسافر
ابو سطام بقلق \ يا سلطان ماعندك خبر عن اخوك رعد من امس ماكلمنا ولا سمعنا صوته
ابو بتال\ تطمن يبه هو بخير وماعليه اخلاف هو بس راح لريف يشم هواء وان شاء الله لا جاء بعد شهر بعرس طلال اقنعه يبقى ومايصير خاطرك الا طيب يا الغالي
ابو عناد\ يا عم هو لسه قلبه موجعه كل ماجاء الشرقية وتذكر مرته الله يرحمها يرجع ويهج .. لزوم نربطه بالأرض ونشغله بشي
ابو صقر يكمل بتأييد \ صدق يا عم خلي الحريم يدورون له على مره ولا جاء نحاول فيه يتزوج يمكن يقتنع
ابو طلال\ مالك لو يا ابو صقر ماهقيت ان رعد يجي بالمسايسه في مسألته الزواج مايبيله الا الغصيبه والا بيقعد طول عمره على الذكرى
ابو بتال برفض \ رعد رجال مو بنت حتى نغصبة رعد مايمشي الا بالحيلة
ابو سطام بعد تفكير في حالة ولده اخر العنقود واللي متعب حاله بالترحال والسفر التفت جهة زوجته وشافها تمسح دموعة بطرف شيلتها خفية عن باقي ابنائها ولكن لا يخفى على ذلك العاشق المتيم بها
ابو سطام بعد صمت ثواني هز راسة وكانه يحادث نفسة \ يصير خير ان شاء الله .. يصير خير
ــــــــــــــــــــــــــــــــــــــــــــــــــ ـــــــــــــــــــــــــ
يوم جديد
بالرياض
في سيارة ابو راكان ارمادا يسوقها نايف و معاه ابوه و معاه جده ابو نايف
تعريف بأبو نايف وعائلته
ابو نايف سعد ال سعد 78 سنه زوجته الظبي توفت قبل سنتين بحادث مع ولدها وبنتها خلود
بنته الكبيرة شيخة 48 سنه ام راكان وسبق التعريف بها لها تؤام اسمها شمه نسخة طبق الاصل منها توفت بعد ولدتها ابنتها منار
بنته الثانية شريفة 45 سنه ( ام عبدالله ) سيتم التعريف بها لاحقا
بنته الثالثة خديجة 36 سنه متزوجة من 16 سنه ولم تنجب الا الان
نايف 35 سنه الولد الوحيد اعزب توفى هو وامه بحادث سيارة غريب قبل سنتين
بنته الرابعة خلود 33 سنه كانت بالحادث اللي صار لامها واخوها هي الناجية الوحيدة بس اصيبت باكتئاب حاد بعد الحادث دمر نفسيتها
عائلة ابو راكان بالسيارة وحدة ووراهم سيارة عبدالله
في سيارة عبدالله الهمر .... التعريف باللي موجودين بالسيارة
شريفة ام عبدالله و خديجة تم التعريف بهم
عبدالله 28 سنه - مها 24 سنه – حنان 18 سنه
ابو عبدالله رجل اعمال وكثير السفر وشريفة مايهمها امره اهم شي رصيدها ورصيد عيالها بالبنك دايم يزداد وهو مطنشهم ولا يهتم فيهم اصلة من حائل منقطعة الصلة بين اهله وزوجته
مها بصوت هامس \ اوووف مابغينا نطلع من ذي الرياض اختنقت
حنان مثلها بالهمس / ايه والله صادق ياحظ مناير راحت جده لا بعد راحت تقابل الحب
مها اطلقت تنهيد\ يا الحب يعذب القلب انا الحق حبيبي من مكان لمكان وهو ولا همه ...اكملت بفرحه .... بس امي قالت لي ما يأخذ غيري وهو راح يحبني بعد الزواج الحب اللي قبل الزواج يروح بسرعه ماابيه
حنان بهمس / اللي يسمعك يقول تحبينه صدق
مها بهمس / صح ما احبه بس امك ويش اسوي فيها قلت اكذب على نفسي واقول حبيه والا انا ادري ان عقله وقلبه لبنت عمه سمر
حنان بهمس / اسمعي اسمعي اخوك المدلل العاشق ويش يقول
عبدالله بعصبية / يمه انا ما قلت ابي العنود بسيارتي ليه ما جبتيها
ام عبدالله بحده / لو انك صاحين من بدري ومضبط السيارة كان سحبتها لك وجبتها لكن ما مشينا من البيت الا وهم قدهم مشوا تبي اوقف نايف بالشارع واقول له نزل اختك خبل انت
عبدالله بعصبية \ ما يهمني يمه دبري لك صرفة والا اعجلي علية واخطبيها خلني اتزوجها كم لي وان اطلبك تخطبينها والا ماتبين تشوفين عيال ولدك
ام عبدالله بتنهيدة وتفكير / اصبر شوي خلي الطبخة تستوي على نار هادية تصير اطعم
خديجة بغباء / وشهي طبخته؟
شريفة بحدة / وانت ويش دخلك كملي نومك جعلك بنومة الخبلة اختك >> تقصد شمه
خديجة ما فهمت شي ورجعت تنام
عبدالله وقف عند المحطة مثل نايف / هااا تبون شي
مها بلقافة \ ايه عبودي جيب شوكولا وشيبس ومشروبات غازيه ومويه
عبدالله باستهزاء \ وغيره تبون شي
مها بابتسامه\ لا سلامتك
عبدالله سكر الباب بقوة ومشي لسوبر ماركت وعينه تلتفت على سيارة ابو راكان اللي واقفة عند دورات المياة يمكن يلمح زول العنود لكن ابد السيارة مضلله وما يشوف منها شي وبعد مارجع ماكان معاه الا علب الماء
مها / وين اللي طلبناه
عبدالله بعصبية/ عبي بطنك بالماء تشبعين ان كنتي جيعانه وان كنتي عطشانه يرويك وابلعي لسانك لاحط حرتي فيك ...
مها بلعت لسانها وسكتت وحنان نامت وما حست باللي حولها
وصلو لشاليهات اللي حجزها راكان بطلب من جده ابو نايف ونزلوا و نازلو اغراضهم
ــــــــــــــــــــــــــــــــــــــــــــــ
كان واقف يطالع للمدخل الرئيسي يمكن يلمح سيارته اشتاق له من شهور ما شافه اشتاق يشم ريحته
هذا اول فرحته هذا البكر مأخذ الفكر حتى لو زعلان منه ما يقدر ما يسامحه
دخل علية ولدة سلطان وشافه واقف ويناظر للمدخل الرئيسي وعرف ايش فيه ابوه / يبه .. سطام وصل الحمد لله
ابو سطام بفرحة / وينه فيه وانا ابوك خله يقلط
سلطان باعتذار/ يبه انت تعرف الخط طويل وسطام كبر والمشوار اتعبه فهو راح يم الشاليهات يرتاح وبكره ان شاء الله يسير علينا ويسلم ويعطينا علومه
ابو سطام بحزن على حالة ولدة / قلبي على ولدي وقلب ولدي على حجر الله يسامحك يا سطام تجي يمنا ولا تسير علينا
قسى قلبك الله يسامحك يا بوك الله يسامحك
بعد صمت دام لمدة ثواني ... يا ولدي قول لإخوانك وخواتك يجون يتغدون عندنا امك من صباح الله خير وهي تعافر فهالمطبخ ماخلت اكله يحبها سطام ما سوتها
سلطان بزعل من حال اخوه/ ابشر يبه الحين اخبرهم جميع
ــــــــــــــــــــــــــــــــــــــــــــــــــ ـــــــــــــــــــــــــــــــــــ
في بيت العنود ام سند....
غرام بعباتها وتركض مع الدرج شافها سند وابتسم على خبال اخته
سند / على وين غرامي اكيد عند حبيبة القلب
غرام تكلمه وهي تلبس شيلتها / ايه اكيد عند سموره حبيبتي
سند يمسك يدها/ الحين ابي افهم انتي ماعندك وقت معين لزيارة 24 ساعة مقابله بيت خالي سلطان ما كأن عنده عيال ويبون راحتهم و....
قاطعته غرام / هوب هوب هوب سندي حبيبي اخوي الغالي جدتي مسوية غداء علشان خالي سطام وهو ماجاء فقرروا يغدونا عندهم علشان نونس جدتي وانت بعد ملزوم تروح .., تفلت يدها من يد اخوها وتبوسه على خدة وطلعت بسرعة
سند ضل واقف وهو يفكر بخواته دايم خايف عليهم و شايل همهم بس ما يرضى زعلاهم تحرك بيصعد لجناحه
العنود " ام سند " خارجة من جناحها وقابلة سند صاعد الدرج ومتوجة الى جناحه
العنود / يمه سند منت رايح لبيت جدتك الكل مجتمع عندها يمه مانبي خلقها يضيق فديتك يمه لاتقول لا مانيب رايح
سند ابتسم لامه وباس راسها / تأمرين امر يا الغالية بس اغير ملابسي اسمحي لي
ابتسمت العنود لولدها عمره ماضيق خاطرها دايم يلبي طلبها حنون وما يخبر احد بوجعة دايم تدعي له بالزوجة الصالحة اللي تريح قلبه وقلبها
العنود / مسموح يمه بس لا تتاخر ماراح احط لقمة بحلقي اللين اشوفك على السفره
ابتسم سند وهز راسه وقبل راسها وراح لجناحه يبدل ملابسه ويروح لبيت جده
ــــــــــــــــــــــــــــــــــــــــــــــــــ ــــــــــــــ
بيت مياسة
ريما ورنيم وريهام ورنا وروان جاهزين ينتظرون صقر
رنا / اوف هذا تأخر وينه فيه كله علشان يغير ملابسه
ريما / انتظري شوي كان احد طارد وراك
روان / لانه حبيب القلب تدافعين عنه
رنا / لو وحده فينا كان ماخليتي كلمه عليها
ريهام/ ابي اعرف سر هالغيره كل واحد ماخذ حقها من الاهتمام عند امي وابوي...
قاطعهم .../ ليتكم تحملون نص اهتامهم فيني احسها خنقتني خلاص ماعاد اقدر اتنفس
ريما / صقر ويش ذا الكلام
رنيم/ والله ماتوقعت اسمع منك هالحكي توقعتك انك تفرح لمن امي وابوي يدللونك ويهتمون فيك
صقر بعصبية/ انا ماني بزر ولا بنت يدللوني ويهتمون فيني انا رجال وخط شاربي ويالله بلا كثرت حكي امشوا يالله
البنات سكتوا بعد ما شافوا عصبية صقر ومشوا وراه بدون صوت
ــــــــــــــــــــــــــــــــــــــــــــــــــ ــــــــــــــــــــ
في بيت الهنوف ام عناد
عناد نازل مع الدرج ويسمع صوت ضحكة شجون العالية اللي يكرها ودايم يقول انتي بنت ضحكتك لازم تكون هادئة
عناد بعصبية/ شجججججججججججوووووووووووووووووووون
شجون من سمعة صوته اتخبت وراء بدر اللي كانت تضحك معاه
شجون بخوف/عناااااااااد .. جاك الموت .. بدير لا تتركني
بدر بضحكة / انا مالي دخل ابي الفكة اتركيني يا بنت
شجون ببكيه وهي تتمسك فيه / بدوري حبيبي انا بوجهك لا تتركني بين يدين .......
ماكملت كلمتها الا وعناد ساحبها من قفاها .. شجون شهقت من الرعب
عناد بعصبية / انا ما قلت لك الضحكة الماسخة ذي ما عاد اسمعها وان سمعتها اكسر فمك ما قلت لك من قبل ليه ما تسمعين الكلام انتي .. جاوبيني .. انطقي
شجون برعب / عنــ ..ـاا..اد والله .. بدون قصد .. تطلع مني والله .. اذا ضربت عندي .. مؤشرات البسط والفرح .. تطلع هذي الضحكة .. انا مااااعرف كــ..ــيـ..ـف تطلع ... والله ... والله
عناد رافع حاجب وبتريقة / لا ماتعرفين كيف تطلع ها .... وبعصبية.... والله لو مو رايحين لبيت جدي كان علمتك كيف تطلع امشوا قدامي يالله
بدر طلع وهو فاطس من الضحك على شكل شجون وشجون طلعت تجري وراه ومقهورة من بدر اللي ضحكها وانحاش وهو يدري بان عناد موجود .. متجهين لبيت جدهم ووراهم عناد متنرفز وواصل حده لانه تعبان وخاطره ينام لكن مجبور على القعدة
ــــــــــــــــــــــــــــــــــــــــــــــــــ ــــــــــــ
في بيت ابو طلال
طلال / سيف ما انت رايح لبيت جدي
سيف بدون مايلتفت لطلال وتركيزة على التي في/ لا ماني رايح
طلال جاء وجلس جنب اخوة وحط يدة على كتفة/ لية ما انت رايح اذا تعبان كلنا تعبانين بس علشان خاطر جدتي يهون كل شيء
سيف بنرفزة/ لا مو تعبان ارتاح وحتى لو تعبان احد بيهتم .... رمى يد اخوه وطلع لغرفته
طلال استغرب تصرف اخوه بالأول واخذ بخاطرة وبعدين تعوذ من ابليس وفكر انه يمكن من ضغط الشغل
نوال نازله من الدرج وهي مستغربه / فيه شي كاني سمعت صوت سيف عالي ومعصب
طلال بضيق/ اية يقول مو رايح لبيت جدي يالله لا نتأخر عليهم
نوال بحزن لحال سيف هي الوحيدة اللي عارفه بحال اخوها / يالله والله يهدي سيف ويصلحه لازم يجيب لنا حكي
طلال / اذا سألونا عنه نقول متعبة القالون واخذ له علاج ونام حتى يرتاح
نوال / ان شاء الله على امرك
ــــــــــــــــــــــــــــــــــــــــــــــــــ ــــــ
ابو سطام ساكن بأكبر فله او بالصح قصر هو وولده سلطان
بصالة الطعام الكبيرة كان مجتمع فيها الرجال والصالة الصغيرة مجتمعين فيها الحريم بس الباب اللي بينم مفتوح للأخر الكل مجتمع والاصوات في كل مكان لكن قلبها معاه هو وبس كل مابين لحظة والثانية تسرق لها نظرة
نوال شافتها وحبت تلعب بأعصابها واشرت لريما تنتبه لنظرات مرام وطلال
نوال بابتسامة خفيفة وهي بعباءتها وبرقعها مثلها مثل باقي البنات
نوال بخبث/ خلاص بعد ما بقى غير كم اسبوع يعني مايحتاج ها الحركات وتغمزلها
مرام وجهها احمر من تحت البرقع ومتوقعة انها تنكشف وهي منزله الشيلة على عيونها
ريما بضحكة/ اقول تراء حولك عازبات ومراهقات وكل العيون عليك
العنود ام سند دخلت عرض بالمزح وبصوت غاضب / مراموه ياجعلك لصلاح ويش جابك ياللي ماتستحين الحين يقولون ماعرفت اربيك ولا فوق شينه قوات عينه قاعدة تراسلينه بالجوال وعيونكم مبقبقه ببعض تبين تخلين اختك المراهقة تنحرف >> سحبت غرام من قفاها وهي مي عارفة شيء>> شوفي وجهها البري كيف << غرام تطالع امها من تحت الغط ومي فاهمة شيء >> تبين تخربينها قومي يالله على فوق اقعدي لوحداك وهاتي الجوال يالله اشوف قدامي
مرام غرقت عيونها بالدمع واعطت الجوال امها وصعدت لفوق تحت نظرات طلال المستغرب
والبنات قعدوا يضحكون على مرام ونظرات طلال
ـــــــــــــــــــــــــــــــــــــــ
بتال / هيه طلال ... اكلمك .... يهزه .. ويش فيك انت؟
طلال بعد منتبه / هاا لا سلامتك ما فيني شيء
سند منتبه من اول .. وبابتسامه / اتركه يابتال اتركه امي خربت عليهم الجو.....غمز له
بتال عارف حركات عمته .. ابتسم/ الله يهديها عمتي ماتفوت فرصة
فارس مبتسم/ امي احلى شيء عندها هذي اللحظات
طلال مستغرب / كلكم شفتونا
ياسر يضحك/ هههه اية وابوي بعد بس بعيد عنا شوي لو هو قريب كان زادها
بتال بستغراب ان زوج عمته خفيف ظل مثل عمته/ عمي فهد يسوي سوايا عمتي العنود لالا ما اصدق
سعود بستغراب مماثل / والله قوية ما اصدق
ياسر / لبى امي وابوي والله لمن يجلسون مع بعض ونكون معاهم كل شيء لا تستغربه وحنا نشاركهم الهبال
سند / قصدك انت وغرام
فارس/ اية لا تدخلنا حنا مالنا بالهبال
ياسر / تصدقون بعض الحيان احس انكم مأنتم اخواني ثقيلين دم يا كافي .. انا حاس ان بدير اخوي
بدر يبتسم / الله يا يويسر احس انت وغرام وانا وشوجي اخوان وسنيد وعنيد وفويرس ومراموه وابراروه اخوان ثقاله ثقاله يالطيف بس الله لايبلانا
صقر وسامر طالعو بعض/ لا يالخونه الحين مالنا مكان بينكم
بدر وياسر/هههههههههههه
ياسر / خلصت التذاكر
الكل ضحك ماعدا عناد وبتال اما سند فمبتسم كالعاده
عناد بعصبية لانه مايحب هالاستهبال وهالكلام اللي ماله فايدة/ كل تبن انت وهو واقعدوا قعدت رياجيل والا انقلعوا لقسم البزران
بتال بتهدئة/ ويش فيك عناد بارود اعصابك بسرعة تشتعل ماصارت والا راكان مو موجود خلاص احنا ماننفع
سعود/ ايه ياعناد .. بيعنا بسوق وانا اخوك وخذ روقانك
عناد بشبه ابتسامه/ ماعاش من يبيعكم يا غالين الاثمان بس انا تعبان شوي و يبيلي ارتاح
طلال تذكر سيف وضاق خلقة انتبه له سعود وجلس جنبه / ويش اللي مضيق خلقك
طلال ابتسم/ لا مو متضايق بس ارهاق الشغل عارف الشركة اليوم ضغط عليها
سعود سكت ثواني لانه كشف كذبة طلال حط يده على كتفة/ لجاء في بالك تحكي اللي في خاطرك تراني موجود
ابتسم طلال وهز راسة بالموافقة ووقف سعود ومشي عنه
طلال بخاطره "ويش تبيني اقولك ياسعود اخوي وعضيدي كارهني ويش اقولك آآآآآآه ياسيف الله يهديك بس"
ـــــــــــــــــــــــــــــــــــــــــ
عند الحريم والبنات
الجوهرة/ العنود ويش سويتي في مرام لقيتها مقطعة عمرها من البكي
العنود / هههههههههههه شفتها تناظر طلال من تحت لتحت وتراسله بالجوال وانا قايله لها شهر مايشوفك ولا تشوفينه ولاتكلمينه وهي ابد معطيتني طنش
مريم ام طلال/ يويلي على وليدي بتتعبينه يالعنود ارحميه شوي على الاقل يسمع صوتها
الهنوف بتأييد / لا يا اختي لا تضعفين خلينا نلعب فيهم شوي
العنود / والله انك اختي شقيقتي تفكيري وتفكيرك منحرف
البنات والحريم/ ههههههههههههههههههه
غرام / يمه ويش مخططه عليهم بعد اعرفك امي خبز يدي
الجازي ام سيف/هههههههه ويش امك خبز يدك انتي خبز يدها
شجون بمداخلة/ لا خالتي هذاك زمان الحين البنت تربي الام وهي تحرف الام
مياسة بجزع/ اعوذ بالله الله يبعد عنا هذا الزمن يا بنتي
سمر/ الحين تشوفين البنت لابسه عباية متسترة ومحترمة والام الله هم سترك عبايتها مخصره ومطرزه ولا كانها مرة كبيرة ولها لبسها وحشمتها
الجازي / لاحول ولا قوة الا بالله
غرام/ ايه وبعد تغازل شباب والسوالف وكل شيء
شجون / وفية العكس الام تشوفينها متسترة ومو باين منها شي والبنت الله يسترنا بستره الميك اب والعباية كانها بعرس
الجده المستمعه للحديث / يارب لطفك يالله يارب تصلحلنا النية والذرية ياكريم ولاتطلع منا ذرا فاسد
الكل / امين
ــــــــــــــــــــــــــــــــــــــــــــــــــ ـــــــــــــــــــــــــــــــــ

في الشاليهات
راكان بعد ماابعد عبدالله بمساعدة نايف وفضيت الجلسة لراكان وابوة وجده
... / يبه هذا انت في الشرقية انت وجدي ابو نايف بكرة تروحون لجدي وعمامي وتخطب لي سمر رسمي من عند عمي
سلطان وانا كلمته قبل لا اجيكم
ابونايف بعصبية / مادام انت كلمته ويش فايدة روحتنا
راكان بضيق/ جدي ماله داعي هالكلام وانا عارف اخرته بيوصل ليش
ابونايف بعصبية/ لايش بيوصل يعني .. تقرر وتخطب وبعدين تبينا ننفذ .. عبيد عندك حنا
راكان بطولة بال/ حاشاك يبه بس انا خبرتكم من سنتين عن الموضوع وقلت لك اول ماتنتهي من دراستها بالثانوية ابي اتزوجها وهذي هي خلصت والخطاب يدقون بابها
ابونايف بغيض/ وخير ياطير فيه اللي احلا منها وتسواها
راكان عصب/ ماابي غير بنت عمي سلطان ولو الف الدنيا كلها ما الاقي مثلها
ابونايف بعصبية/ الا فيه مها بنت خالتك حلا واخلا....
قاطعه راكان وهو بقمة العصبية/ ماابي غير بنت عمي تبون تخطبونها وتحضرون ويصير لكم قدر اهلا وسهلا ماتبون احسن ماتقدرون توقفون بطريقي اتزوج واسكن بالشرقية واشتغل عند عمي هو يتمناني من قبل واتحداكم اذا شفتوا وجهي بعدها وشوفوا من يشتغل لكم بالشركة >>> عارف نقطة ضعفهم
ابو راكان يطالع ابونايف وهو بداخله يتمنى راكان ياخذ من بنات عمه بس مايقدر يتكلم لسانه ثقيل وحلقة ناشف ويحس بسكاكين تنغرز بحلقه
ابونايف بخوف من فقد راكان وهو عارف راكان اذا قال كلمه يسويها/ خلاص ..خلاص بكره نروح ونخطبها لك لو مااحبك كان ما..
قاطعة راكان وهو يقبل راسه وقبل راس ابوة / ماقصرتوا الله يخليكم لي انا رايح وبكره اشوفكم عند جدي سعود
وراح وتركهم واتصل على زياد وقاله رايح لعمامه وزياد بقي بالشاليه
مها بعد ماعرفت ان راكان موجود كثرت من الميك اب حول العيون لبست احلى لبس عندها وكثرت العطر و خرجت من الغرفة و تجهة لامها وطلبت من امها تروح هي وخالاتها لمجلس الرجال
دخلت ام عبدالله واخواتها ومها المجلس .. ام عبدالله/ وين راكان خبرونا انه موجود وينه ماشفته
عبدالله بطفش / راكان رجع لعمامه
مها بخيبت امل/ لا ما مداه توه واصل
نايف ماسك ضحكته على شكلها المضحك
ابونايف بقهر/ ها لولد مو صاحي ماغير ناقع عند عمامه ابي اعرف هم ويش مسوين به ساحرينه
شريفة/ اكيد يبه اجل يجي يم امه ولا يسلم عليها
نايف في داخلة " كلن يناظر الناس بعين طبعه .. يعني اذا انتي صاحبة سحور هم بعد اصحاب سحور"
ابو راكان نزل راسه بضيق مشتاق لامه وابوه واخوانه بس مايبي صداع الراس والضيقة كل ماحاول يروح يتعب ويمرض وقلبه يوجعه فصار يكرة الجية لأهله
خديجة/ يبي لنا نروح لوحده تفك السحر وكاد انه تلقا لها مليون عقدة فيه
شريفة/ خلينا نرجع الرياض اول مانوصل اسال وحدة تعرف فها السوالف
خديجة/ اية ياختي اذكر ام علي جارتي قالت لي عن وحدة فكت سحر زوج بنتها وصار يحبها وخاتم باصبعها بعد ماكان مصبحها و مسيها ضرب تقول ان اسمها ام سعيد يبيلي اسالها عن مكان هالقارية (القارئة) يمكن يفيد معاه
ام عبدالله برتباك / هااا لا لا لاتسالينها ام علي كما بخور السوق بكرة تلاقين نجد كلها تدري بانك تدورين ام سعيد لا لا تسالينها ولا شيء انا اسال واعرف
نايف قام من الجلسة بدون محد يحس وراح يم خواته شافته حنان ونادته
حنان بدلع ماسخ/ نايف نونو
نايف بضيقة وهو صاد/ هلا حنان تبين شيء
حنان ضايعة في خرايطها/حياتي اشتقتالك
نايف عارف هالموال / حنان عيب اللي تسوينه وانتي مثل اختي فاستحي الله يستر عليك
حنان بغباء / يعني كيف نايف ماتشتاق لشوفتي والا انت ماتحبني
نايف بزهق/ لاحول ولا قوة الا بالله حنان بعدي عن طريقي لايجي عبدالله ويفكر بشينه ويذبحني
حنان بخوف حقيقي / بسم الله عليك جعل يومي قبل يومك و...
ماكملت كلامها لان نايف مشى قبل ماتكمل متجهه لاخواته
ـــــــــــــــــــــــــــــــــــــ
العنود بعتب / الله يا زياد لا انت و لا راكان كلفتوا خاطركم بسؤال عنا
زياد بخجل من معاتب اخته وهي صادقة لهم شهرين غايبين عنهم وهم ساكنين مع بعض بالرياض ولا فكر يسأل/ والله عارف اني قاطع بس ايش اسوي وانا اخوك هذي شركة جدي من هنا وارجع بيت راكان وانا هلكان وحط راسي وانام واليوم الثاني نفس الموال وان لقيت فرصة ازور امي واسلم عليها بس الاقي عندها خالاتي واضطر اطلع بسرعة وبعض الاحيان مالحق امر عليكم
ساره بحضن زياد ودموع بعينها/ شهرين يازياد شهرين وحنا بنفس المدينة لانسمع صوتكم ولا تسألون عنا
زياد يحضنها ويقبل جبينها/ اعذريني حبيبتي بس لو كان عندكم جوال كان احسن
العنود/ عندنا جوال بس محد يعرف رقمه غير نايف ومحد يدري عنه
زياد باستغراب / ليه
العنود بهدوء/ مانا حابين احد يزعجنا ولا نحب نتصل على احد وحتى حنا ما نستعمله مضرته اكثر من منفعته
ساره بابتسامة/ انا حافظه الرقم بس حنا مانتكلم به الا نادر يا نكلم نايف يا منار وهم وحدهم اللي يعرفونه
زياد زاد استغرابه وبداء يشك بالامر/ ليه وامي ماتدري عنه
ساره بسرعه/ لالالا ولا نبيها تدري
زياد/ ليه؟
العنود بهدوئها المعتاد / امي تعبانه ولا تطلع برا البيت علشان تتصل وبعد علشان خالاتي ما يزعجونا به وكل شوي يتصلون وانت عارف سوالفهم
زياد صدق كلامهم وزالت كل الشكوك/ خلاص على راحتكم راح اتطمن عليكم عن طريقة وأطمنكم عني وعن راكان
ساره/ حنا حافظين رقمك ورقم راكان نايف سجلة لنا بس لاتقول لاحد زيود
زياد ابتسم وضربها على موخرة راسها بخفه/الحين ياكبري وتقولين لي زيود ولا يهمك راح ابلغ راكان
ساره تبتسم/ ولا تنسى تقوله سر
زياد ابتسم لاخته الصغيرة وباس جبينها ولحظة دخول نايف / وراح اقوله سر من عيوني
نايف/سلام ... هوووهووووو خليتك معاهم نص ساعة سويتوا فيها اسرار اجل معاد بخليكم مع بعض
الكل /وعليك السلام
العنود بهدوء / لا سر ولا شيء بس قلنا لزياد عن الجوال وانه مانبي احد يدري بوجودة
نايف هز راسه .. والتفت على زياد / كيفكم ياخواني >> يسأل بعتب
زياد ابتسم/ بخير وانت كيفك وكيف دراستك
نايف/ الحمدلله وتخرجت بنسبة عالية الحمدلله وابي اقدم بجامعة الامام محمد بن سعود قسم هندسة وان شاء الله خير
زياد مستغرب / صدق يا نايف
نايف / ايه صدق وليه مستغرب .. وابتسم بالم .. توقعت اني صايع وفاشل
زياد/ لا محشوم يا اخوي بس ما توقعت لك بالدراسة
نايف ابتسم بألم/ اخوان بس اغراب عن بعض
زياد تألم من الكلمة وابتسم بخجل وطلع جواله ومده لسارة تسجل فيه الرقم
ساره تبتسم/ امممم راح اكتب سارونه الحلوه تمام وصارت تطقطق بالجهاز
نايف / ابوك يا الاستحلال الجوال للعنود ويش لك
ساره تمد لسانه / مادام العنود راضية ويش علية فيك
نايف يسوي نفسة بيضربها وهي تخبت بحضن زياد وهي تصارخ خايفه وكانه ضربها صدق ضحكوا زياد والعنود ونايف على شكلها
ــــــــــــــــــــــــــــــــــــــــــــــــــ ــــــــ
بعد الغداء والقهوة والشاهي الكل انتهاء من التعب وراح لبيته بس قلبين محروقه على ضناها اللي بقربهم وبعيد عنهم
ابو سطام وام سطام

نوال خرجت من فلة جدها وما انتبهت لسعود اللي واقف برا بعد ما خلص مكالمته
نوال/هلا دكتور ايمن
.../الحمد لله بخير
..../ لا ابدا تفضل
..../ بخير الحمد لله شكرا لسؤالك عن الحال
.../ شكرا دكتور لمساعدتك
.../ ما ادري اشلون ارد لك جميلك .. ما قصرت
.../ مع السلامة
لفت وانصدمت بوجود سعود قدامها وهو رافع حاجب
نوال بارتباك لا ارادياً/ هذا دكتور بالمستشفى اللي كنت اتدرب فيه كان....
قاطعة سعود وهو مستغرب/ وليه هالتوتر والتبرير انا ما سألتك .. فجاه خطر في باله شيء وعصب ... لو كان اتصال عابر ماخفتي لها الدرجه وبعدين انت ماخلصتي تدريب ليش يتصل عليك .. ليكون بينكم شي .. احترمي اهلك اللي معطينك الثقة يا انسه
نوال عصبت / انا محترمه نفسي واهلي غصباً عليك وما اسمح لك تكلمني به الطريقة
سعود عصب من طريقة كلامها/ لا تصارخين لااعطيك كف يربيك
نوال عصبت اكثر / انا متربيه قبل لا اشوف وجهك.. ورفعت يدها وهي تأشر بصباعها وباستهزاء.. ومن انت حتى تربيني
سعود مسك يدها بسرعه ولواها وشرار يطلع من عيونه / والله يا نويل ان رفعتي يدك مره ثانية بهالطريقة لكسرها لك .. وفلت يدها
نوال خافت وتألمت من يدها وراحت تجري لبيتهم وعيونها مغرقة دموع وسعود خذا سيارته ومشي بسرعة
ــــــــــــــــــــــــــــــــــــــــــ
غرام تجري من الدرج وفي يدها دفتر مذكرات شجون وماتشوف قدامها و صدمت بشي وطاحت على الارض
......./.... ايييييي وجع يالخبل ماتشوف قدامك
شجون بس شافت عناد جري رجعت غرفتها وقفلت الباب
عناد والبركان ثاير من راسه لو ماتدارك نفسه كان طاح على ظهرة / انا الخبل والا انتي انا نفسي اعرف هالعايله احد داعي عليها ببنات خبلات جن مايعرفون لركاده والعقل وانتي ويش جابك بهالوقت لبيتنا ياناشبه لبتال وسعود يالي انا وبدر والله ان شفتك هنا لاحش رجولك حش فاااااااااااهممممممممممممه >> قالها بصوت عالي
غرام وقفت و بقوة عين تخفي وجع الكلمات اللي قلها عناد / والله البيت بيت عمي مالك دخل ادخله والا ما ادخله لمن يكون بيتك هذاك الوقت اطردني مالت عليك هااا>>> كشت بيدينها وراحت تجري
بدر يحمد ربه انها مشت قبل لا يذبحها عناد وراح جري على غرفته حتى لا يسمع له تهزئه
ابرار نزلت / خير وش فيه ... ليه ها الصراخ
عناد بعصبيه/ اسمعي ابرار ان شفت غراموه ولا شجين مع بعض بها البيت لاتلومون الا نفسكم
ابرار فهمت على طول وبتهدئة/ خلاص على امرك مايصير الا اللي بخاطرك
عناد زفر بضيق وطلع لغرفته وابرار راحت لغرفتها
ــــــــــــــــــــــــــــــــــــــــــــــــــ ـــــ
شجون على السرير تحت الفرشة مرعوبه من عناد
انطق باب غرفتها وزادت دقات قلبها رعب
بدر بصوت هامس/ شوجي شجوني انا بدرك افتحي لاتخافين
شجون/ بدر .. عناد حولك شيء
بدر حب يزيد عليها شوي/ ياويلك ياشجون متحلف فيك انتي وغرام ليتوطئ في بطنكم
شجون تفكر " خير وسيله لدفاع الهجوم"" ابي اهاجمك ياعناد مثل غرام"
شجون تذكرت كلام غرام وماقدرت تكتم ضحكتها الصاخبة
هههههههههههههههههههههههاااااااااااااااااي
بدر وراء الباب نقز من الفجعة/ بسم الله الرحمن الرحيم ... وبعصبية... صدق يوم يقولون عنك مسترجله والله مالومهم
شجون سمعته وعصبت من كلمة مسترجلة فتحت الباب / انت هيااااااااااااااا شنو مسترجلة
بدر / اجل ذي ضحكة انا اذكر البنات لضحكوا ما عاد ودك يسكتون ضحكتهم كأنها اغنية رومانسية مو انتي كنه فلم رعب
شجون بتكشيره/ تدري الشرهه مي عليك الشرهاه على اللي يتكلم معاك وقفلت الباب في وجهه
بدر عصب من حركاتها وراح لغرفته
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــ
ريما / رنيم ما انت شايفة صقر صار عصبي زيادة من لمن جينا الشرقية
رنيم مركزة على اظافرها ومعاها المبرد وتفكيرها بشيء ثاني ولا ردت على اختها
رنا/ من صدقك ريما انتي شايفه رنيم فاضية مشغولة بأظافرها اهم يعني
رنيم طالعتهم بنظره وراحت غرفتها
رهام/صدق هالبنت ويش تفكر فيه بس 24 ساعة في غرفتها وماسكة موبايلها والا المبرد والا الاب توب
روان/ لا يروح تفكيركم لبعيد تكلم صديقتها صالحة
ريما/ انا ماني مرتاحة لها البنت من ايام ابها احسها صاحبة مشاكل
رنا / لا تسمعكم تراها تذبحكم ولا ترضى عليها "وبستهزاء تقلد رنيم" صديكتي الصدوك
ريما بتنهيده/ وبالله المستعان .... المهم صقر مو ملاحظين تغير وحنا مالنا الا كم اسبوع بالشرقية
دخلت مياسة على هالكلمة / السلام عليكم ..... ويش فيه صقر تعبان متضايق ولا تخبون عن شيء
الكل / وعليكم السلام
روان بغيره/ كلش ولا صقرك هو المهم واحنا ابد لو نموت محد مهتم فينا اهئ اهئ اهئ >> صارت تبكي
مياسة راحت تضمها وتبوسها على خدها / يا ماما يا روحي انا يا سكر المعقود انتي تحت عيني بس صقر ولد واكثر وقته برا البيت ما اعرف ايش يسوي وهو في فترة مراهقة
روان ببكيه / وانا بعد فترة مراهقة والا هو الولد الوحيد حبيب الكل هئئئئئئئ
دخل صقر وهو جاي من المسجد ما سمع كلام روان الاخير بس سمع بكاها قبل جبين امه وجلس جنب روان
صقر بحنان/ من زعل حبيبة اخوها رونه ليه يا عمري من زعلاك قولي لي بس والله ما ينام الليلة الا وهو زعلان
روان تحب صقر بس تغار من اهتمام الكل فيه وهي لا... ابتسمت له وحضنته بيدينها/ لا حبيبي محد زعلاني فديتك
سمعوا صوت طيحة وصرخة الم/ آآآآآآآآآآآآآآه
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ــــــــــــــــــ
ابو سطام وسلطان خارجين من المسجد بعد صلاة العشاء
سلطان بمودة / يبه بكرة ان شاء الله جاي ابو راكان وعمه ابو نايف يخطبون سمر لراكان خبرني راكان بهذا الشيء وانت خابر هو محيرها " محجر عليها " ويبيها من ثلاث سنين وانا قلت له خلها تخلص الثانوية وبعدين راي الزواج عندها
ابو سطام مبتسم/ والله وكبروا العيال يا سلطان اجل راكان مستعجل على العرس
سلطان مبتسم/ ايه يبه والله لو هي عليه ما خرجت سمر من البيت ومن حضني بس هذا المكتوب واللي لازم يصير
ابو سطام عاقد حواجبه وبحده/ وش لك تخليها عندك هذا مصير كل بنت وولد عمها اول بها زوجها وعن الهرج الماصخ راكان رجال وينشد بها الظهر مثل ماربيناه ماتغير وزياد ماعليه اقصور بس الخوف من نايف ما نعرف شيء عنه هو رجال والا ماسك درب الرخوم وخواته وما شفناهم غير لمحه
سلطان / الله يهديهم ويصلحهم ان شاء الله اكلم راكان وخلية يجيبه هو وخواته والله اني ما اذكرهم زين اذكرهم يوم كانت العنود في الابتدائي وساره تحبي
ابو سطام وكانه يحدث نفسة / الله يسامح من كان السبب ... الله يسامحه ..
سلطان ما فهم القصد / ادعي له يبه مالنا غير الدعاء وبعدين حنا ما نقدر نقوله اترك عمك وشركته وتعال عندنا بعد موت اخو مرته نايف ماله احد ابو نايف يساعده ويعينه في الشركة وهذا راكان يساعدهم وشايل الشركة على كتوفة وفيه الخير انه هو واخوه كل خميس وجمعة يجي يمنا
ابوسطام بحزن/ والله ان كل ماقالوا راكان جاي يفز قلبي اخاف علية من الخط واتخيل يدخل علينا وابوه واخوانه وخواته معه وافراح ويوم اشوفه لحاله يحز في خاطري وبعدين احط الاعذار لسطام
سلطان/ هذا هو يبه ... بكرة ان شاء الله يجي ونشوفه ونشوف عياله ونروي ضمانا
ابوسطام/الله كريم يابوك الله كريم
وصلو للبيت وسلطان قبل راس ابوة / تصبح على خير يبه
ابو سطام بمحبة / وانت بخير وداعة الله
سلطان / بحفظ الرحمن
ــــــــــــــــــــــــــــــــــــــــــــــــــ ـــــــــــــــــــ
دخل سلطان لبيته وشاف اولاده وزوجته مجتمعين بصالة
سلطان بابتسامه /السلام عليكم
الكل وقف / وعليكم السلام
الكل قرب من سلطان وقبل راسه ويده جلس ابو بتال وزوجته جنبه بكنبة وحده وبتال وسعود بكنبه اخر وسامر بكنبه مفرده
نزلت سمر وابتسمت لأبوها واخوانها وامها / السلام عليكم .... وقربت من ابوها وقبلت راسه ويده
الكل / وعليكم السلام
سلطان مسك يد بنته وجلسها بينه وبين زوجته / هااا بابا سمر كيفك و ايش اخبار تقديمك للجامعة
سمر بابتسامه / بابا لسه باقي على التقديم .. بس انا وغرام وشجون ننتظر بدا التسجيل ونقدم
سلطان بابتسامه وبنبرة مقصودة/ لازم انتي وغرام وشجون مع بعض
سمر باستغراب / ايوه بابا حنا مواعدين بعض مانفترق ابداً
سلطان/ بس يا بابا لابد في هاالحياة يجي يوم وتفترقون
بتال وسعود كانوا فاهمين مقصد ابوهم وابتسموا وسامر ماعنده خبر
سامر بممازحة بوقت غلط / ايوه يعني واحده تطيح على راسها من الخبال وتتجنن ونوديها مستشفى المجانين شهار اللي بطائف او تفطس بيد واحد من اللي راعبتهم او....
قاطعته سمر بخوف/ بسم الله عليهم فالك ما قبلناه ويش ذا الحكي سامر
سلطان بعد ما أعطا سامر نظره سكتته / اتركيك منه بابا وخليك معايه ... مسك يدينها الاثنتين وحطهم بوسط كفوفه...
سمر حبيبتي انت تدرين ان راكان ولد عمك يبيك زوجه له وانا قلت له بعد ماتخلصين الثانوية وهذا انتي خلصتي وهو اليوم فاتحني بالموضوع وانا ابي اعرف رايك انتي موافقه تتزوجينه او لا
سمر وجهها حمر من الموضوع وخجلت ونزلت راسها ماتمنت تسمع من ابوها هالكلام قدام اخوانها والحين مو عارفة ايش ترد وخاصة اخوانها متجمعين ويناظرونها بس هي تعرف عادة ابوها اذا كان فيه موضوع يخص احد ومهم يقوله قبال كل اهل بيته"
بتال عرف ان ابوه مافتح الموضوع قدامهم الا يبي مساعدتهم وهو يعرف حساسية الموضيع اللي تخص سمر بذات
بتال بحنيه / سمر حبيبتي اذا ماكنتي موافقة فاعرفي انه محد راح يغصبك
سمر رفعت راسه لبتال بعد ماقال اذا ماوفقتي وخافت يفهمون سكوتها غلط ونزلت راسة والكلام يضيع منها
سعود شاف نظراتها حب يلعب عليها / يبه قول لراكان ماله نصيب عندنا مو هذا اللي تبينه ياسمر
سمر زادت دقات قلبها وشوي وتبكي بصوت هامس / لا .. بـ..ـابـا .... وماقدرت تكمل
سلطان طالع عياله مو فاهم شي وياشر لبتال يعني مو موافقة .. ولان راكان مجنون فيها وسمر تدري بخطبته من ثلاث سنين وموافقة فليش غيرت رايها اكيد فيه شيء
ــــــــــــــــــــــــــــــــــــــــــــــــــ ــــــــــــــــــ
عناد نازل من الدرج لبس جينز و تيشيرت متوجهه للاستراحة (الامكان الوحيدة اللي مسموح بها يلبسون فيه الشباب غير البس الرسمي هي الاستراحة والمزرعة)
شاف ابوة و امه واخته ابرار في الصالة قبال التي في ..عناد بابتسامه/ مساء الخير
الكل / مساء النور
ام عناد / هلا يمه هلا حبيبي
عناد قبل راس ويد امه وابوه / كيفكم يا الغالين؟
ابو عناد/ بخير ... شكلك طالع على وين العزم ان شاء الله
عناد بابتسامه/ رايح عند الشباب بالاستراحة تامر بشيء يبه
ابو عناد بابتسامه / سلامتك يبه بس لا تطولون بالسهره وبكره لا تنسى العزيمة
عناد يبتسم وهو يتذكر راكان/ لا يبه ماني بناسيه وراكان معاي
ابو عناد وام عناد فهموا القصد / ههههههههههههههههههه
ام عناد مبتسمه / الله يتمم له على خير ويحصل مناه ..وبنبره مقصودة .. وعقبال اللي حوله
عناد ابتسم/ وليه ماتقولين عقبالك ياعناد بوضوح يا ام عناد ماله داعي هالنغزات
ابو عناد بنبره مقصودة / وانت بتقعد كذا لمتى .. اللي بعمرك عيالهم يلعبون بحضنهم
عناد بهدوء/ يبه انا مالي ومال الحريم ما فهم لهم ولا لي طولت بال لسوالفهم
ام عناد بحنان / يا يمه ابي اشوف عيالك وابي لغفت عيني قلبي يكون مرتاح عليك انت واخوانك
عناد بجزع / جعل عمرك طويل يا الغالية ويش جاب هالطاري الحين
ابرار / يمه دخيلك بالا هالطاري واللي يعافيك
ابو عناد بحزم لعناد / اللي جابة شفقتنا على حفيد يلعب بحضننا .. واكمل بحنان .. يابوك العمر مو دايم لنا نبي نفرح فيك انت واخوك قبل ما الله ياخذ امانته
عناد / يبه ..الـ ...
قاطعة ابوه بصوت اقرب الى العصبية / لا تبربر هذا بدر يبيني ازوجه وفاتحني بالموضوع اكثر من مرة وانا حلفت ما يتزوج قبلك وان سواها لغضب علية ليوم الدين
عناد يحاول يتمالك أعصابه ويتكلم بهدوء / يبه ليه الحلوف الله يطولنا بعمرك كان زوجته ان كان له خاطر بالعرس
ابوعناد بحدة / هذا العلم وصلك وذنب بدر برقبتك
عناد عارف اذا زاد بالحكي ما راح ينتهي على خير فالسكوت بعض الاحيان افضل ابرار قاعدة ومعتصمة بسكوت وتراقب الوجيه... وبدر نازل مع الدرج ويغني
بدر يدندن / مساء الخير والاحساس والطيبه ... مساء ما يليق الا باحبابي
بدر بابتسامته وصوته غير مود الجلسة كلها وقلبهم من التوتر الى الروقان
ام عناد بمحبه / فديت ها الصوت ربي لا يحرمني منه
ابو عناد بدعابة/ الله الله يا الهنوف قبل ما تقولين فديت ها الصوت غير لي انا ... الحين لولدك الله يا الزمن.. لنا الله
الهنوف حمر وجهها وبهمس مسموع / خاااااااااالد
الكل / ههههههههههههههههه
عناد يكلم بدر بهمس/ تروح معي الاستراحة بسيارتي والا انا بسيارة وانت بسيارة
بدر بهمس/ وياك بسيارة وحده وقبل مايطلعون جاهم الاعصار
شجون تنقز مع الدرج وبصوت عالي /هااااااااااااااااااااااااااااااااااااي
عناد التفت عليها وكان بيغسل شراعها بس سماعه لصوت ابوه سكته ... ابوعناد بضحكة / هاااي ياهلا بفرحة هاالبيت
بدر يضحك / هههههه يبه قصدك دمار البيت
شجون بدلع غريب عليها / همممممممم قول انك غيرن وبس لاتلفق عليه التهم .. وتجلس جنب ابرار
بدر يحط يدينه باذانيه ويقول بصوت عالي / يعععععععععععععع لوعتي كبدي بذا الدلع ما يليق ما يليق ابد لاعاد تعيدينها
ابرار تضحك / ههههههههههه
عناد عطا شجون نظره ووقف .. وقف معاه بدر واستأذنوا وطلعوا
ابرار بهمس لشجون / قومي صلي لك ركعتين ان عدا هالتصرف على خير بدون اصابات يمممممممه نظرات عناد تقتل
شجون بهمس مماثل / لحظر الماء بطل التيمم مادام ابوي موجود مايقدر يفتح فمه
ــــــــــــــــــــــــــــــــــــــــــــــــــ ـــــــــــــــــــــــــــــــ
العنود وبنتها غرام وابوها في الصالة وحاطين قناة وناسة ويرقصون و يستهبلون ومرام تضحك وتصفق لهم
سند نازل مع الدرج ويبتسم على امه وابوه وكيف غرام تستهبل معاهم ...
غرام شافت سند وصارت تناديه / سند .. تعال فلها وربك يحلها .. تعال فرفش شوي شويتين .. عاشوواا .. وراااء .. تنكس .. تنكس .... ونيننننيتت ونيييتتت ونييييت
مرام تصفق / كللللللللللوووووووووووش ... تتنكس تتنككككس عاشت امي عاش ابوي عليهم غرومه
سند ضحك على كلام خواته وتصرفاتهم وهو نازل الا ياسر يجري مع الدرج ويشارك امه وابوه واخته ويرقص معاهم
فارس نازل ووقف جنب سند
فارس رفع جواله ويصور ابوه بدون ما ينتبه له لثواني بسيطة وقفلها وهو يبتسم انتبه له سند ورفع حاجبه مستغرب من الحركة
سند بحزم / فارس وش اللي سويته !!
فارس يبتسم / مو الشباب ما يصدقون لمن نقول ابوي يشجع امي على الاستهبال وهو مثلها ابي اوريهم المقطع
سند بعصبية / واذا قدر الله وانسرق جوالك ماتخاف تنفضح ... وبعد ما انت شايف اختك معاهم
فارس بثقة / لا تخاف اوريه الشباب وامسحه على طول والليلة بعد .. وغرام مو واضحة بالمقطع
سند بتنبيه/ انا مو معاك بها اللي تسوية امسح المقطع ... وانتبه وانا اخوك لاتسبب لنا مشاكل مالها داعي
فارس هز راسة بالموافقة واشر لامه وابوة وطلع وسند وراه بعد ما ارسل تحية لامه وابوه
بعد ماخلصت الاغنية وجلسوا
ابوسند يتنفس/ والله كبرنا يا العنود اغنية خمس دقايق اتعبتنا
العنود بغنج/ لا حبيبي اذا احد كبر فهو انت اما انا لساتني بنت الـ14
ابو سند بغزل/ الا والله انك احل من بنت الـ14
مرام بمداخله/ احم احم نحن هنا
ياسر بضحكة/ يعني لا تحرفونا وبعدين تصبح نهايتنا مأساوية ولاتنسون فيه عروس
مرام خجلت وسكتت
ابوسند بدعابة / انت مو تبي تطلع .. يالله فارق ... يالله
ام سند بخجل تمثيلي/ ايه اطلع ... وخلينا نتغزل .. انا و ابوك .. بدون بزاريين
غرام /خخخخخخخخخخخخخخ يعني انت بزر اطلع برا خخخخخخخخخ
ياسر يوقف/ لا والله عاد من كبرك حتى انتي بزر انقلعي بس .. مع السلامة
ابو سند وام سند / بحفظ الرحمن
غرام بقهر / حضكم عندكم استراحة تتجمعون فيها يا حسره علينا ما عندنا مكان يضفنا
ياسر التفت عليها وهو عند الباب/ هيييييي اذكري الله لا تنحرق الاستراحة وحنا فيها .. وبعدين شنو ماعندكم مكان يضفكم .. اللي يسمعك يقول انتي قاعدة بالشارع
غرام / لا بس طفااااااااااااااش خاطري نسهر انا والبنات وننام مع بعض برا جدران البيت
ياسر بعصبية / هذا اللي باقي نوم برا البيت ما فيه لا رحتي عند زوجك سوي اللي يريحك
ابو سند عصب/ يااااااسر مادام انا موجود مالكم حق تحكمون على بناتي واذا انا موافق مالكم دخل
غرام بابتسامة نصر ومدت لسانه لياسر وتسوي حركات بيدها تقهره فيها ... وياسر انقهر وطلع .. ومرام تضحك عليهم
ــــــــــــــــــــــــــــــــــــــــــــــــــ ــــــــــــــــــــــــــــ
طلال نازل وشاف نوال طالعه لغرفتها وحب يسألها عن سيف
طلال / سلام
نوال / هلا وعليكم السلام
طلال / ما شفتي سيف؟
نوال / الا توه طالع مع فارس
طلال / كان معصب والا مروق؟
نوال ابتسمت / لا طيب ومروق ... طلال لا تزعل من سيف هو يحبك بس يغار بسبب اهتمام ابوي فيك وتاركه
طلال دخل يدينه بشعرة وشدة لوراء طلع زفره ضيق / الله يهديه والله اغلية واعزة وبعد ابوي بس هو الله يصلحه .. اخذله نفس عميق يهدي نفسه .. يالله انا رايح تامرين على شيء
نوال بتردد / اممممم عندي موضوع وحابه اتكلم فيه معاك بس مو الحين وقت ماتكون فاضي
طلال باهتمام / خير ان شاء الله بخصوص ايش الموضوع
نوال بتوتر / ااا بخـ..ــصوص.. الـ..وظـ..يفة
طلال عاقد حواجبه .. وبعدين اخذ نفس عميق / يصير خير ان شاء الله بكرة الصباح نفطر سوأ ونتكلم بالموضوع تمام
نوال هزت راسه بالإيجاب وهي مبتسمه بارتباك ضمها طلال بيده من كتوفها وهمس بهدوء / لا تخافين وانا اخوك ان شاء الله ما يصير الا اللي يسرك .. قبل جبينها وتركها
نزل وشاف امه وخالته وابوه واخوانه .. اماني وريان يلعبون مع ابوه وامه لعبة اونو
سلم على الموجودين واستأذن بهدوء وطلع كان ضايق خلقة على حالته مع اخوه وها التصرفات اللي تصدر من اخوه
ــــــــــــــــــــــــــــــــــــــــــــــــــ ــــــــــــــــــــــ
في الاستراحة كالمعتاد الشباب مجتمعين ويفضفضون لبعض ويضحكون ويلعبون

طلال نظراته على سيف وهو يسولف مع فارس وبعض الاحيان مع زياد ويبتسم لضحكة اخوه ويتمنى يكون بدال فارس ويكون قريب هالكثر لسيف خاطره يساله بس مايعرف كيف يفاتحه بالموضوع ... ضغط على شفايفه واخذ قرار انه يأجل هذا الموضوع بعد زواجه بفترة منها يبعد شوي عن البيت ويخلي ابوه يهتم بسيف شوي

سعود وهو مسترخي على كنبة بعيده عن الشباب وكان يفكر في نوال ويمسك يده وتذكر كلامها وزاد قهره زفر زفرت ضيق بصوت عالي وانتبه له بتال ... بتال قرب جهة اخوه وحط يده على راس اخوه
بتال / ارمي همك بصدري وانا خوك وخذ افراحي
سعود بابتسامه وعدل جسمه وجلس / ابعد الله عنك الهم يا الغالي
بتال بحنان / ويش اللي مضيق صدرك
سعود بهدوء / ابد مو شيء مهم .. بسيطة ان شاء الله ولا يهمك
بتال عرف ان اخوه ما وده يتكلم / اذا ودك تتكلم انا موجود والله يا سعود اذا عرفت من احد سبب ضيقتك لزعل عليك زعل كبير
سعود ابتسم مال وقبل كتف اخوه / الله لا يحرمني منك يا عضيدي مالي احد من بعد الله غيرك

راكان وزياد يتكلمون ومندمجين بالكلام وواضح انه كلام مهم ... راكان / ويش لون ما فهمت !!
زياد / ولا انا بس فيه شيء .. العنود وساره يتكلمون عن الجوال وكانه شيء خطير .. لو عرفت عنه امي او أي احد من خالاتي بتصير مشكله
راكان بثقة/ انا اثق بالعنود فلا تخاف عليها عقلها اكبر من عمرها .. واذا مخبيته عن خالاتي فانت تعرف خالاتك الواحد يكره عيشته معاهم
زياد / ظنك كذا
راكان / ايه بس لا تشيل هم
زياد بحزن / اليوم لمن تكلمت معهم العنود كانت مو طبيعية بها شيء ما عجبني هي مريضة او عندها مشكلة
راكان بضيق / لاحول ولا قوة الا بالله وانا نسيت ما امر عليهم واسال عن حالهم لي .. لي حول الشهر او اكثر ما ادري والله بس لي فترة طويلة ما شفتهم
زياد بحنية / تصدق ان ساره تغيرت بها الشهرين اللي غبته عنهم فيه كبرت و احلوت الله يحفظها من كل شر
راكان بابتسامه / خبري تشبه لي يوم كانت صغيره ... ابي اشوف شكل مؤنث كيف صاير
زياد يضحك / هههههههههه تذكر خالي نايف ويش كان يقول
راكان هز راسة بالإيجاب / الله يرحمه ويسكنه الجنة ويرحم جدتي ام نايف كان يقول جعل الشبهة بالملامح وبس
زياد /ههههههههههه الله يرحمهم ويسكنهم الجنه

سند وعقله يفكر بحبيبته ويتمنى يخطبها بس خايف ينرفض آآآآه ياقلبي
جلس جنبة فارس / ههههههههههه شوف انتبه لردت الشباب بعد مايشفون ابوي
انتبه فارس ان سند مو معاه هز كتفه / سند انت معي
سند انتبه /هممم خير بغيت شيء
فارس بغمزه / اووووووووه شكل اخوي منصاب بحمى راكان وطلال
سند فهم القصد وابتسم / عن الكلام الزايد ويش عندك
فارس ابتسم / ابيك تنتبه لردت فعل الشباب لشافوا حركات ابوي
سند بحزم / انا ما قلت لك امسحه واترك عنك هالهبال
فارس بضحكة / امي العنود فديتها ملكة الاستهبال ماتبيني اطلع مثلها
سند يبتسم / انا كنت مفكر غرام وياسر اللي عندهم سوالف الهبال طلعت مثلهم
فارس رافع حاجب / خشمك منك لو كان اعوج ياخوي
سند ضحك / ههههههههه حلوة عجبتني
قام فارس وشبك جواله بالتي في ونبهه الشباب علية
فارس / ياشباب شوفوا كيف اقولكم ابوي مثل امي وانتم ماتصدقوني
الشباب شافوا المقطع وقعدوا يضحكون ماعدا عناد وبتال عصبوا
عناد بصوت حازم / فارس امسح المقطع وعن هالمسخرة ماتستحي انت هذا تصرف واحد كبير وفاهم
بتال بحزم وصوت حاد / جيب الجهاز كامل واكسره بتفضحنا انت
سيف يتدخل / ويش فيه ما صار شيء وما فيه احد غريب بينا حتى تكون فيه فضيحة
عناد واصله عنده / ابلع لسانك انت وانكتم .. توجه لفارس ... وسحب الجوال منه .. بس فارس ما سمح له
فارس بحده / عناد ابعد عني والا تشوف شيء ما يعجبك
عناد بغضب ووجهه محمر / فارس اذا انت بزر وما فيه احد يعلمك الادب والصح من الغلط انا اللي بعلمك
سند واللي لاول مره يشوفونه بهالعصبية وصوته يكون بهالحدة / عناااااااااد ثمن كلامك ان فارس غلطته صغيره فغلطتك اكبر
عناد وهو رافع صوته / وانت ماشفت ويش سوا اخوك .. هذا تصرف واحد متربي ...
قاطع كلمته صفعة قوية على خده من سند وبصوت حاد من تحت اسنانه/ ثمن كلامك قبل ماتقوله اخوي متربي ومو محتاج من يربيه
تدخل بتال وطلال لأبعاد سند .. وراكان وبدر اخذوا عناد
ياسر بعصبية / هذي مو اول مره اسمع عناد يقول عنا مانا متربايين قبل سمعته غرام تقول ان عناد يقول هالحكي لكن ماصدقتها وهذا هو يقولها قبالتنا
زياد يحاول يهدي باقي الشباب / صلوا على النبي يا جماعه وهدوء شوي
الشباب بعد ماتعكرت الجلسة الكل مشي لبيته
ــــــــــــــــــــــــــــــــــــــــــــــــــ ــــــــــــــــــــــــــــ
في بيت ابو صقر
ام صقر وابو صقر دخلوا لجناحهم وقت نومهم .. البنات بالصالة الداخلية فوق وقبالتهم صحن حلى مسويته ريهام
ريما وريهام قاعدين بالصالة فوق يطالعون الاي باد ويتنقلون بين المنتديات
رنا تشوف لها برنامج عـ التي في ... رنيم كالمعتاد بغرفتها على جهاز الاب توب تتكلم مع "صالحة صديقتها" و تتراسل معاها
روان جات وجلست جنب ريما وبهمس / ريما
ريما تلتفت عليها/ ههم .. كلمتي رنيم
روان بهمس / لا .. لمن دخلت عليها ما حست فيني وقربت منها وقعدت اقراء بعض الكلام اللي مكتوب بينها وبين صالحة ... وبارتباك ... ما ادري هالكلام عادي والا فيه شي غلط ..
ريما باهتمام / ويش هو الكلام المكتوب
روان بارتباك / صديقتها تكلمها عن واحد تحبه وقالت لها انه خطبها وان اخوه اللي كان معاه بالحديقة وشافهم معجب برنيم ويبي يتعرف عليها يقول انه حبها
ريما بستغراب / من شاف من ؟ وايت حديقة ؟ انا مافهمت !!!
ريهام اللي كانت تسمع للحديث / ريما تذكرين لمن كنا بابها رنيم تزعجنا في وقت الاجازات نطلع وبعض الاحيان يكون مو مخططين لها بس هي تصيح وتبكي الا نطلع ولحديقة معينه بعد
ريما باهتمام / اية ويش يعني
ريهام / كانت تقابل صالحة وبعض الاوقات تتركني وتمشي معاها .. وبارتباك .. واكثر من مره صالحة كانت تقابل شباب وتقول لرنيم هذا اخوي او ولد عمي و..
ريما بعصبية / وليه ما قلتي لي يالغبيه وانا اقول ليه كل مانوصل للحديقة رنيم تنط على الحمامات وتسحبك معاها
روان / من ضمن الكلام اللي قريته انها بترسلها الرقم ورنيم براحتها اذا تبي تتواصل معاه او لا
ريما بثقة مصطنعة / لا تخافون على رنيم اكيد ما بتسجل الرقم هي ما تخون الثقة اللي عطونا اياها اهلنا وصدت عن خواتها وتفكر تكلم رنيم بهذا الموضوع بالوقت المناسب
ــــــــــــــــــــــــــــــــــــــــــــــــــ ــــــــــــــــــــــــــــــــــــــ
على البحر
عناد بضيق / ماتوقعتها من سند
راكان بهدوء / بس لجيت للحق انت الغلطان وانت اللي حديته على ذا الشيء
بدر متضايق لضيقة اخوة / بس ماتوصل لمدة اليد يا راكان
عناد يحس بنار بوسط جوفة ولو طب وسط البحر ما انطفت هالنار
راكان بحزم / لو احد قالك مانت متربي ويش بترد علية يا بدر وهذي الاهانه واصلة لامك وابوك بتسكت ترضى احد يتكلم عن امك بشينه
عناد فكر لثواني ووقف بجزع / والله ماكنت اقصد .. خالتي العنود امي وان احد اهانها اهني قبلها
راكان يوقف وبحزم / واللي قلته مهو مهانه لها ولقدرها ما حشمتها ولا قدرت تربيتها لعيالها اللي هي تربيتنا والله والله لو مو سند عطاك الازم كان اخذتها مني
عناد جلس وهو مجروح من كلام راكان بس يستاهل .. يستاهل اكثر بعد ... راكان ترك عناد واتصل على بتال يسال عن سند وقاله انه وصلوه للبيت بعد مهدوه شوي
راكان ركب السيارة وتوجهه لقصر جده ينام فيه .. وعناد وبدر كملوا جلستهم على البحر بصمت لمدة ساعة ورجعوا للبيت
ــــــــــــــــــــــــــــــــــــــــــــــــــ ــــــــــــــــــــــــــــــ
يوم جديد
بعد صلاة الفجر
عناد شاف سند خارج من المسجد ومتوجهة للبيت لحق سند .. عناد يقبل راس سند / اعذرني يا خوي والله مو قصدي اللي فهمتوه .. وفوقها معصب .. ويوم شفت سوات فارس حطيت حرتي فيه
سند اللي تفاجا من عناد بس تمالك نفسة و بهدوء/ ولو يا ابو خالد ما توصل انك تشك بتربيته ولو واحد من اخواني اخطاء وانت جازيته بدون ماانت تغلط بالحكي كان فداك ولا احد يقدر يفتح فمه بحرف بس اللي يزعلانا انك مو اول مره تقول هالكلام .. ولا تحسبنا ماني داري عن كلامك اللي تقوله عن غرام .. علشان عمي وخالتي ساكتين والا ما نرضى احد يزعل الغرام بشي هالمره نبهناك يا عناد لكن المره الجاية مانعديها بسهوله .. اشوفك على خير ... ترك عناد وهو يغلي من داخله
عناد بنفسة " اجل ياغريم تقولين لاخوانك عن كلامي وماتقولينهم عن سواد وجهك والله لاربيك وانا ولد ابوي"

بعد صلاة الظهر

في مجلس الرجال الخارجي الكبير على الغداء ابو سطام وأولاده واحفاده وابو نايف وابو راكان وعبدالله ونايف كانوا حاضرين الكل لبس الزي الرسمي اللي هو ثوب وشماغ او غتره الا عبدالله ونايف لبسين جينز و تيشيرت
سلطان متضايق من شكل نايف وعبدالله لانه مايحب يشوف احد جالس بالمجلس لابس غير الزي الرسمي
عبدالله لبس جينز ازرق غامق و تيشيرت رصاصي وفية صورت تنين بالأبيض وشعره مجعد لأخر رقبته شكله بالمجلس بشع وهو ياكل العلك حاول فيه نايف انه يترك العلكه بس مسمع كلامه وقعد يعلك فيها
نايف لبس جينز اسود و تيشيرت ابيض وفيه كتابه بالأسود وشعره لأسفل رقبته بشوي مكان متقصد هالبس بس مالقاء في شنطة ملابسة ثوب له ولا كان متوقع الخطبة ولان زياد وراكان مو مثل جسمه هو اقصر منهم بشوي واضعف فاضطر على هالبس كانوا عيال عمه متقرفين من عبدالله واخوانه معصبين من عبدالله ومنه

بعد السلام والسؤال عن الاحوال والاحاديث الجانبية وكل يتحدث مع الاخر بهمس او ينتبة مع سالفة يقولها احد الكبار
راكان يهمس لزياد وبعصبية/ اخوك ماعنده ثياب ولا يعرف درب الحلاقين
زياد بهمس/ الله يهديه ادعي ان عمي سلطان يعديها له
راكان بهمس/ والله لو اليوم صار شيء اعرف اني ذابح الخبل اخوك مابقى الا هو يخرب خطبتي
قطع عليهم صوت ابو سطام / حياكم الله تفضلوا
وقاموا على المقلط علشان الغداء
ــــــــــــــــــــــــــــــــــــــــــــــــــ ـــــــــــــ
عند الحريم ام راكان واخواتها وبناتهم
ام سطام / اشلونك يا ام راكان واخبار الاهل
ام راكان تطالعها .... وردت عنها شريفة " ام عبدالله " / بخير انا اختها شريفة وذي اختي خديجة وذي بنتي مها واللي جنبها حنان وهذي اختي الثانية خلود وهذي العنود واختها ساره بنات سطام
الكل استغرب ردها عن ام راكان تدخلت العنود " ام سند "
ام سند / ما شاء الله ويشلونكم يا بنات ان شاء الله بخير
ام عبدالله ببتسامه زائفة / بخير بخير
ام سند بابتسامه للعنود بنت اخوها/ ما شاء الله يا العنود والله كبرتي واحلويتي وصرتي عروس خبري بك وانتي صغيرة وماعاد شفنك
العنود نزلت راسه بخجل بصوت هادي خجول / تسلمين يا عمه عيونك الحلوه
ام سند/ وانتي ياسارونه والله احلاويتي وكبرتي خبري بك وانتي تحبين
ابتسمت سارة ونزلت راسة خجلانة .... التفتت العنود والهنوف لبعض وغمزوا لبعض
ام عناد / ما شاء الله الزمن يجري والعيال كبروا والبنات كبروا وان شاء الله نزوجهم ونفرح فيهم ونشوف عيالهم
العنود وساره زاد احمرار وجههم وخجلهم وتمنوا الارض تنشق وتبلعهم
ام عبدالله فهمت انهم قصدهم يبون يزوجون بنات اختها لعيالهم وتضايقت وعصبت
قطع عليهم السالفه ام سطام تقلطهم على الغداء
ــــــــــــــــــــــــــــــــــــــــــــــــــ ــــــــــــــــــ
عند البنات
غرام/ بنات .. خالتي ام راكان واخواتها ماحبيتهم ابد وبعد البنتين السمر بنات ام عبدالله
رنا وشجون بتايد/ ايوه صدق
ريما / لا حرام باين انهم مساكين وطيبات بس ذي السمراء وبناتها ما حبيتهم
نوال/ بس العنود بنت عمي سطام باين انها كبرنا وطيوبه وحبوبه دخلت قلبي انا ماتذكرها كثير
ابرار بأعجاب / بصراحة ما شاء الله اول مافتحت عن وجهها بغاء قلبي يوقف ماتوقعت بهالجمال ما شاء الله
رنيم بأعجاب اكبر/ والله حسيت نفسي عندها رجال ان كان انا فهيت من شفتها وشلون لو يشوفونها الرجال الا محد طل بوجهنا
شجون / ما شاء الله تبارك الرحمن ماخذه هزين من منو
غرام / امها شوفوها فيها شبهه بس كانها تعبانه
نوال / اية صدق الله يشافيها
الكل / امين
ابرار / عن كل الحكي اللي ينقال لزم نعترف انها تدخل القلب وتتربع فيه
مرام / وانا كمان دخلت قلبي بعد الغداء نسحبها تجلس معانا
رنيم بابتسامه/ مرومه شنو دخلت قلبك وتربعت لو يسمعونها بعض الناس يغارون
مرام حمر وجهها من الخجل والبنات قعدوا يضحكون عليها
سمر طول الحكي عن العنود وهي مكتومه لانها تعرف باللي يصير بالمجلس فحبت تغير الموضوع اول ماجات الفرصه / وانتي سلامات ويش حصل لك << تقصد رنيم
رنا بلقافة/ ابد هي ماتمشي بالبيت الا والمبرد بيد والبي بي بالأذن ومانتبهت لمشيها تكعبلت بالفرشة وطاحت على يدها
رنيم بألم / الحمدلله مانكسرت يدي بس شعر بسيط واسبوعين وافك الجبيره
الكل / الحمد لله على السلامة
رهام/ الحمد لله انها مرت على خير وما صارت كسر والا حضرتي الزواج ويدك مجبره بالجبس
رنيم بدموع / والله كان مت قهر
ريما تضمها / بسم الله عليك جعل عمرك طويل
,,,,, وراحوا يتغدون
ــــــــــــــــــــــــــــــــــــــــــــــــــ ــــــــــــــ
بعد الغداء جابوا المقهوين القهوة وبدا سامر و ياسر وبدر يصبون القهوه
ابو نايف وابو راكان نزلوا فناجينهم وراكان فهم القصد ومن التوتر شرب القهوه بسرعة مره وحده وهي ساخنة ونزل الفنجان وصار يأكل شفته من جهة اليسار هذي عاده عنده لتوتر الشباب شافوا شكله وكتموا ضحكتهم لا يسمعون لهم كلمه من جدهم او من ابو بتال
ابو سطام/ اشربوا فناجيلكم وطلبكم ما ينرد بحول الله
ابو نايف / حنا جايين طالبين القرب.... نبي بنت سلطان لولدنا راكان على سنة الله ورسوله
ابو سطام ابتسم / وحنا ما نلقى احسن من ولدنا لبنتنا
ابو بتال/ اعذرني يبه
التفت ابو سطام بغضب .. وبسرعة سلطان قال / البنت موافقه بس عندها شروط يا راكان اذا موافق عليها نبارك لك واذا لا الوجه من الوجهة ابيض
ابو سطام شد على قبضة عاصاه لو ما فيه ضيوف كان قال الازم لسلطان
اما ابو نايف التفت على راكان وشافه مبتسم وابو راكان ضايع مو عارف شي بس يقلد ابو نايف وبس
راكان بثقة/ ابشر يا عمي انت وبنتك وكل شروطها ملباه قبل ما تقولها وبنت عمي غاليه و تستأهل تتشرط وتامر
ابو نايف كتم غلة وقهرة بصدرة يكره سعود الفارس واخوة مازالت قصة الماضي محفورة بذاكرتها استحالة ينساها ويكره قربهم بس ...
ابو بتال ابتسم على حب راكان لسمر وكبر معزته / شرطها يكون لها بيت لحالها وتكمل دراستها
راكان بفرحة / تامر امر البيت وبنيته ومجهزها مو ناقص غير تنور المكان والدراسة ان شاء الله تكملها بخير بس بالرياض مو بالخبر >>> قالها بخوف وهو رافع يدينه
الكل / هههههههههههههههههههههه
زياد يطالع اخوة والفرحة اللي باينه علية ونايف يناظر اخوه ويحمد ربه بداخلة انه اخذ البنت اللي يحبها والله ابعده عن خالاته وبلاويهم ويدعي له ان الله يتمم له بالخير كان يسمع وهو مبتسم
عبدالله كان مقهور بصوت هامس لنايف/ لية ما قلت لي ان اليوم بيخطبون لراكان
نايف بلا مبالة ويطالع عيال عمه وعماته ويتمنى يخالطهم بس الظروف ماساعدته نايف/ مادري مثلك انا الحين تفاجأت .. واسكت واسمع
عبدالله بخبث/ هاا اذا مو امي خربت هالزواج ماتكون شريفة
نايف بتوجس / يعني شنو تسوي !!
عبدالله ومازال يهمس / هااا بعدين تعرف
نايف زاد خوفه وهمه وانتبه لراكان
راكان / ياعمي اذا ماعليك امر ابي الزوج بعد زواج طلال بأسبوعين لانه عندي سفرت عمل وابي زوجتي معي
ابو سلطان بتفكير لدقائق بسيطة وشاف ابوة وضيقته فما حب يزعل ابوة/ ان شاء الله الله يتمم لكم على خير ويجمع بينكم على خير بس الملكة ماتصير الا قبل العرس بيوم
راكان بضيق / ليه
سلطان بابتسامه / هذا شرطي ولا يطول العرس
راكان بخوف / لالالا خلاص قبل العرس بيوم ... بيوم والله يعيني
الكل / هههههههههههههه ...وبدأ الكل يبارك لراكان اللي من الفرحة كان وده يطير
ــــــــــــــــــــــــــــــــــــــــــــــــــ ـــــــ
داخل القصر
البنات حاول يكلمون العنود وساره بس خالتها شريفة اعطتها نظرة خلتها تمسك مكانها
رن جوال الجوهره وقالت لام راكان انه عمها ابو سطام واخوان زوجها يبون يسلمون عليها وعلى بناتها
في المجلس الداخلي كانوا ابو سطام وام سطام وسطام وسلطان وعبدالعزيز وزوجاتهم وبناتهم والعنود والهنوف ومياسة وبناتهم الاخوات سلموا على اخوهم سطام بوله من شهور ما شافوه اخر مره في عيد الاضحى يعني قبل 6 شهور وزيادة
دخلت ام راكان ومعاها بناتها سارة والعنود العنود كانت متغطي كانت معتقدة وجود احد من عيال عمامها او عماتها بس لمن ماشافت احد غريب فتحت وجهها
ابو سطام لمن شافها فز قلبه وام سطام تراقبه بدون ماينتبه
ابو سطام / لا اله الله ماشاء الله تبارك الرحمن قربي قربي وانا ابوك
قربت العنود وقبلت راسة ويدة بصوت انثوي هادي/ ويشلونك ياجدي عساك بخير
ابو سطام بفرحة ووله واضح بصوته / من شفت وانا بخير بشريني عنك وعن امك .. وبصوت عالي .. ويشلونك يابنتي ياشيخة ويشلون الاهل
العنود بصوت هادي موجوع / الحمدلله على كل حال
ام سطام بستفسار / علمها يبنتي امك ليه ماترد علينا
العنود ابتسمت بارتباك وبصوت مبحوح / اعذروها امي مرضيه
سلطان بابتسامه / الله يشافيها .. ههههه .. يبه ما تبي تترك البنت تسلم علينا
ابو سطام / الله يشافيها يابنتي وسلمي على عمامك وتعالي جنبي هنيا >> وياشر لها على الكنبة اللي جلس عليها بينه وبين ام سطام
ابو طلال وابو بتال من اول مافتحت العنود وجهها وهم يذكرون الله على زينها
رجعت العنود تجلس بين جدانها وساره بعد السلام جلست جنب والدتها ابو سطام اللي جالس بين اخوانه وخواتها جالسين قبالهم وزوجات اخوانها شوي بعيد عنهم والبنات معاهم
العنود بعتب/ الله اكبر ياسطام 6 شهور لا نشوفك ولا نسمع صوتك
الهنوف بعتب/ لاتقول مشغول ارسل رساله من وقت لوقت على الاقل
سطام خاطره يتكلم بس يحس بضيقة ومو قادر تغير لون وجهه لسواد فحب يلطف الجوء سلطان وغير الموضوع
سلطان بنظره لخواته سكتتهم/ ويشلونك يا بنتي ياساره ان شاء الله بخير
ساره بصوت واطي خجول / بخير الحمدلله
ابوسطام وام سطام العبرة خانقتهم وماقدروا يتكلمون شايفين وحاسين بولدهم فيه شيء بس مايدرون ايش والظن اثم
عبدالعزيز ابو طلال / ماشاءالله ياسطام بناتك كبروا وصارو عرايس ماجولهم خطاب
سطام يطالع بناته ويحس بضيقة تزيد علية
العنود وساره خجلوا وحمرت وجيههم ونزلوا روسهم
ابو سطام يمسك يد العنود / بشرينا عنكم كيف احوالكم ويش مرض امك ووين تتعالج
العنود بغوض / الزهايمر يبه الله يكفيك شره
سلطان / لاحول ولا قوة الا بالله من متى يابنتي
العنود كانت بترد بس صوت جوال ابوها قطع الموضوع
رن جوال ابوراكان وكلمه ابونايف واستعجله على الخروج والرجوع لشاليه
ابوراكان بصوت متعب وخايف/ صار لازم نمشي عمي بالسيارة ما ابي اتاخر عليهم خرج بسرعة ولا سلم على والديه واخوانه وخواته وبناتهم خرجت بنته العنود بعد ما استسمحت من جدها واعتذرت منها وخذت امها واختها وطلعت
ام سند باستغراب / سطام فية شيء والا ايش
سلطان بحدة / العنود ويش ذا الحكي خلاص ادعو له بان الله يهديه ويصلحة ويرجعه لطريق الصحيح
عبدالعزيز/ ايه يالعنود وبعدين سطام كانه ولد ابو نايف ماعنده غيره جزاه الله خير انه يهتم فيه
مياسة / بس مو لدرجة انـ ..
قاطعهم ابو سطام بعصبية/ خلاص كل واحد يتيسر على بيته اتركونا انا ومرتي نبي نرتاح
الكل تفاجأوه بعصبية ابو سطام وانسحبوا بهدوء وتركوا المكان خالي لـ ابو سطام وام سطام
ام سطام تبكي/ الولد ماهو بصاحي ماهو بصاحي
ابوسطام يهديها / ادعي له يامره ادعي له كود ربك يهديه ويبعد عنه الشر
ام سطام تمسح دموعها بشيلته / لا تكذب علية انت حاس باللي حاسته
ابو سطام نزل راسه وقعد يستغفر/ يامره ان بعض الظن اثم .. لا تظنين لا تظنين
ام سطام / استغفر الله استغفر الله استغفر الله واتوب اليه
ــــــــــــــــــــــــــــــــــــــــــــــــــ ـــــــــــــــــــــــــــــــ
سلطان بجناحة ويتذكر ولد اخوه نايف لمن خرج من المجلس بعد الغداء
سلطان بعصبية/ نايف تعال
نايف التفت لعمه / هلا عمي امر
سلطان بعصبية/ ويش ذا اللبس اللي لابسه لو جونا ضيوف وانت بذا البس ويش يقولون
نايف بتسامه / العذر والسموحة ياعمي والله مو متقصد هالبس بس الاهل نسوا ثوبي لا يحطونه بالشنطه ولا ادري عن خطبة راكان لو دريت ماشفتني بذا البس .. قرب من عمه وقبل راس خشمه وقبل كتفه .. اعذرني ياعمي
سلطان هداء شوي / وشعرك ليه مطوله
نايف بابتسامه / صديقي ماجد بن عبدالعزيز بن منصور .. اكيد تعرفه ياعم .. محلفني اني مااقص شعري الا لمن يرجع ونروح الحلاق سو وانا وعدته وهو هالأسبوع ان شاء الله راجع
سلطان ابتسم / وانعم بعيال ال منصور كلهم .. بس وانا عمك ليه ماتزورنا مع اخوانك
نايف بضيق / والله ياعم مو كرهن بكم ما ازوركم والله يعلم بمعزتكم بس ما اقدر اترك خواتي بالرياض لحالهم
سلطان بسرعه / وليه ماتجيبهم معك
نايف لقاها فرصه ان يقول لعمه عن الهم اللي بصدره لانه تعب وشاف انه مايقد يحمل هالمسؤولية لحاله / ياعم ا.. قاطعهم ابو سطام وهو ينادي سلطان
سلطان / بعدين نكمل موضوعنا وترك نايف ودخل لـ ابوه نايف بقي بآلامه وهمومه

دخلت الجوهره وشافته منسدحة وسرحان يطالع السقف .. جات وجلست جنبه على السرير
الجوهره / ويش فيك حبيبي؟
ابتسم سلطان / سالمتك بس تذكرت طلب راكان يبي العرس بعد عرس طلال باسبوعين
الجوهره عقدت حواجبها / بس مايمديها تجهز
سلطان/ الا يمديها بعون الله بعد يومين طيارتكم على لبنان جهزي لها من هناك اسبوعين عندكم قبل عرس طلال وخذي العنود ومرام تكمل تجهيزاتها معاك والاسبوعين الثانية تسافرون لدبي
الجوهرة / اذا كان رايك كذا يصير خير وبعد نحجز لها امور الصالون والتجميل هناك... خبرت سمر
سلطان / اية قبل شوي قلت لها
الجوهرة تذكرت رد سمر وصارت تضحك/ ههههههههههههه تذكر يوم قلت لها ايش رايك بزواج
سلطان يضحك/ ههههههههههه اول شي لما قالت لا بابا عصبت وبعدين فهمتنا

سمر بصوت هامس مخنوق / لا بـ ..ـابا
سلطان بعصبية / مانتي موافقة
سمر بخجل وبهمس / لا ااا قصدي موافقة
بتال وسعود وسامر / ههههههههههههههههههههههههه
سامر / والله لو راكان موجود كان وقف قلبه
بتال / ههههههههههههه كان خاطري اشوفه
سمر قامت من مكانه وراحت جري لغرفتها
سلطان للجوهره وبغمزة / هذا الخجل هههههههههههه

رجع للواقع على همس الجوهره / ويش اللي مضيق صدرك
سلطان ابتسم ومسك يد الجوهره وقبله بعشق وضمها لصدره / ولا شيء .. خلينا ننام
ــــــــــــــــــــــــــــــــــــــــــــــــــ ــــــــــــــــــــــ
عناد مع راكان في السيارة
عناد بابتسامه / والله مبروك ياراكان وبعد شهر ونص عرسك
راكان يلتفت علية / قصدك شهر
عناد بستغراب/ كيف ؟
راكان/ مو عرس طلال بعد اسبوعين وكم يوم وانا بعده باسبوعين احسبهم يطلعون شهر
عناد / لااله الا الله بسرعة تمشي الايام
راكان ابتسم/ ايه الله يعديها على خير وبسرعة وحبيبتي تكون بحضني
عناد/ هههههههههههههههههههههههه ماعدا تقدر تستحمل
راكان/ فاض بي الشوق
عناد / هههههههههه الله يعينك ولايبتلينا
راكان رافع حاجب / يعني تبي تفهمني انك ماتحب غرام الحين
عناد بقرف / اعوذ بالله قلو البنات علشان اخذ ذي
راكان / لاتنسى انها بنت عمك .. وبعدين انت دائما تتكلم عنها فقلت يمكن تحبها
عناد / لالالالا مااحبها ولا اطيقها وغير السالفه الله يخلي لك سمر
راكان / هههههه.. امين.. لها الدرجة كاره غرام
عناد زفر / اوووووووووفففففف غير السالفه
راكان شاف وجهه عناد كيف تغير وماقدر يمسك ضحكته / هههههههههههههههههههههه
ــــــــــــــــــــــــــــــــــــــــــــــــــ ـــــــــــــــــــــــــــــــ
في الاستراحة عند الشباب اغاني ورقص احتفال بمناسبة خطوبة راكان وسمر
ياسر / والله ما انت هين ياراكان
راكان بغرور ورفعة حاجب / ليه شايفني ياسر انا راكان على سن ورمح
ياسر يستهبل/ لا والله انت على الكنبة في الاستراحة
الكل ماعدا راكان / هههههههههههههههههههههه
راكان بقرف / يعني تستهبل انت وخشتك
بدر يتلقف / ويااااااااا حلاتها من خشه... خشمك ... يلتفت لياسر ويسلمون على بعض ...
سامر وصقر يستعبطون / والله ما نتركم معاكم ويسلمون على بعض بالخشم
بتال / ياشين اللي يسوي نفسة خفيف دم على كبر ياخي يلوع الكبد
الكل ماعدا الرباعي / ههههههههههههههههه
سعود /راكان صدق تبي العرس بعد شهر
راكان يبتسم/ ان شاء الله على خير
سيف / والبيت ؟
راكان بجدية/ انا بنيت بيتي قبل ثلاث سنين من لمن طلبت بنت عمي اشتريت ارض بمخطط راقي وبنيت فله من تصميمي وعلى ذوقي واثثتها ومن شهر جاهزه
فارس/ اكثر من مره ننزل الرياض وما تنيمنا الا باستراحتك المعفنة والحين تقول عندك فله
طلال بثقل/ ليه ما خليتنا نشوفها
راكان رافع حاجب/ الحين زياد ماخليته يشوفها ولا يطبها الا من عند الباب تبون انتم تشوفونها تبطون قبل صاحبتها محد يطبها
زياد / بس انا شفتها من برا بصراحه ابداع كيف من داخل
راكان بخوف/ اذكر الله لا تصكها عين والا هي منهدمه ويتاجل العرس والله ان صار لبيتي شيء لذبحك يازيادوه
الكل / ههههههههههههههههههههههه
ــــــــــــــــــــــــــــــــــــــــــــــــــ ـــــــــــــــــــــــــــــــــــــــ
يوم جديد ابو راكان وجماعته رجعوا الرياض
ام عبدالله بعصبية وغضب / سواها راكان سواها هو وعمه كسر قلب بنتي وماراح اخليها تعدي على خير لخليه يطلقها وقبل ماتكم الشهر عنده
خديجة / ويش بتسوين ياختي هذا يبي يتزوجها لا بعد شهر كمان والبنت حاطه شروط
ام عبدالله / مالت عليها وعلى ابوها يتشرطون وليه ما يتشرطون مأخذين راكان الفارس آآآآآآآآآآآآآه يالقهر لا ويقول لي عبدالله انه باني لها فله تجنن وكبيره كانه قصر وماراح اخليها تتتهنا فيها بنت سلطان وقولي شريفة ماقالت
خديجة / ولا بعد حريمهم حاطين العين على العنود وساره
ام عبدالله بصوت عالي وبعصبية/ اسمعي ياشيخة العنود وسارة ماعاد لهم روحه لعمامهم ابد خذو راكان وبياخذون العنود ... العنود لولدي عبدالله وماتاخذ غيره
ابو نايف بصوته الرخيم / ناسيتن انهم عيال عمها
خديجة / ايوه يا اختي هذولا عيال عمها ان قالوا نبيها ماتقدرين تردينهم هذي عاداتنا وتقاليدنا
ابو نايف /البنت لازم تعرس اجل تبينها تعنس اللين ولدك يخطبها
شريفة / وهذا انا اخطبها لولدي ها ويش رايك يا ام راكان
ابو نايف/ موافقين على عبدالله بس خله يشتغل
شريفة بعقدة حواجب / عبدالله عنده خير وماعليه قصور مايحتاج يشتغل
ابو نايف/ادري وانا ابوك بس لجاء يخطب.. راكان بيرفض وحجته انه مايشتغل خله يقعد بالشركة ولو وراء المكتب بس بالاسم شهر وانا اساعده بالخطبة والزواج واقنع راكان
شريفة بتفكير/ تم يبه عبدالله بيشتغل بشركة ابوه
خديجة / مبرووووك ياخيتي
كانت وراء الباب بجلال الصلاة ودمعتها بعينه سمعت كل شيء وراحت ركض لجناحهم ( جناحهم غرفتين نوم وصاله ومطبخ تحضيري صغير وحمام وغرفة ثالثة لنايف اكبر غرفة بحمامها) ساره فتحت الباب بسرعة .. العنود كانت لبسه جلال الصلاه وتقراء قران
ساره بخوف وتتنفس بسرعة/ العنود
العنود قفلت المصحف ورفعته على المكتبه / ساره بسم الله عليك ايش فيك؟
ساره ضمة العنود / سمعتهم يبون يزوجونك لعبدالله وجدي بيقنع راكان سمعت كل شيء
العنود خافت من قوة ام عبدالله الخبيثة / يعني خلاص بتبدا الحرب
ساره صارت تبكي وضامته العنود و قعدت تدعي ربها يفرجها عليها ويساعدها ويبعد عنها شر ام عبدالله
ــــــــــــــــــــــــــــــــــــــــــــــــــ ـــــــــــــــــــــــــــــــ
بعد العصر في جناح سمر الكلينكس معبي الغرفه وغرام قاعده على السرير وعلبة الكلينكس جنبها
غرام تبكي وتشهق / آآآآآآآآآآآآآآآآآآآآهئ يعني خلاص آآآآآهئ بتروحين الرياض وتتركيني آآآآآآآآآآآآآهئ وين وعدك ليه انه ندرس مع بعض ونبقى دايم مع بعض آآآآآآآآآآآهئ آآآآآهئ خاطري ادعي على راكان بس اعرف انك بتزعلين آآآآآهى مو لازم وعد الدراسه آآآآآآآآآآآآآآآآآآآآآآآآآآآهئ آآآآآآآآآآآآآآآهئ ابسط شيء اني اساعدك بتجهزيك لزواجك ما الحق آآآآآآآآآآآآآ هئ آآآآآآآآآآآآآآآآآآآآآآآهئ آآآآآآآآآآآآآآآآآآآآآهئ رايحة لبنان وانا ابي اقعد لحالي ...
وتسحب منديل وتمسح دموعها بشكل مضحك وترميه وتسحب ثاني وتمسح انفها ....
سمر جلست جنبها على السرير وهي تبكي وتمسح دموعها بالمنديل / آآآآآآآآآآآهى والله مو بيدي لاتزعلين عليه ياليت تروحين معايه لبنان ياليت عمي فهد يسمح لك بس اخاف يرفض
في هذي الحظة سلطان خارج من جناحه يبي ينزل يتقهوى عند ابوه وسمع صوت بكى وشهقات في جناح سمر وراح يتطمن عليها وسمع اخر كلام سمر وصار يضحك على ها الثنتين اللي يعتبرهم بمكانه وحده في قلبه
غرام تمسح دموعها / انا واثقه من ابوي بيسمح لي بس خالي سلطان بيرفض
...... / واللي يقولك انه حجزلك تذكره علشان تسافرين معاهم
التفتوا ثنيناتهم على مصدر الصوت غرام تبكي/ شنو قلت ماسمعنا
سلطان بابتسامه/ اقولك روح جهزي شنطتك لان حجزت لك تذكره وبكره انتي مسافره لبنان
غرام مو مصدقة وقفت فوق السرير بالاشعور / احلف الحين اجهز شنطتي والليلة نايمه هينا
سلطان ضحك عليهم ونزل وغرام نطت على عبايتها ولبستها بسرعه وراحت جري لبيتهم
وهي نازله صدمت في سامر وكملت طريقها
سامر بعصبيه / الحمدلله والشكر مخبوله
ــــــــــــــــــــــــــــــــــــــــــــــــــ ــــــــــــــــ
سند وعناد وفارس وبدر وياسر وصقر كان الجو روعة وقرروا يجلسون بالحديقة وطلبوا القهوه والحلا وفرشوا لهم بالأرض وجلسوا يسولفون
عناد يكلم بدر و ياسر/ انتم متى تكبرون وتعقلون وتبطلون حركاتكم
سند يبتسم/ خليهم ياعناد مادام انهم يسونها عندنا ذا الحركات خليهم على راحتهم
فارس/ عناد لا تخليهم يكبتون بداخلهم وبعدي اخاف انهم يضيقون ويدورون منفس ثاني لهم ويتعرفون على شباب مانعرف اخلاقهم
بدر / خير يا اخوي مسوين شيء غلط او نقاصه في العقل نضحك ونمزح فيها شيء >>يلتفت على ياسر وصقر
ياسر / لا مافيها شيء بس عقد اخوك بيحطها فينا ياحبيبي ياعناد هذي مزوح تجي وتروح عادي فلها وربك يحلها
صقر/ الحين ان ضحكنا معاكم وستانسنا تضايقتوا وان رحنا لشباب غير تضايقتوا بالله وش تبينا نسوي
عناد / هييييييييه انت وياه اكلتوني انا ماقلت شيء غلط قلت كبروا عقولكم
سند / الله يهديك ياعناد اتركهم مادام بين اهلهم يسون هالسواة اذا قدام غريب هذاك الوقت عاتب
بدر عصب / خلاص غيروا الموضوع ااا.... ايش فيهم هذولا والتفتوا الكل لمكان ماياشر بدر
ــــــــــــــــــــــــــــــــــــــــــــــــــ ـــــــــــــ
غرام تسحب شنطة كبيره لسفر من بيت عمها خالد وشجون وراها غرام عندها شنطتها بس عشان تقهر شجون
غرام / يالدبااااااااا بعدي انا محتاجتها اقولك ابي اسافر مع سمر وااااابيهاااااا وتسحب بشنطة
شجون تسحب الشنطة من يد غرام / لا ماتاخذينها ليه ماتاخذوني معاكم
غرام / لان مافي مكان بطياره وبعدين الطيارة متشيلك يالدبااااااااااااااا
شجون / اجل مافيه شنطة واقلبي وجهك ,, وتشد الشنطة جهتها
غرام / جعلك ياشجونوه هلوست رنا بريجيم ومخفت رنيم على مبرد الاظافير وافتك منك
شجون / ليه تخلوني لوحدي لييييييييييييييييييييييييييييه اسولف مع منو
غرام انتبهت ان الشنطة ثقيله حيل وكسرت ظهرها اكيد فيها شي
غرام بغباوه / شوجي ماتحسين الشنطة ثقيله
شجون بغباوه مماثله / الا بس قلت يمكن ماتبي تروح معاك
غرام / الله يالذكى مادري من وين جايبتيه انتي حاطه فيها شي او احد خاش فيها شي
شجون بتفكير/ لا ... شهقت ... ليكون احد حاط فيها كنز
غرام رفعت عينها وكان خاطرها تعطيها كف على ذكائها <<< قصدي غبائها
غرام / خلينا نفتحها ونشوف ... وهم يفتحونها مانتبهوا لعناد اللي جايهم معصب وناوي عليهم
فتحوا الشنطة ووووووووووووووووووووووو
ــــــــــــــــــــــــــــــــــــــــــــــــــ ـــــــــــــــــــــــــــــــــــــــــــــ
انتهى البارت

لا اله الا الله محمد رسول الله

لا اله الا الله

البارت الثاني


في الرياض
نايف وصل منار من المطار ونزلها بالبيت
( منار نسخة ثانية من العنود بس فيه اختلاف بسيط اللي يعيش معاهم كم يوم يعرف يفرق بينهم ويشوف الفرق الواضح اللي بينهم بس اللي يشوفهم مره وحده او مابين فترات طويلة يفكرهم شخص واحد منار تشبه امها " شمه " بالملامح والعنود تشبه امها " شيخة " بالملامح لذالك الشبهة كبير بينهم لانهم امهاتهم خوات تؤام منار تجي فترات لـ الرياض هي ساكنه عند جدتها بجده عندها حريه كبيره وخالتها شريفة مالها دخل بها لانها ما تملك ثروة ماليه مثل العنود تحب العنود وساره ونايف وتجي الرياض على شانهم كم يوم وتسافر )
منار تدق الباب على العنود وساره
العنود / مين؟
منار بفرح / عنوده انا منار
العنود فتحت الباب / هلا منار الحمدلله على السلامة
منار تسلم عليها / الله يسلمك .. التفتت جهة ساره وشافتها نايمه على الكنبه
العنود / توها نايمه ... تعالي اجلسي مسويه شاي والبسكويت اللي تحبينه
منار بعد ما فسخت عبايتها / اهاا تيب.. وجلست على الكنبة.. وخذت لها قطعة بسكويت ... كيف الشرقية وكيف البيت بغيابي
العنود تبتسم / كل شيء على حطت يدك بس اللي زاد ان خالتي شريفه تبي تزوجني لعبدالله قريب
منار بخوف/ لا تقولين
العنود بابتسامة وسخرية / هذا اللي صار وانتي اعطيني اخبارك
منار بحزن على حال اختها وحبت تفرحها / امممم راح اكون بجده على طول بعد ثلاث شهور خلاص جهز كل شيء وراح يصير الامر بيدي وجدتي معاد تقدر تامرني
العنود بفرحه/ الله يوفقك ياعمري وانتي تستاهلين .. وبعدين جدتك تحبك فلا تزعلينها .. ضمت منار العنود
منار وهي تبكي / عنود ليه .. ليه ما تدافعين عن نفسك ليه ما تصرخين بلا انتي قوية والله قوية
العنود / حبيبتي كل شي بالهداوة يصير ... وبهمس .. اتممن اموركم بسر والكتمان .. وحبه حبه
منار رفعة راسه وتطالعها باستغراب ... ابتسمت لها العنود وغمزت لها
ــــــــــــــــــــــــــــــــــــــــــــــــــ ـــــــــــــــــــ
بتال وطلال مع سلطان في مكتبة الخاص اللي بالقصر
سلطان يطالع على ملف المشروع الجديد / هذا المشروع اللي بالرياض راح يكون تحت ادارتك انت يا بتال وهذا الملف فيه كل الدراسة والامور المتعلقة به راح ياخذ حوالي من 6 الى 10 شهور كتأسيس وبعدين فيك تكلف احد يتابعه
بتال / عندي فكرة كامله بالموضوع وان شاء الله راح انزل الاسبوع الجاي لفرعنا بالرياض واجهز اموري وبعد زواج طلال راح نبدأ بأول خطوة من المشروع
سلطان / وانت يا طلال من كلفت يمسك شغلك اللين ترجع
طلال / اخوي سيف وكلمت ابو مبارك يتابع معاه كل شيء وبهذي الطريقة يتعلم الشغل اكثر
سلطان / وانت واثق بسيف يقدر يتحمل صلاحياتك
طلال / ان شاء الله قادر وسيف ذكي وبسرعة راح يتعلم ومنها يحس بان له وجد وقيمة
سلطان فهم عليه/ اممم على خير ان شاء الله... وانت ناقصك شيء جهزت بيتك
طلال بابتسامه / تسلم يا عمي مو ناقصني شيء والبيت الحمدلله كملته وجهزته مما جميعه مو ناقصه الا تشريف العروس
سلطان يضحك / هههههه خلاص راح الكثير ما بقى الا القليل ... يكلم بتال .. امم كم تذكره حجزت لبيروت
بتال / امي واختي وسعود وفارس وعمتي العنود وبنتها مرام
سلطان / وزيد وحده لبنت عمتك الثانية
بتال وطلال باستغراب / غرام
سلطان / ايه انا وعدتها تروح مع سمر
بتال يبتسم / ان شاء الله تامر يبه
طلال نزل راسه يحاول يخفي ابتسامته
ــــــــــــــــــــــــــــــــــــــــــــــــــ ـــــ
سعود خارج من الفله ومتوجه لـ عيال عمته بعد ما عرف انهم متجمعين بالحديقة
وقف قدام بيت عمه عبدالعزيز بعد ما شاف سيارة غريبه واقفه قبالها ونزلت منها نوال
راح بسرعة لجهتها والشرار يطلع من عيونه وقبل ما تدخل البيت مسك يدها
سعود بحده/ من هذا اللي جيتي معاه؟
نوال فلتت يدها بقوة / وانت ايش يخصك!
سعود بعصبية / جاوبي وبس
نوال بعناد/ مالك دخل من انت حتى تسالني؟
سعود بعصبية / ولد عمك ومكسر راسك
نوال بعصبية مماثلة / تخسي
سعود جاء بيمد يده والا بيد سيف مسكته .. سيف بغضب / سعود ويش تسوي ؟
سعود بعصبية / اختك جايه مع واحد غريب ولما اسالها مع من جايه تقل مالك دخل
سيف بحدة / وهي ما غلطت انت ويش دخلك ابوها اخوها زوجها
سعود عصب اكثر وتركهم وهو في داخله يتحلف بنوال وراح يخليها تترك هالوظيفة وتقعد بالبيت بس بطريقة يقدر هو الوحيد المتحكم بها البوه المتمردة
سيف دخل وراء نوال وشافها تفسخ عبايتها .. بحدة / نوااال
نوال التفتت علية وبهدوء/ نعم
سيف بعصبية / من اللي جيتي معاه
نوال / دكتور ايمن وصلني مع اخته
سيف / وليه يوصلك ما عندنا سايق والا ما عندك اخوان لو اتصلتي علية كان جيتك
نوال بحده / شوف جوالك كم اتصال فيه وما رديت عليه وبعد طلال ما يرد والسواق مشغول مع امي واتصلت على ابوي وهو طلع مشغول واستاذنت منه ان صديقتي توصلني وهذي مي اول مره وابوي سمح لي واذا عندك اعتراض روح قولة لابوي .. مشت وتركت سيف واقف
ــــــــــــــــــــــــــــــــــــــــــــــــــ ـــــــــ
شجون وغرام وهم يفتحون الشنطة وانفتحت فجاه وبسرعه نطت بوجههم اماني
غرام وشجون صرخوا بخوف / يييييممممممممممممممممممممممممممههههههه
شجون مسكت اماني/ انتي شنو تسوين بالشنطة
اماني بارتباك/ ااااااااااااا كنننننت ابببببببببببي اسويلك سربرايز هههه هههه
شجون رافعة حاجب/ معصقل انا اعرفك ما تدخلين غرفتي الا وتأخذين شيء اعترفي احسن لك
اماني تحاول تهرب وغرام تحاول تبعدها عن الشنطة بس شجون ماسكه الثنتين
فجاه شجون حست بان يد ماسكتها من القفاء وعرفته على طول من ريحة عطره
عناد بحده / انتو ماتستحون على وجهكم هذا شكل بنات عوائل
( شجون كانت عبايتها مقلوبه وحافيه والبرقع خيطه نص العين ومايل وشوشه طالعه نصها وغرام عبايتها مرفوعه جنب عن جنب وشبشب نوعين والغطاء مرمي باهمال واماني معفسه من كثر ماجلست بالشنطة)
شجون مي عارفه ايش ترد بس ماسكه غرام واماني بقوة
عناد بعصبية لغرام/ انتي يالخبله ويش تبين بالشنطة هذي بتهاجرين
غرام بعباطة / لا قاعده على قلبك ... بس ابي اسافر كم يوم مع سمر لبنان وراجعه
عناد بعصبية / انخبلتي بنت مسافره تجهز نفسها للعرس ويش دخلك انتي
غرام ويدها على خصرها وتهز واصباع على راسها/ حوووووووووورررررررررره اسوي اللي ابيه محد يمنعني ابوي وامي موافقين انت ويش يخصك
عناد بحده / ما انتي برايحه وتنثبرين هنا مفهوم
غرام تحط يدينها على صدرها يعني انه خافت / ييااااااااااي خوفتني ياوووووووممممممااااااه ... وبصوت عالي ... هياااا انت اعرف حدودك لانت ابوي ولا اخوي حتى تحكمني... أيه والله اعطيناكم وجه وبزياده .. وتبون تتحكمون فينا .. تبي تنافخ نافخ على اختك ذي البطة مو علية يا معقد...
سند وفارس وياسر متفاجئين من الحوا ر اللي بين عناد وغرام..!
وصقر يحاول يبعد البنات عن عناد بدون ما يضربهم لان باين انه وصل حده ...
عناد فك اخته واتجه على غرام يبي يضربها بس سند وقف في وجهه
سند بحده/عنااااد احترم حدودك ولا تغلط انت مالك حق تعاقبها على شيء اذا شفت الغلط تخبرنا وحنا نتفاهم معاها
في هذي الحظة هربت اماني وغرام سحبت الشنطة بسرعة وشجون ما انتبهت لهم الا بعد ما بعدوا عنها
شجون طلعت غرفتها وهي مقهورة من عناد وغرام واماني ومتحلفه فيهم طبعاً قصدها غرام واماني لان عناد صعب
ــــــــــــــــــــــــــــــــــــــــــــــــــ ـــــــــــــــ
بتال وطلال طلعوا من مكتب سلطان وهم خارجين شافوا وليد وريان يلعبون كرة قدم
بتال وطلال نزلوا يلعبون معاهم شوي مرت من جنبهم اماني ونادت ريان و وليد
اماني / رييييييييااااااان وليييييييييييد تعالوا سرقت شريط بلاي ستيشن من شوجي مصارعة يجننننننن
ريان طالع وليد .. وليد طنشها وكمل لعب مع بتال وطلال وريان
اماني " هذا كله وما سمعوني خليني اروح عندهم"
اماني اتجهت لهم / ريانوه وليدوه ما تسمعوني يامل اصمخ
وليد برفعة حاجب/ سمعناك تتفاخرين بسرقة
اماني بابتسامه من تحت غطاها / ايه سرقة شريط المصارعة من شجونوه تعالوا نلعب فيه
بتال وطلال وقوف يسمعون للحديث بصمت والابتسامة على شفتهم
وليد رافع حاجب/ شيء بسرقه ما نبيه وبعدين المحلات ماليانه وغرفتي مليانه ليه حق شجون يعني
اماني تطالع ريان / هيه انت ما تبي تروح معاي تلعب بلاي ستيشن
ريان برفعة حاجب ونفس طريقة وليد بالكلام/ لا ابي العب مع وليد
اماني تطالع وليد / وليه ان شاء الله ما تبي تلعب معاي حضرة الاستاذ وليد
وليد برفعة حاجب / لانه سرقتيه ما اخذتيه باستأذن وهذا غلط
اماني فاتحة فمها متفاجأه لانه يتكلم نفس طريقة بتال / ياااااااااالله عقدك بتال حراااااااااام ضاعت طفولتك يا ولد عمي يالخبل احلا شيء لمن تاخذ لعبة وتلعب بها وهي ميب حقتك لها طعم ثاني والله اسال مجرب
بتال يطالعها / هييه ويش عقدته لانه قال الصح البزر وانتي يالخبلة ياكبرك ماتعرفين ان السرقة حرام
اماني طالعتهم وصدت وهي معصبها متجهة للبيت لانها متاكده راح تطلع وهي متعقده وكارها البلاي ستيشن
وليد بصوت عالي / احسن لك تروحين لشجون وتلعبين معاها اذا سمحت لك
اماني بخوف / لالالالالالا بعد اللي شفته لا لو اموت ما روح لها ... وراحت تجري لبيتهم
ـــــــــــــــــــــــــــــــــــــــــــــــــ
بعد ايام ....
بلبنان
سمر وغرام ومرام والجوهره والعنود وسعود وفارس في لبنان .. بأحد دار الازياء .. سعود وفارس عند كوفي مقابل الدار والجوهرة والعنود مع احد المسؤولات عن الدار وتوريهم احدث التصاميم والبنات يطالعون لباقي التصاميم المعروضة
سمر / غرام شوفي هذا الفستان ايش رايك فيه
غرام / ما عجبني كثير الا اذا غيرتي شوي فيه يعني من هنا.. تاشر على فتحت الصدر.. فتحتها كبيره حيل ... وشوفي الخصر .. راح يبين انك دوببااا ومطعج خصرك .. ماحبته
مرام جايتهم ومعاها فستان اسود قصير توب / غرام .. سمر ايش رايكم بها الفستان
سمر وغرام / واووووووو
غرام / ناعم ورايق يشبهك مرومه حياتي
سمر" تاشر على فستان طويل وضيق للخصر وبعدين يتسع فيروزي
لف على الرقبه وقصت الصدر رايقه وحلوة / غرام ايش رايك بالفستان هذا
مرام / مره روعة لونه وموديله يخلي الوحده كانها حورية البحر
غرام طالعته وكثير عجبها / روعه
سمر بابتسامه / هذا هدية مني انا ومرام لك
غرام دمعت عيونها بتفارق مرام وبعدها سمر حست العبره خانقتها / الله يخليكم ليه .. وضمتهم
سمر / بس ما نسينا شجون والا تذبحنا ما يكفي سافرنا وتركناها هناك
غرام تضحك / ايه تذكرت يوم شافتنا راكبين السيارة رايحين المطار هههههههههه
سمر / حزنتني وانا قلت لبابا يكلم عمي خالد ويسمح لها بس قالي ان عناد اخوها رافض وزعلان
غرام / هذا الشخص معقد قبل اقول اخوانك بس الحين لمن شفت سعود حسيته حبوب
سمر / كل اخواني حبوبين بس مايبينون
غرام/ محد مثل اخواني لبى قلوووووووبهم ياناس رواقاااااااااه
مرام / مادام ابوهم فهد وامهم العنود اكيد بيطلعون حلوين
العنود ضمتهم من وراء/ قاعدين تحشون فيني انا وابوكم
غرام بابتسامه / لا يمه قاعده امدحكم اقول لبى اخواني اللي رايقين بسبب امي وابوي
العنود بشوق / والله اشتقت لهم
الجوهرة بغمزه / اشتقتي لعيالك والا لابو العيال
العنود بضحكة / اكييييييييد للعيال وابوهم لبى قلب فهودي فديته والله
الكل / ههههههههههههههههههه
ــــــــــــــــــــــــــــــــــــــــــــــــــ ـــــــــــــ
سعود وفارس بالكوفي وسعود كل ما يتذكر نوال يعصب
فارس / ويش فيك انت ترا البنت ما غلطت السواق ماجاها واخوانها مقفله جوالاتهم ووصلتها صديقتها مع اخوها وابوها عنده علم يعني ما غلطت
سعود بعصبية / وليه ما اتصلت على وحده من بنات عمها تجيها مع واحد من عيال عمها او ترسلها سواق البيوت ممتلئة سواقين والا لزم ترز وجهها مع الغريب
سعود تذكر نقابها وعيونها وزاد غضبه (لان نوال لبسه برقع واسع فتحت عيونها ومو مغطيتهم بالشيله
وعيونها واضحه ونوال تتميز بعيون ساحره وساع وناعسة ورموشها كثيفه وسودا ومكحله رباني)
سعود ضرب الطاولة بيده " والله لربيك يا نوال واذا ما سويتها ما كون اخو بتال"
فارس استغرب عصبية سعود الزايدة وسعود معروف ببرودة اعصابه
ــــــــــــــــــــــــــــــــــــــــ
بالرياض نايف عرف بموضوع خطوبة عبدالله للعنود
نايف بعصبيه / والله لو يكون اخر واحد به الدنيا ما راح يتزوجها لو تقعد طول عمرها عانس ببيت ابوها مو مقصرين عليها وعبيد دواه عندي واحسن لكم تبعدون عنا لانه فاض بي من سوأياكم
ام عبدالله / نويف لا ترفع صوتك عليه تراك مانت بقدي لساتك بزر والعنود غير عبدالله مي ماخذه وزواجهم بعد رمضان 6 العيد ووريني يانويف ويش بتسوي
نايف بعصبيه / تشوفين يام السحور اذا ماخليتك تبكين دم على ولدك بدال ماتفرحين ماكون نايف اخو راكان وطلع من البيت معصب
ام عبدالله تفكر وخافت من نايف يسوي شيء .. وهو مثل راكان مو سهل بس لساته عضمه طري .. وراكان مايقعد بالبيت لو كان يقعد كان تصرفت بس مايقعد .. ولا ياكل عندهم واذا اكل ماياخذ غير من العنود كانهم شاكين بشيء.. زاد الخوف نايف ليش قال ام السحور اكيد يعرف شي قطع تفكيرها صوت خديجة
خديجة بغباء / شريفه ويش تسوين مع نايف .. ؟
شريفة بقرف / ما سوينا شي واسكتي ماني فايقة لك .. وبتفكير " لساتك بزر مو قدي ولا قد عبدالله اقدر اروضك بسيطة يا نويف بسيطة "
خديجة / انا رايحة البيت زوجي جاي من السفر وابي اروح استقبله
شريفة بقرف / ايه روحي روحي اركضي له روحي
ـــــــــــــــــــــــــــــــــــــــــــــــــ
في استراحة راكان بالرياض بتال وراكان وزياد وصديقهم تركي توه داخل
تركي / السلام عليكم
الكل / وعليكم السلام .. وبعد السلام والسؤال عن الحال .. جلس تركي بجنب زياد
زياد / هلا وغلا من طول الغيبات جاب الغنايم
تركي يبتسم / هههههه لا غيبات ولا شي سفره قصيره ورجعنا
راكان / لوين سافرت هالمره
تركي / للمغرب ... الحين ما تعرفوني على الوجه الغانم
راكان / ولد عمي بتال بن سلطان الفارس وقريبا اخو زوجتي
تركي عقد حواجبه / ولد عمك واخو زوجتك مو فاهم
راكان بابتسامه / خطبت وزواج قريب حيل ان شاء الله
تركي / اووووووووه على البركه وعقبال العزابيه .. بس اسمك مو غريب علية كاني سامعة
راكان / بتال رجل اعمال وله كلمته بالسوق
تركي بنبرة غريبه / اهااا والنعم
بتال / والنعم بحالك
دخل نايف وهو معصب ولا رد السلام قعد مقابل المسبح وكانت جلست راكان واللي معاه خلفها وما انتبه عليهم
كان لبس جنز لنص الساق وبلوزه سوداء وفيها كتابات وشعرها واصل لحد كتفه وبعض الخصل طايحه على وجهة
بتال بقرف / هذا مايعرف السلام ولا يعرف الاصول
زياد مستغرب بان نايف يدخل بها الطريقة/ انا رايح اشوفه ويش فيه
راكان معصب/ وقله ينقلع من هنا ولا عاد يطب ها المكان
زياد التفت لراكان / انا ماراح اطرده اذا انت ودك قله
زياد راح لعند نايف وجلس جنبه ونايف ما انتبه انه فيه احد بالاستراحة
زياد / نايف فيك شي؟
نايف انتبه لزياد / هلا زياد ما انتبهت لك اعذرني وقبل راس اخوه احتراما له
زياد / ويش صاير معاك
نايف" من متى تهتم يا زياد عمرك ما سالتنا دايم مع راكان" بدو نفس / ولا شيء
راكان جاء عندهم وبحده/ انت ما تستحي
نايف نقز من الصوت/ هلا راكان انت موجود ما انتبهت .. التفت وراء راكان وشاف بتال وتركي
نايف رافع حاجب / بتال وتركي موجودين كمان والله ما انتبهت
راكان / انت ما تستحي لبس لي لبس ما ادري كيف صاير ومطولي شعرك وكمان متعرف ترد السلام
نايف بحده/ قلت لك ما انتبهت وخير يا طير بلبسي وشعري بايش مضايقك فيه
راكان بغضب/ انقلع من استراحتي ولا اشوفك فيها وروح لصاحبك عبدالله واشباهك
نايف بغضب / انا ما حدني على عبدالله الا انتم يا اخواني
راكان مسك كتفه / لعرفت درب المرجلة تجي معانا ام اذا انت بهذا الشكل ما نبي نشوف وجهك
نايف ينزل يد راكان بقرف/ ما ابي مجالس تضم مثلك انت واخوك
تركهم وقبل ما يطلع من الاستراحة اعطى نظره لتركي ومشي
ــــــــــــــــــــــــــــــــــــــــــــــــــ ــــ
ام عبدالله تكلم عبدالله بتليفون
شريفة / اسمع تخليه يصير خاتم بصبعك.... اذا ما نفذت كلامي بتضيع منك العنود
......انت ماتفهم .. انا اسوي كل شيء علشانك انت ... حنا نحتاج نايف ولازم يكون معانا
ايه ... من الليله اذا تقدر ... انت ادراء ... فكر بس انا افكر يالله روح وبشرني بالاخبار الزينه
.... مع السلامه .... وسكرت الخط وهي مخططه على دمار نايف حتى تسيطر على اكبر
قدر من المال ما فكرت في مراقبة بناتها او تقربت الا الله وانتظار حسن الخاتمة
ــــــــــــــــــــــــــــــــــــــــــــــ
قبل زواج طلال بيومين رجع سعود وفارس والجوهره والعنود وبناتهم
سلطان يستقبل الجوهره بابتسامه / ياهلا وغلا تو مانورت الشرقية والسعودية بكبرها
ويضمها قدام عياله وبنتها ويقبل جبينها وسمر خجلت ووجهها حمر
سامر / احم احم احم نحن هنا
بتال / ايه يبه ارحم قلوب العزابيه
سعود / انا وصلت تراني مسافر معاهم كأنكم نسيتوني
بتال / افا يالعضيد ينساك الموت يالغالي ... ويسلم عليه
سامر يضم سمر/ وحشششششششتيني يادباااا
وجلسوا الكل يسال عن الحال والاحوال
سلطان / ها ان شاء الله جهزتوا وخلصتوا
الجوهره / ايه الله يسلمك العنود ومرام وغرام ماخالونا
سمر / مرام كانت مجهزه وخالصه بس راحت معانا حتى تساعد
رن جوال بتال بنغمة رسالة وكانت من راكان يبي يطمئنه
ابتسم بتال وطالع لسمر / هذي رساله من راكان يسال عن الحال... ويش تبونا نرد ... نقوله اجل شوي
الجوهره / بسم الله على بنتي ربي يتمم لها على خير
سلطان / طمنه ولا تشغل باله هو في الطريق جايب اهلة علشان عرس طلال لا تخليه يسرع ويتوتر
بتال باتسامه / ان شاء الله
سلطان بخبث / وفستان العروس
سمر حمر وجهها واستأذنت وطلعت لغرفتها
الجوهره بابتسامه/ احرجتها الله يهديك .. وان شاء الله الفستان يوصل بعد 10 ايام وراح يعجبك
سلطان بغزل / مادام انتي اللي اخترتيه اكيد بيعجبني ومسك يدها وقبلها
بتال وسعود وسامر سحبوا نفسهم وقاموا قبل الفشيله
ــــــــــــــــــــــــــــــــــــــــــــــــ
غرام راحت تركض جهة بيت عمها خالد ومعاها هدية لشوجي
غرام وكأنها تغني / شششششششششششوووووووووجييييييي
عناد نازل مع الدرج لبس جينز وتيشيرت .. عناد سد اذونه بيدينه من قوة الصوت .. ولما شافها عصب / هييه انتي ماتعرفين الادب ماتربيتي
غرام / اوووووووووه انا رايقه ومالي خلق اسمع عقدك شششششششششششششوووووجييييي
شجون نازله بسرعه ومانتبهت لعناد / غغغغغغغغغغررررررررررراممممي
وراحت تبوسها وتضمها وانفتح وجهه غرام لشدة ضمت شجون وعناد شاف وجهها وعصب
عناد صد / تغطي ياللي ماتستحين صدق قلة ادب وما تربيتي
عناد من كثر مايعيد هذا الكلمه جرحت قلب غرام وعزت نفسها
غرام بحده / انا متربيه امي وابوي ربوني احسن تربيه واحترم نفسك مو كل شوي ماتربيتي ماتربيتي
في هذي الحظة دخل ابوعناد ولمن شاف غرام ابتسم / هلا غرامي كيفك حبيبتي
غرام خانقتها العبرة / هلا عمي وقبلت راسه ويده
ابو عناد / كيف لبنان واجواها وان شاء الله مرام وسمر خلصوا جهازهم
غرام مي قادره تستحمل / الحمدلله ... عن اذنك عمي .. وقبل ما يرد عطت الهدية شجون وطلعت بسرعة
ابو عناد / ويش فيها غرام ليه طلعت بهذي الطريق
عناد لسه معصب / لانها قليلة ادب وما تربت >> بعد ما تاب
ابوعناد التفت على عناد بعصبيه / عنااااااااااد ويش ذا الكلام
عناد / وهذي الحقيقه يبه ها البنت ما تربت اهلها ما عرفوا يربونها و....
طررررررررررررررررررررررررررااااااااااااااااخ
عناد حس بالحراره على خده وحط يده على خده وهو منصدم
ابوعناد / والله انا اللي ماعرفت اربيك غرام تاج راسك
والله ياعناد ان سمعت انك مضايقها مايصير لخاطرك طيب
وتركه ابوه وهو واقف منصدم وشجون راحت تجري بعد ماشافت ابوها معصب
بدر صادف شجون بصاله اللي فوق ووجها متغير لونه
بدر بخوف / خير ويش فيه؟
شجون بارتباك / ابوي ضرب عناد كف علشان زعل غرام
بدر متفاجأ / تقولينه صدق والا تمزحين
شجون / والله صدق وعناد عصب حيل
بدر / الله يستر الليلة بتولع الاستراحة من عصبية عناد
ــــــــــــــــــــــــــــــــــــــــــــــــــ ـــــــــــــ
في المطار بالرياض كان باستقباله راكان وزياد واستقبلوه احلا استقبال
رعد / كيفها احوالكم ان شاء الله بخير
راكان/ الحمد لله تمام وانت
رعد / الحمدلله على كل حال
راكان ورعد كانوا بسيارة وحده لكزس 2012 لراكان وزياد معاه الارمادا تبع ابوه وفيها
ابو راكان وام راكان و شريفة و خديجة ومها وحنان وساره ومنار
ابونايف ما قدر يروح قال انه تعبان وما يقدر يروح وخلود تعبت نفسيتها واما العنود ..


قبل يومين
العنود بغموض / وليه ما اروح
شريفه بحدة/ كذا انا امرت انك ما تروحين والا عاجبك الهرج يوم انهم يقولون يبون يزوجونك لاحد من عيالهم لا يا حلوه العبي غيرها انتي لولدي عبدالله وبس
ساره / بس حرام العنود ماعمرها حضرت عرس خليها تروح
شريفة / اذا موعاجبك انتي بعد لا تروحين
ساره شهقت / لالا انا ابي اروح خلاص ما اتكلم
منار / ليه ماتروح خليها تتونس
شريفة بحده/ اقول مناروه موانك بتروحين جده خلاص مالي سلطة عليك والله والله يامناروه لو احطك براسي تعرفين ويش اسوي
العنود تركتهم وراح لغرفتها وساره ومنار كانوا بيلحقونها ووقفتهم شريفه
شريفة / هيه انتي وياها تعالوا هنيه ابيكم
ساره ومنار جلسوا وهم مرعوبين من شريفة
شريفه / سمعي يا منار ان رحتي لشرقيه اياني وياك تتلاطفين معاهم ابي السانك على الجنب الحد ادري عنك لسانك موس لعصبتي واسمك العنود مو منار وانتي ياسوير ياويلك ان طاح لسانك على السانهم اقصه لك
منار / وليه هم ما يعرفوني ؟
شريفة/ لا ما يعرفون ان عند شمه بنت وهي بنت سطام بالرضاعة .. لمن تروحين لهم يكون اسمك العنود لانكم تتشابهون وهم شافوا العنود مره وحده وراح يفكرون انها انتي
منار منصدمه من تفكيرها / يعني تبيني اكرههم في العنود
شريفه بابتسامة خبث/ اييييييييه عفيه على الشاطرة وان سويت اللي قلت لك عليه تروحين جده وانتي سالمه
"ساره ساكته مرعوبة ومنار كذلك "... ام عبدالله ../. ها فاهمين
ساره ومنار هزوا راسهم بالايجاب وصعدوا لجناحهم


تتذكر العنود وكلامها وايش وصتها ماخافت على نفسها كثر ماخافت على خواتها

العنود / لاتفكرين فيني انت طلعي من هالبيت واكيد انا راح اطلع مادام الله معاي ما راح تقدر تسوي لي شيء
منار بصدمة / تبيني اشوهه صورتك عند اهلك؟
العنود تبتسم لتطمئنها/ ماعليك مني واهلي انتم اما هم مايهموني الا اذا جاء الوقت راح يعرفوني زين بس المهم انتي خلصي عمرك وروحي لعمامك قبل ما تسوي لك شيء
منار / بس يالعنود....
تقاطعها العنود / لابس ولا شي ...

قطع عليها تفكيرها صوت ساره بهمس / في ايش تفكرين؟
منار بهمس/ في العنود .... وسكتوا منار وساره وتفكيرهم بالعنود
ــــــــــــــــــــــــــــــــ
نايف رفض يروح الزوج والعنود بالرياض
نايف / لاتخرجين من غرفتك ابد وانا راح اكون ملازم لعبدالله
العنود بتنبيه / انتبه منه هو وامه مخططين عليك بشيء ما ادري ايش
نايف يفرك راسة يحس بصداع بيفجر راسه / لا تخافين علية انا... منتبه زين لنفسي ... اهم شي انتبهي للجوال واي شيء يصير ارسليه رساله وانا راح اكون باسرع مايمكن عندك
العنود / ان شاء الله انتبه على نفسك وهذا ترمس الشاهي اللي تبيها تبي شيء ثاني
نايف / لا سلامتك
اخذ نايف ترمس الشاهي ومشي بعد ما طلعت اخته للجناحها وتأكد من تقفيل الباب عليها
ــــــــــــــــــــــــــــــــــــــــــــــــــ ـــــــــــــــــــ
بعد العصر الساعة 5:00م ابو سطام وام سطام كانوا جالسين بالحديقة الجوا لطيف جالسين بالمكان المعتاد تحت المظلية يحبون يجلسون تحتها صباح ومساء سمر جاءتهم
سمر / مساكم الله بالخير... وقبلت راس جدها وجدتها
ابو سطام وام سطام / مساك ربي رضاء ورحمه
ام سطام / هلا يمه هلا
سمر تمسك دلة القهوة وتصب لجدها وجدتها / اشلونك يبه
ابو سطام بابتسامه / بخير يا روح ابوك انتي ويشلونك وين غرامي وشجوني خاطري اضحك معاهم شوي
سمر بابتسامه دائما جدها يقول كذا ولا جوا عنده يقول صدعتوا براسي ويطردهم / الحين جايين يبه .. ويشلونك يمه
ام سطام بعتب / بخير.. زين انك سالتي والا يوم تشوفين ابوك سعود تنسين امك
سمر تقوم وتجلس عند جدتها وتضمها وتبوسها على خدها / فديته اللي يغار انا
سمعوا صوت سيارة والتفتوا وشافوها راكان ومعاه احد سمر على طول غطت وجهها
ما كانوا يعرفون ان رعد يوصل اليوم نزل رعد من السيارة وابتسامة صفراء على وجهة من لمن دخل الخبر وهو يتذكر كل الذكريات اللي صارت معاه ومع عبير
ام سطام بعبرة/هذا مو ولدي رعد
ابو سطام بفرحة / الا هو هو رعد ياهلا ياهلا
ووقف لكن رعد مشي بخطوات سريعة وضم ابوة وقبل راسة ويده والتفت على امه اللي ما قدرت تمسك دموعها
وقعدت تبكي جلس وضمها على صدرة وقبل راسها ويدينها وخدودها ومسح دموعها بيدينه
رعد بصوت مخنوق / دموعك غالية يا الغاليه
ام سطام بحزن وهي ماسكة يدينه / يوجعني حالك يمه لاعاد تتركني يا امك والله اني كل ليلة امسي واقول ياربي بكرة اصحى واشوف رعدي والا تاخذ امانتك وعيني متعطشة لشوفتك
رعد يقبل يدين امه / بعد عمر طويل يمه ليه هالحكي الحين يا الغاليه
راكان بيضيع الموضوع ويغير الجو / احم احم تراني انا بعد جاي من خط سفر يعني محد بيرحب فيني ويسلم علي .. ويطالع لجهة سمر ويبتسم
ابوسطام يضربه بعصاته / اهاا اسري تتبوسم لبنتي قدامي ياللي ماتستحي ... يضربه بعصاته على كتفة وراكان يضحك
راكان وهو يضحك / هههههه يبه الله يهديك مرتي وشلون ماتبني ابتسم لشوفتها
ابو سطام / للحين ماصارت مرتك لصارت تبوسم يالله الخلا
راكان بابتسامه / ويشلون الخلا وانا ما سلمت على القمر >> يقصد سمر بس هو توجه على جدته وباس راسها ويدها
رعد بغمزه وبنبرة مداعبه / القمر .. القمر هنا خليني انا اسلم عليها
سمر حمر وجهها وصارت تتصبب عرق من الخجل كرهة الساعة اللي نزلت فيها
رعد ضمها وباس يدها يعاند راكان ووقف جنبها وهو ضامها ويسالها وهو مبتسم ... رعد / ويشلونك حبيبتي وايش اخبارك
سمر بصوت مخنوق يالله ينسمع / الحمد لله بخير
راكان حاسد رعد ووده يذبحه وهو كل مارفع راسه تجيه ضربه من جده على راسة يخليه ينزل نظرة للأرض كره .. الموضوع عادي عند جده بس حب يحارش راكان ويعانده
سمعوا صوت صراخ وضحك .. سمر عرفتهم وابتسمت ... رعد رافع حاجب / ويش فيهم ؟
راكان بابتسامه / مهابيل العائلة بنات اخواتك .. ليت عناد فيه
سمر ابتسمت لابتسامته ونزلت راسها
شجون وغرام مانتبهوا لراكان ورعد / انااااا الفايززززززززززة
غرام / ههههههههههههييييه انا الاولى
شجون / هاا هاا اهااي ضحكتيني لا ياحلوة العبي غيرها انا الاولى
رعد بابتسامه لها الثنائي ما يكبرون ابد لسه فيهم الطفوله / انتم الاثنين وصلت سوا
التفتت شجون وغرام لمصدر الصوت وصرخوا مع بعض / لالالالالالالالالا رعاديييييي
الكل سد أذانه من قوة الصرخة ,, ابو سطام / وجع يالمخابيل فقعتوا اذوني
شجون تضم رعد وغرام تسحبها وتضمه ورعد يضحك على خبالهم
راكان بلعانه / هلا هلا عناد حياك
شجون انتفضت من ذكر اسم عناد وبعدت عن رعد والتفت يمين ويسار / وينه عناد
غرام تكلم شجون / وخير ياطير عناد ويش بيسوي يعني ... والتفت على راكان ... وانت تسوي نفسك خفيف دم .. مع نفسك
رعد اطلق ضحكة / هههههههههههههههههههههههههه حلووه مع نفسك من وين جايبتها
غرام بابتسامه / راحت ايامك ياخالي العزيز الحين طلعت كلمات لازم تلتزم بها والا تكون جاهل يبيلها قعده وان اعلمك كم رعادي عندنا ... ضمة رعد وبصوت عالي ... اشـــتـــقــــتـاااااااااااالـك
عناد داخل بها الوقت / السلام عليكم
الكل/ وعليكم السلام
ابوسطام / الطيب عند ذكرة
عناد ابتسم ... وهو مر من جنب غرام وسمعها وهي تهمس / قصدة جبن سيرت القط جانا ينط ...
ابتسم وراح جهة جده وجدته وباس راسهم ويدينهم وسلم على راكان وضم رعد بشوق / الحمدلله على السلامة وانا اشوف الخبر زايد نورها
رعد بابتسامه / الخبر منوره باهلها
البنات قرروا يطلعون لجناح سمر ... غرام تهمس لسمر/ خلينا شوي
سمر بهمس / معاد فيني راكان اكلني بنظراته فشيلة
شجون بخوف / وانا عناد بيذبحني
غرام بطفش / ماشي خلينا نستأذن بس
ابو سطام التفت لجهة البنات وسمع همسهم... ابو سطام / ويش عندكم يا بنات
غرام بلقافة/سمر وشجون بيطلعون وانا مابي
ابو سطام يكلم سمر وشجون / ليه تبون تتركون وانا ابوك ... اجلسوا الله يصلحكم ما فيه احد غريب
سمر وشجون سكتوا .. غرام بلقافة / نبي نجلس ياجدي بس بشرط راكان يصد يمين حتى ترتاح سمر .." يصبحون البنات على يساره وبينهم الجد والجدة ورعد وما يقدر يشوف سمر" .... وعنيد يحلف ما يفتح فمه على شجون ويخانقها
عناد عصب بس مابين عصبيته وزاد كرهة لغرام وراكان تمنى يصفق غرام كف حتى يسكتها انقهر منها
رعد بابتسامه / وانتي
غرام بابتسامه اكبر ومو مبينه غير عيونها من وراء الملثم / انا حوووووووووررررره معالي باحد دام ما اسوي غلط
ابو سطام ينقل نظراته مابين عناد وغرام ويضحك وبنفسة " الله يرحمك ياخوي لو انك حي كان الحين مزوج غرام وعناد " وبصوت هادي / اجلسوا اجلسوا ماحد بيحاكيكم .. وبحزم .. راكان صدد صدد "راكان صد عنهم" انت يا عناد والله ان سمعت انك قايلن شي لشيخة كسرت عصاتي على ظهرك
شجون / جدي اسمي شجووون مو شيخة
ابو سطام / اهاا شيخـ.. شجون شجون ياهالاسم الماسخ
غرام باستغلال / يا جدي هو دائما يخانقها ويضربها بعد وهي مسكينه ما تتكلم ولا يخليها تنام عندي او عند سمر او ببيت عمي راشد يقول عيب وما يصير حتى اخواني وعيال عمي كلهم مايخلونا بس عيب عيب
عناد طالعها بصدمه ورعد وراكان ماسكين نفسهم من الضحك وشجون تدعي بداخلها على غرام
شجون " جعلك الماحي ياغريم .. جعل ربي يمغصك .. اليوم بيذبحني عنيد الله يرحمني خليني اقراء على نفسي وقعدت تقراء الفاتحة والمعوذات وبعض الآيات اللي حافظتهم"
ابو سطام لعناد بحد / عنيد لابركتن في عدوينك ليه تضرب اختك
ام سطام بعتب / افاااا ياعناد وانا اقول انك رجال .. افااا ياعنادي طحت من عيني
عناد بفزع / والله يايمه ماقط رفعت يدي عليها
ابو سطام / وليه ماتخليها تنام عند خواتها ويش فيها بيوتنا بيتها مافيه احد غريب واعيال عمك هالاخبول مثلك
عناد / بس يبه ا..
قطع كلامه ابو سطام / لابس ولا شي ... التفت للبنات .. الليله كل البنات ينامون عندي .. وسوا كل اللي بخاطركم ولا احدا يقدر يقل لكم شيء
غرام بابتسامت نصر / ربي يخليك لنا ياتاج راسي.. وتقوم تبوس راس جدها ... وتكمل .. ياجدي هم كل ليله يسهرون ويتجمعون باستراحة خاصة فيهم واحنا لا .. يحسرة علينا ماعندنا مكان خاص فينا
ام سطام بستغراب / هاااا ويش ذا الخاص
غرام / يعني يايمه مكان فيه تلفزيون وبلاي ستيشن وكل انواع الترفية والتسلية ويكون مايزعج احد ويكون لنا لوحدنا
ام سطام / ما ادري عن خرابيطكم ذي معرفها بصركم
ابوسطام لام سطام/ هههه خليهم عليه انا افهمهم .. التفت لغرام .. ووين هذا المكان اللي تبون فيه استراحتكم علشان نسويه لكم
غرام بعدم فهم / كيف يعني
ابو سطام بابتسامه / يعني انا ابي اسويلكم استراحة خاصه فيكم تتونسون فيها
غرام مي مصدقة /احلللللللف ونااااااااسه
ابو سطام /ويش احلف بدون حلفان وانا ابوك امري وين خاطرك نسويه ونسويه لكم
غرام على طول اشرت على جهة الملحق لان من زمان خاطرها تخلية استراحة لهم / هناااك
ابو سطام والكل معاه التفتوا على الجهة اللي اشرت عليها .. ابو سطام بعد صمت لثواني / تم
عناد وراكان ورعد متفاجئين من ابو سطام وكيف اقتنع بسهوله لطلب غرام
غرام وسمر وشجون صرخوا وضموا جدهم وجدهم يضحك عليهم
سمعوا صوت احد يصارخ ويهاوش التفتوا وشافوهم العنود ومياسة والهنوف
العنود والهنوف / انا الاولى
العنود / انا الكبيره وانا الاولى
الهنوف / ههههية انا اللي فايزة مو انتي
مياسة تتنفس بسرعة / ويه انقطع نفسي تعبت
رعد بمرح / الكبر شين
الكل / هههههههههههههههههههههههههههههههههههه ماعدا عناد اللي الدخان طلع من راسه
التفتوا العنود والهنوف ومياسة لصوت وشافوا رعد
مياسة بصوت باكي / رعادددي حبيب قلبي ... وراحت بسرعة له وضمته
العنود تبعدها / مو بالحالك اللي مشتاقه له
الهنوف / ايه وبعدين ما يصير حنا خواته الكبار
راكان يهمس لعناد / اذا كذا الكبار فلا عتب على الصغار ... هذي الكلمة كسرت ظهر عناد وماعاد يستحمل
عناد بغضب وعصبية ترك المكان وراح بدون ما يستأذن
ام سطام / عناد وين راح
غرام / يمه مايقدر يمسك لسانه اكثر وهج قبل لايخربها
ابو سطام ساكت وفي راسة تدور افكار كثيره وراكان ماسك ضحكته على شكل عناد
مياسة لرعد/ رعدي اشتقت لك يانظر عيني
رعد يقبل راسه / وانا يا الغالية اشتقت لكم جميع
الهنوف / اجل ماعد به سفر وغربة خلاص
رعد ابتسم ابتسامه باهته / يصير خير
ابوسطام يناظر رعد بنظرات غريبة وصد بنظره للفراغ يفكر
باليل الكل مجتمع حتى ابو راكان واللي معاه بمناسبة رجوع رعد
ابو سطام / ياسطام يابوك لاتروح لفنادق ولا شيء المكان واسع ويشيل وان مشالك المكان تشيلك عيوني
سطام والتعب باين علية وبصوت واطي ويهتز وكانه خايف او بردان/ اا خاا ف ان ان مااا ماا ييزعلوون
سلطان فهم قصد اخوه واجرح بقلبه من كلمة " اخاف " / ولا يهمك ياخوي الحين اخلي العنود تكلم ام راكان وتقنعها بالنومه عندنا
سطام سكت ... وسلطان اتصل على العنود وقالها الموضوع
عند الحريم والبنات
العنود/ يا ام راكان ويش رايكم تنامون الليله عندنا المكان كبير والاجنحة كثيره والحمدلله هذا ببيتكم ومكانكم
ام راكان تناظر اللي حولها ولاتشوف الا الضياع ... ام عبدالله خاطرها تشوف الاجنحة اذا مجالسهم فخمة بهذا الشكل كيف الاجنحة
ام عبدالله بابتسامة مصلحة / خلاص ننام هينا هي ليلتين ونرجع لرياض ماله داعي مصاريف الفنادق
العنود والكل مستغرب من رد ام عبدالله بدال ام راكان وناسين سالفة مرضها وماعندهم المعرفة الكاملة باللي يسببه هالمرض << الله يحمينا ويحميكم وكل احبابنا منه
الكل باستغراب يلتفت لبعض بسبب حالة ام راكان اللي باين عليها التعب
ام سطام بفرحة / يا هلابكم و يا مرحبا اشيلكم بعيوني اذا ما شالتكم الارض
ام عبدالله تطالع المجلس اللي جالسين فيه والتقديم وبداخلها " مالنا اسبوعين من جيناهم غيروا اثاث المجلس ول ول ول هذا من زود الفلوس يامال الفقر " ام عبدالله تعتبر من الطبقات الغنية بس الحسد معمي قلبها وقبله الحقد
البنات يتهامسون بينهم على لبس منار واللي مفكرينها العنود وتفاجوا بلبسها غير عن المره اللي فاتت المره اللي قبل كانت متستره بالبس والعباه ام الحين مختلفة اختلاف كلي حتى بقصت الشعر ولونها " منار لابسة بنطلون ابيض لحد الركبه ولافه شريطة ذهبية على ساق وحدة ورابطتها فلونكه بدايتها والبلوزه ذهبي ملكي لف على الرقبة والظهر نصفة كاشف ومكياجها ثقيل شوي
حاولوا البنات ينادونها بس هي مطنشتهم وتلعب بجوالة "جالكسي نوت" وساره تناظر لخالتها وتهديدها وما قدرت تتحرك

ضيفوا العشاء بدري لان رعد تعبان من السفر وابو راكان واولاده فقرروا ينتهي العشاء بدري

البنات بالجناح اللي جهزوه لهم الخدم بقصر جدهم سهرانين
نوال / بنات ملاحظتوا فالعنود شيء غريب
رنيم ونظرها بالبلاك / كل عائلة سطام غريبه الله يعين سمر عليها
غرام برفعة حاجب / مع نفسهم ويش دخل سمر فيهم
ريما / ايش اللي ويش دخلها فيهم هم اهل زوجها .. وبعدين تعالي هينا وش هذا الكلمة اللي طالعة بها مع نفسك مع نفسك
غرام / تصدقين على كثر ما استخف بذا الكلمات اللي تطلع ومالها معنا زي خققققق و يب ومدري ويش الا اني استخفيتها على لسان احاول اني اتركها والا الاقي نفسي قايلتها
ابرار / مو من عوايدك ياغرام تقولين كلام مو موزون او ماله معنا انتبهي لنفسك يابنت
غرام / خلاص ان شاء الله على امركم يا ابلات
نوال بتافف / اوووووووووف منكم انا اتكلم معاكم بشي وهم يتكلمون بشي ثاني
مرام / بنات ظنكم راح اطلع حلوه بليلة عرسي
البنات التفتوا عليها وشافوها سرحانه وتفكر فكل وحده كتمت ضحكتها وغطت عمره بالفرشة ونامت
ــــــــــــــــــــــــــــــــــــــــــــــــــ ـــــــــــــــــــــــ
بعد يومين
يوم زواج " طلال " & " مرام "
الكل كان مشغول بتجهيز لزواج ... العنود ام سند رايحة جاية .. متوترة .. هذي ام العروس مشغولة فاضية ماتدري ايش تساوي بس رايحه جاية
ام سند / غرام ياغرررررررررررام
غرام / لبيه يمه
ام سند / اتصلتي تأكدين حجز الصالون مانبي مشاكل
غرام بعتب/ يمه هدي عمرك ... تأكدت من الصالون ومن المصورة ومن مسكت الورد وكللللللللل الحجوزات تطمني يمه
ام سند / متوتره ياغرام هذي اول عروس من بناتنا قلبي يدق دق مو طبيعي
غرام بسخرية على حالها " انا الحين اللي ماخذه دور الام لازم اهدي ام العروس والعروس "
غرام بابتسامه / هدي يمه ولا تروحين لمرام وانتي بذي الحاله بتزودين توتره فوق التوتر اللي هي فيه لا ويمكن يغمى عليها ....
ام سند / بسم الله على بنتي الله لايقوله ... يارب تساعدنا وتعدي ها الليلة على خير
غرام / امين ... يالله يمه رايحين لصالون لانتاخر عليهم .. مع السلامه نشوفك بالقاعة
ام سند / بحفظ الرحمن
تركت امها وطلعت لمرام ولبسوا عباياتهم وراحوا الصالون
ــــــــــــــــــــــــــــــــــــــــــــــــــ ـــــــــــــــــــــــــ
عند الشباب في الصالون كانوا يستهبلون على طلال ويغنون ويرقصون
سيف معاه الطبله ويغني كل الاغاني اللي تخطر على باله او احد من الشباب
و عريسنا يا بدر بادي .. دامت لياليك السرور
و عريسنا يا عطر زاهي .. غلّب على كل العطور
بدر وياسر وسامر وصقر / كللللللللللللللللللللللللللللللوووووش
راكان يغني الزفة الكويتية والشباب معاه
يامعيريس عين الله تراك ... والقمر والنجوم تمشي وراك
ويتغنى بالقمر .... والنجوم ترد عليه
يامعيريس عين الله تراك ... والقمر والنجوم تمشي وراك
سامر وياسر وبدر وصقر / كللللللللللللللللللووووووووووووووووش
الكل / ههههههههههههههههههههههههههه
طلال كانت اكثر نظراته وتركيزه على اخوه سيف وشاف الفرحة الصادقة بعيونه
خلص حلاقة طلال والتفت على سيف وهو مبتسم لاخوه وعيال عمه وعماته
سيف بابتسامه وهو يتذكر دعوات ام طلال ويقلدها / ماشاء الله تبارك الرحمن لا اله الا الله .. ربي يحماك من العين .. عين الحسود فيها عود .. وربي يسعدك ويكمل فرحتك ويرزقك بالذريه الصالحة والباره قوووولووووا امين
الشباب / اميييييييين .....هههههههههههههه
راكان بصدق ورافع يدية / عقبالي ياااااااااارب
الشباب /ههههههههههههههههههههه
طلال يضم اخوه وكانه له سنين ماشافه وهمس / ربي يخليك لي ياعزوتي
سيف قبل راس اخوه واخذه وراحوا للفندق يجهز نفسه وينزل للقاعة
ــــــــــــــــــــــــــــــــــــــــــــــــــ ـــــــــــــ
بالصالون النساء كانوا متقسمين البنات بصالون والحريم بصالون
صالون البنات مرام كثير متوتره وما اكلت شيء من الصباح
نوال / مرام ما يصير لازم تاكلين شيء ما تشوفين وجهك رايح اصفر
مرام / والله ماني مشتهيه وبطني مررره يعورني ماني قادره
نوال / لازم تجبرين نفسك على الاقل بقطعه من هالمعجنات وشوي من ها العصير حتى لاتدوخين نخاف يغمى عليك .. وبخبث .. والا كلمت طلال ويشوف صرفة معاك
مرام بخوف لانه عارفه نوال ان قالت كلمه تنفذها / لالالا الا طلال خلاص هاتي الاكل
جابت نوال المعجنات والعصير واكلت مرام منها وشربت العصير
وكل ماتقول خلاص نوال تهددها الا ان قضت على المعجنات كلها وشربت العصير
ــــــــــــــــــــــــــــــــــــــــــــــــــ ـــــــــــــــــــــــــــــــ
البنات خلصوا من الصالون والكل صار جاهز غرام تكلم مرام
غرام / السيارة وصلت هذا سند جاي ياخذك راح تروح معاك ريما و رنيم ونوال هم خلاص انتهوا اما انا ما اقدر اروح معاك رايحه اكلم لينا " اللي سوت لها المكياج " ابي اغير لون الروج مو عاجبني
مرام / وانا كنت ابي اقلك ان لون الروج مو مناسب غيره
غرام / خلاص اطلعي مع نوال سند برا
طلعت مرام ونوال ورنيم وريما وركبوا السياره مع سند
سند ماكان يدري من اللي راح يجي مع مرام
ركبوا البنات السيارة والقوا السلام
البنات / السلام عليكم
سند بهدوئه المعتاد / وعليكم السلام رفع نظره بدون قصد على المراية اللي امامه ووقعت عيونه على عيونها ارتبك وصد وغير اتجه المراية .. كانت قاعده خلفه وعيونها واضحه من شافها تذكر قصيدة خالد الفيصل " البراقع "

ما هقيت ان البراقع يفتننّي
لين شفت ظبى النفود مبرقعاتي
الله أكبر يا عيون ناظرنّي
فاتناتٍ ناعساتٍ ساحراتي
في هواهن يا سعد كيف طرحنّي
راح عمري من مودتهن فواتي
كان مما صابني ما عالجنيّ
الوكاد اني خطيرٍ بالمماتي
يا سعد خبر ظريف الطول عنيّ
كان وده لي بعمرٍ في الحياتي
من لحظني بس أهوجس به و اونيّ
ما تركني هاجسي لو بالصلاة

ابتسم / اخفف التبريد
مرام بارتباك / امم لا
سند بداء يحرك السيارة و بحنيه يمسك يدها / وليش ذي بارده .. وبهمس مسموع .. خليك واثقة من نفسك مثل دايم
مرام تاخذ نفس وبخاطرها " والله ما انتم مثلنا يالرجال ماتحسون ولا تخافون "
سند ابتسم وكانه عارف ما يدور بخاطرها / سوي مثل طلال .. سكت لثواني وهو يلتفت للجهة الثانية من الخط ويلف طارت السيارة .. مسوي فيها الثقيل واللي ماهمه شي وهو يرجف
مرام كانت مركزه معاه وابتسمت لابتسامة اخوها وتخيلت شك طلال ونسيت شوي من ارتباكها
ريما لنوال بهمس / ما شاء لله عليه سند ثقيل وراكز وفاهم اخته
نوال بهمس مماثل / سند احن واحد من شباب العايلة حض اللي تاخذه
رنيم سمعت كلام نوال وضحكت بداخله بسخرية " والله ما انتي عارفه شيء يا نوال على نياتك كلهم مثل بعض كللللللللللللهم مثل ابوي وجدي كللللللللللللهم عسى ربي يبعدني عنهم "
عند البنات داخل الصالون سمر وغرام وشجون ورنا وريهام وابرار وروان واماني
ابرار تكلم البنات / بنات من يجي ياخذنا
سمر / راح اكلم سعود واشوف اذا يقدر يجي يا خذنا
غرام / خليه يجي بسياره كبيره نرتاح فيها او ثنين يجون ياخذونا
سمر تهز براسها وراحت تكلم اخوها
سمر / هلا سعود .. تقدر تجي تاخذنا من الصالون ... ايه جهزنا... بس احنا مجموعة ... ايوة .. طيب ننتظر ... مع السلامه
راحت جهة البنات وقالت لهم باللي صار ووصلت السياره
كان عناد بالسيارة جمس 2012 وما احد يدري من اللي يسوقه
طلعوا البنات لسياره ومن الصدفة غرام وراء عناد
كانت فاتحه عيونها وبالملثم كانت تلفت النظر كانت تطالع للخط وبالها مشغول باختها
وقف عناد عند الاشارة ووقفت جنبة سيارة فيها شباب وما انتبهت غرام لهم
عناد انتبه لنظرات الشباب ورفع نظرة وشاف وحده من البنات فاتحه عيونها وشيايله الغطاء عنها وماكان يعرف من هي
عناد بحده / اللي وراي غطي عيونك عساك العمى وبلا قلة ادب
غرام عرفت الصوت و تفأجات رفعت نظرها له وشافته يطالعها طنشته وصدت
فتحت الاشاره وعناد واقف ما تحرك وكانت أعصابه تغلي ويدينه مشدودة على الدريكسون " اطار السيارة"
ابرار اللي جالسة جنب عناد شافت العروق بيدين عناد من العصبية واصوات السيارات وراه تطلبه يمشي ويفتح السير
شجون تطالع غرام وتطالع نظرات عناد اللي لو كانت النظرات تقتل كانت قتلتها
عناد بغضب ومن بين اسنانه / غطي عيونك والا شفتي شيء ما يسرك
شجون بخوف وارتباك / غرام الله يخليك غطي عيونك وخلينا نوصل بسلام
عناد بس سمع اسم غرام زادت عصبية وغضب وغرام علشان البنات ولا هو وقت عناد
غطت عيونها وعناد ضغط على البنزين وزاد السرعة والبنات ميتين خوف
لمن وصلو القاعة عناد التفت على الجهة الثانية وقبل ماتنزل غرام وبدون مايرفع نظره لها بهمس /
رباتك على يدي يا بنت العم وقريب
غرام خوفها صوت عناد ووترها زيادة بس بسرعة رجعت لها الثقة والقوة /
ما تقدر تطولني ولا تقدر تمس مني شعرة واعلى ما في خيلك اركبه
واللي ماتطوله بيدينك طوله برجولك "وبستهزاء " ياولد العم وقفلت باب السيارة بقوة
خلت البنات ينقزون من الخرعة .. وعناد ابتسم... شجون كانت منتبهه لعناد وغرام بس ما سمعت الحوار اللي دار بينهم
ودخلوا للقاعه وكل وحده فكرها شغال بشيء
ــــــــــــــــــــــــــــــــــــــــــــــــــ ـــــــــــــــــ
في الرياض ....
كانت بجناحها واقفه امام المكتبة الصغيرة الموجودة .. وتفكر بشريط حياته والاسرار اللي عرفتها صدفه واللي خبرتها بها جدتها ام نايف وكاتمته بصدرها ومحد يدري فيها ولا يعرفها ..
رجعت ذاكرتها قبل 15 سنه وهي لبسه فستانها الوردي وشريط البيضاء الملفوفة على ضفيرتيها وتطالع ابوها وجدها وأعمامها وهم يودعون اهلها من خلف زجاج السيارة بالمقعد الخلفي
ابوسطام / انتبه للخط يابوك ولاتسرع والله الله بعمك وعمتك
سطام بصوته الجهوري والمميز / ابشر يبه .. وبهدوء ... يبه بخطرك شيء عليه
ابو سطام بحنان / لا يابوك جعلك سالم الا خاطري مسموح وراضي عليك
سطام بهدوء/ والله يوبه لو مو عمي ابو نايف تعب بعد الخسارة اللي تعرضلها وطلب مساعدتي وان ماعنده الا بنياته وولده نايف لساه صغير ماكان تركتكم يبه
ابو سطام يهز راسه / ماتقصر وابو نايف رجال كفو ويستاهل من يتعناله روح يبه لهم واذا احتجت لمساعدة لا يردك الا لسانك اطلب وامر يالغالي
سطام يقبل يد والده وراسه / فمان الله ... ليقترب اعمامها واولادهم ويقبلوا راس والدها .. واخوتها راكان وزياد يقبلون يد وراس جدهما واعمامهما وودعوا اولاد عمهم وركبوا السيارة
كان عمر راكان 17 سنه وزياد 13 سنه والعنود 7 سنين ونايف 2 وساره لم تبلغ السنه بعد
التفتت الى اولاد اعمامها وبذات ذلك الفتى الحنون فبتسمت وبان الفراغ الذي تركته اسنانها المقتلعة حديثا وتحركت السيارة الى الرياض لم اعلم ما الذي كان ينتظرنا .... وبعز زحمة الذكريات سمعت طرقات قوية على الباب

ــــــــــــــــــــــــــــــــــــــــــــــــــ ــــــ

بالقاعة ليلة الفرح كانت بالغرفة تلبس فستانها والإكسسوار وتتعطر
تذكرت كلامه وقاعدة تفكر به اول مره ماتعرف ويش يقصد حتى لمن ردت كانت تبي تعصبة بس تفأجات بابتسامته " ويش يقصد بكلامه ... ويش مغزاه ... وليه يبتسم .. اول مره اشوف ابتسامته .. " ابتسمت لمن تذكرت ابتسامته
سمعت صوت طرقات الباب توجهت ناحيته وفتحتها .. كانت سمر....
سمر منبهره / ماشاء الله تبارك الله غرامي تهبلين ماشاء الله تحصنتي حبيبتي
غرام بتنهيده / ايه تحصنت
سمر استغربت من غرام وباين انه فيها شيء ومزعجها / غرامي فيكي شيء
غرام / لا لتشغلين نفسك
سمر بعتب/ علية ياغرام
غرام تبرر / تدرين اليوم بفارق مرام هذي اول مره
سمر تضم غرام / ادعي ان الله يوفقها
غرام حست بالعبرة تخنقها متضايقة كثير بس ماحبت تضايق سمر هزت براسها
غرام حابه تغير الجوا طالعت سمر بابتسامه / ويش ذا الحلا لو يشوفك راكان الليله يملك وياخذك
سمر خجلت وحمر وجهها وضربت غرام على كتفها معناته اسكتي وغرام ضحكت عليها
وطلعت هي وسمر للمعازيم وصادفت البنات واقفين / سلام
البنات/ وعليكم السلام
غرام / ليش واقفين هينا فيه شيء
ريهام / لا بس تونا مخلصين وطالعين من غرفة الملابس
شجون بابتسامه / غرام انا اذكر ان مرام هيه العروس والله حاسة انك بتنخطبين الليله ويطيح حضنا
غرام ابتسمت وبمزاح / اصل طول عمري حلوة .. وبعد ماابي اقعد بعد ماتزوجت مرام وهذي سمر لاحقتها ليش اجلس تبيني اعنس يعني لازم اكشخ علشان اعجب الحضور يمكن احد منهم يبي يخطب لاخ لولد شي منا مناك
شجون / يالخاينه ولية ماقلتي لي عن مخططك كان كشخت اكثر
غرام / يمديك تكشخين اكثر بزواج سمر بعد اسبوعين
البنات كانوا ناسين عرس سمر مو متوقعين تروح عنهم بسرعة وراح تبعد عنهم وراح تسكن بالرياض
رنا / لالالالا لاتقولين نسسسسسسسسسسسيت زواج سمر
ريهام / اية والله نسينا بسرعة عدت الايام
المطربة بدت تحيي الحفل ونوال جاها اتصل وراحت تتكلم بالجوال بعيد عن الازعاج كان سيف يبيها تخبر خالته يشوفون البوفيه نوال راحت تكلم خالتها وتركت البنات اللي راح يرقص واللي راح يسلم على بعض صديقاتهم المعزومات واللي كمل سوالف
ريما / حبيبتي سمر خلصتي جهازك
سمر / لا لسه رايحة دبي بعد كم يوم وراح اكمل بس حاسة ماراح اقدر لوحدي انا وماما يبلنا مساعده
شجون بفزعه / افاااااااااا عليك انا ابي اروح معاك واساعدك
رنيم / على هونك مو بس انتي راح نروح كلنا معاها مو حنا بإجازة وما صيفنا نضربها عصفورين بحجر
غرام / فكرة حلوة بس كيف راح نقنع اهلنا
سمر بابتسامة / هذي خلوها علية انا اكلم بابا واخلية يقنع عمامي لاتخافون
شجون تضم سمر وتبوسها/ وووووووووووااه فديتك
غرام تبعد شجون عن سمر وبعصبية/يالخبلة كسرتيها والله لو درا عنك راكان كان ذبحك
سمر خجلت وراحت عنهم والبنات ضحكوا عليها وتوزعوا يشوفون المعازيم ويرحبون بهم و اللي يرقصون
ـــــــــــــــــــــــــــــــــــــــ
نوال تكلم خالتها ام طلال عن اتصال سيف
نوال / يمه مريم ..
مريم ام طلال التفتت لها/ هلا يمه هلا نوال امر حبيبتي
نوال بابتسامه / يمه سيف اتصل ويقول شوفوا البوفيه اذا كان ناقصة شيء
مريم برجاء / يمه نوال حبيبتي روحي انتي شوفيه اذا ناقصة شيء انا تعبت من كثر ماني رايحة جاية والحين اهل الجوهرة واصلين فشلة ما استقبلهم
نوال / تامرين يمه الحين اشوفه واذا محتاجة شيء لا تقومين اتصلي علية وانا أجيبه لعندك
مريم بمحبة لها البنت / تسلمين يالغالية وربي يشدك بعافيتك
نوال راحت لجهة صالة الطعام تبي تشوف البوفيه
ــــــــــــــــــــــــــــــــــــــــــــــــــ ــــــــ
كانت تمشي مع البنات وقلبها يدق تذكرت رسالته وابتسمت فتحت جوالها من جديد وقرت رسالة مرة ثانية

مشتاق لك ونبض قلبي يناديك ..
والعين ترمش لشوفتك يا غلاها ..
أسعد الأوقات ساعة ألاقيك ..
تشفا جروحي بنظرتك يا دواها ..

سمعت صوت يناديها التفتت لمصدر الصوت وشافتها
سمر بابتسامه / هلا العنود
منار بجمود / كيفك
سمر بابتسامها البريئة/ الحمدلله
منار / خلصتي جهازك
سمر بخجل / لسة باقي ا..
قاطعتها منار وبثقة وغرور / لاتتعبين حالك وتخسرين عمرك وتكثرين جهازك حابه اقولك انك انتي مو مطوله عند راكان اقل من شهر راجعة لاهلك مطلقة
كملت وبابتسامة استهزاء / ليكون مفكره ان راكان يحبك .."وبملامح حزين".. يا مسكينه تحزنين .."بملامحة ماكره".. راكان مايبي يتزوجك علشان العشق المزعوم .. راكان يبي يتزوجك مصلحة انتي بنت سلطان سعود الفارس اللي اسمه يهز السوق هز اكيد راكان يبي يستغل هذا الشي وخاصه ان سلطان له بنت وحيده ويعزها ويغليها كثير واكيد راكان له من الحب جانب
سمر مصدومه من الكلام وتدوره براسها مي فاهمة "ليه العنود تقول هالحكي"
منار خاطرها تقولها لا تصدقين بس الخوف مسيطر عليها التفتت على خالتها وشافت نظرات التهديد وخافت ورعت لها نصايح العنود .. وكملت / راكان يعشق مها وكل الاسبوع عندها ويعرفها من لما كانوا صغار ومخطوبين لبعض بس ينتهي منك راح يطلقك ويرجع لها .. انتي فكري فيها راكان ما يعرف شيء عنك .. وبحزن حقيقي غلب على نبرت صوتها .. ولا شيء .. ليش يحبك ويعرف كل شيء عن مها ويشوفها دائم ..والعبرة خانقتها.. ما سمعتي المثل اللي يقول البعيد عن العين بعيد عن القلب
منار حطت يدها على كتف سمر وبهمس وهي ترجف / فكري زين بكلامي يا بنت سلطان
وتركتها وراحت لخالته اللي شافت تأثير كلا منار على سمر
سمر ما انتبهت لمنار وهي تبعد عنها طالعت لمها وشافت نظرات مها وابتسامتها ابتسامة ثقة وغرور
تركت الصاله وتوجهت لدورات المياه دخلت وحده منها وقفلت على نفسها وجلست على الكرسي ريهام كانت بجهة المغاسل شافت سمر وراحت وراها ووقف تنتظرها لان حست ان سمر متغير لون وجهها بعد دقائق خافت ريهام على سمر .. سمر ماكانت تبي تبكي حبست عبرتها وخنقتها .. تخاف من البعد .. تخاف تبعد عن حضن ابوها واخوانها مصدر امانها وعزوتها حست الدنيا تلف فيها سمعت صوت ريهام
ريهام تدق الباب / سمر فيك شيء
سمر تحاول توقف وتفتح الباب .. بصعوبة وقفت وفتحت الباب.. وبصوت مخنوق يادوب ينسمع / ريهام ساعديني
ريهام بسرعة وخوف دفعت الباب وعضدت سمر اللي كانت تترنح وجلستها على الكرسي
ريهام بخوف / سمر انتي تعبانه ... ايش حاسه ... انادي خالتي الجوهره
سمر باندفاع / لالالا الا امي انا طيبه بس دايخة شوي يمكن لان مااكلت من الصباح والقلون انتفخ .. اكل شوي واشرب مويه واصير زينه
ريهام بشك / متأكدة
سمر بملل / ايه متأكدة
ريهام /طيب قومي معايه للغرفة اللي تجهزنا فيها ترتاحين وتأكلين وبعدين ننزل لصاله تمام
سمر هزت راسها بالموافقة ..وراحوا جهة الغرفة وريهام جابت اكل وعصير ومويه لسمر واجبرتها تأكل كل الاكل
ــــــــــــــــــــــــــــــــــــــــــــــــــ ـــــــــــــــــــــــــــــــــ
كان راجع لصالة الطعام نسى جواله بعد ماكان هو وسيف يتكلمون عن صواني الحلا ويضحكون

سيف / يا اخي الحريم يقولون لك بالبيت ما ناكل نسوي رجيم حتى لا نتخن وااااي تبي تخرب جسمنا لالالا مستحيل ابطل عن الدايت حقي " كان يقلد صوت انثوي "
" رجع لنبرة صوته " وشوف الحين صواني هالحلويات وغير اللي يتقدم لهم طول الليل واخر شيء رجيم .. دايت .. ابي اعرف كيف ينحفون وهم يأكلون كل هالانواع واللخبطة ... اقول ايش رايك نرجع بعد ما يتعشون ونشوف ويش مسوين بالصواني .. واتفقوا يرجعون بعد ما ينتهي الحفل

كانت تفتح الصواني وتشوف الاصناف والترتيبات ومركزه بشغلة

دخل وشافها واقفه قباله وتفتح الصواني دقات قلبه زادت والاحمر شعل بقلبه لهب وصد بسرعة وطلع وقرر بعد خمس دقايق يدخل ويأخذ جواله
سمعت صوت التفتت يمين ويسار ما شافت احد وجات بتطلع سمعت صوت رنة جوال راحت جهة الصوت
وشافت جوال أي فون 4 واسم المتصل عضيدي وصورة لشخص المتصل عرفت من له هالجوال اخذت الجهاز وهي مبتسمه بخبث وطلعت من الصالة
رجع بعد دقايق وما لقى جواله عصب وتوتر فيه اشياء خاص ومهم ومن الغباء ما قفلة برمز زفر زفرت ضيقة وطلع بسرعة

ــــــــــــــــــــــــــــــــــــــــــــــــــ ــــــــــــــ

دخلت الصالة وهي تمشي بثقة ومشيتها الشامخة المعروفة ولو كبرت بالسن مازالت جميله ومشيتها مشيت شموخ
استقبالاتها الجوهره بابتسامة / هلا يمه هلا يا الغالية
ام عزام / هلابك يا روحي ..
تعريف بأم عزام (مزون اخت موضي الصغيرة توفى زوجها من 5 سنين وهي تسكن القصيم اولادها
الجوهره ام بتال وتم التعريف بها 45سنه والبنت البكر لمزون
عزام 40 سنه متزوج وعنده اولاد ويشتغل بالسفارة السعودية ببريطانيا
غيث 35 سنه وسيم ابيض محامي كان فاتح مكتب بالقصيم والان ناوي ينقل للخبر عند اقرباه
هيفاء 27 سنه دلوعه وناعمة وجميله رافضة الزواج بحجة الدراسة والان مخلصة الدكتورة
الجوهرة / هلا بأختي هلا
هيفاء/ هلا بك زود .. الجوهره سلمت على والدتها واختها واخذتهم لخالتها والحريم بالاستقبال المعازيم
ام سطام بفرح / هلا بريحة اهلي كلهم هلا .. " لموضي 2 اخوات ام عزام وام فهد متوفيه "
ام عزام تقبل راس اختها الي بمقام والدتها / هلابك يا ريحة احبابي
وكملت ام عزام تسلم على بنات اختها وزوجات اولادها
هيفاء تقبل راس خالتها / كيفك يا خاله
ام سطام بتفحص / هيفاء يا هلا وغلا .. بخير يا الغالية .. انت ويشلونك
هيفاء بابتسامه / بخير الحمدلله
العنود بابتسامه / هيفاء ياهلا ياهلا وسلمت عليها
هيفاء بخجل من ترحيب الكل لها / هلابك زود
الجوهره تكلم ريما / حبيبتي ريما قولي لسمر جدتها وصلت خلها تسلم عليها وخلي البنات يجون يسلمون بعد
ام عزام / مبروك يام سطام العرس وربي يتمم لهم على خير
ام سطام / الله يبارك فيك و عقبال غيث وهيفاء
ام عزام / امين.. وتلتفت لام طلال مريم .. ويش لونك يام طلال ومبروك ماسويتو
ام طلال / هلا خالتي بخير الله يبارك فيك و عقبال احبابك ان شاء الله
ام عزام / كيف حال ابو طلال والعيال
ام طلال / بخير عساك بخير وانتي بشيرنا عن حالك
ام عزام / يسرك الحال .. تلتفت على العنود .. كيفك يا ام العروس
ام سند / بخير يالغالية والله اشتقنالك يا خالة مو ناوين تنقلون يمنا
ام عزام بابتسامه/ الا ان شاء الله قريب بننتقل ونغثكم
الجوهره بفرحة / صدق يمه
ام عزام / ايه ان شاء الله اخوك قال مالنا احد بالقصيم وشهو نقعد لها خلينا نروح الخبر وبينقل مكتبة للخبر
ام سطام / وهذي الساعة المباركة ساعة جيرتك يا خيتي
ام عناد بتلميح ونغزات / ما شاء الله ياخاله هيفاء محلوة زيادة زين انها جات معك
ام عزام / اية تقول مشتاقة لخالتها واختها وعيال اختها
ام صقر فهمت على ام عناد / مادام انها حابه خالتها وتشتاق لها ان شاء الله معاد هي بباعده عنها
ام عزام مافهمت المقصد والجوهره عقدت حواجبها وقعدت تطالع لهيفاء فتره وبعدين ابتسمت بفرح
سمر جات تركض من لمن سمعت ان جدتها جات تركت الرقص والبنات وجات مشتاقة لجدتها
سمر تضم جدتها وبصوت باكي / ديده وحشتيني وحشتيني موووووت
ام عزام تضمها / وانا اكثر يانظر ديده.. تمسح على شعر سمر وتبوسها..
سمر انتبهت لهيفاء / خالتو هيفاء اشتقتلك وراحت تضمها
ام عزام انتبهت للبنات اللي وراء سمر / ويش هالحلا ويش هالحلا يا ماشاء الله يا ماشاء لله كل وحده تسلم علية وتقلي اسمها واسم امها كود اني اخطب وحده لولدي غيث
البنات استحوا ماعدا غرام وشجون اللي تضاربوا حتى يسلمون على ام عزام
غرام / انا غرام بنت العنود يمه وصديقة سمر وسمر مررررررره تحبني اخطبيني انا
شجون تدفها / لا خالتي اخطبيني انا احلا ومربربه اخطبيني انا شجون بنت الهنوف
ام عزام تضحك على هبالهم / والله اني اشوف العنود والهنوف بصباهم
العنود بفزع / اففاااا ياخاله يعني انا عجزت لا والله اني كبر هالغرام اللي قبالك
ام عزام بضحكة راكزه / هههه والله ان هالغرام نسختك يالعنود ... تلتفت للبنت اللي شدت انتباهها اكثر...وانتم بنات من؟
ريما تقدمة لها وقبلت راسها ويدها وبخجل / انا ريما بنت مياسة
ام عزام اطلقت ضحكة /ههههههههههه وهذا انتاج مياسة يشبه لها العقل والخجل يا ماشاء لله يا ماشاء لله
ريهام تقدمة وبعدها ابرار ونوال ورنا ورنيم وروان ولمن وصلت لاماني
اماني بابتسامة عبط / وانا اماني ماني بنت العنود ولا بنت مياسه ولا الهنوف
ام عزام بضحكة / اجل من بنته
اماني / بنت الجازي وابوي عبدالعزيز زوج الثنتين
ام عزام / ههههههههههههه ياحلوك يا اماني طلعتي بنت عبدالعزيز ههههههه زوج الثنتين
الكل ضحك على كلام اماني وتعليقها على ابوها زوج الثنتين"
ــــــــــــــــــــــــــــــــــــــــــــــــــ ــــــــــــــــــــ
كانت بالغرفة وامها وغرام معاها لبسة فستانها الابيض جالسة متوتره وترجف
غرام / مرام اقري المعوذات وهدي حالك وهذا لكم فترة مخطوبين وتشوفون بعض وتتكلمون المفروض خاف تواترك ذا
مرام بتوتر/الحين غير ياغرام غير بطني يمغصني وآآآآآآآآآآييي يمه
ام سند / صلي على النبي يابنتي واقري المعوذات كذا مايصير
مرام اخذت نفس وطلعته بهدوا واخذت نفس ثاني وطلعت بهدوا ثواني وسمعت دق على الباب وزاد توترها
غرام لبست عباتها وتغطت وراحت فتحت الباب وشافتها نوال وهي بعباتها
نوال / هذا طلال الحين داخل جاهزه العروس
غرام / ايه لحظة.. غطت وجهة اختها بالطرحة... الحين جاهزه
دخل طلال لغرفة العروس وشافها واقفه ما شال عينه عنها ودخل معاه ابو سند وسند اللي وجهه محمر من الخجل وفارس وياسر
طلال قرب جهتها وهي منزله راسة ما شافت غير طرف بشته السكري وجزمته البيضاء... طلال شال الطرحة عن وجهها وباس جبينها وهمس / مبروك
مرام من الخجل صوتها اختفاء وبهمس ما ينسمع / الله يبارك فيك
قرب منها ابو سند وباس جبينها / مبروك يا روح ابوك ربي يتمم لك على خير وصاتي لك يا بنتي صوني بيتك وحفظيه
سند قرب منها وباس جبينه / ربي يوفقك ويسعدك
فارس حضنها وباس خدها / راح اشتاق لسهر معاك اذا ضاق خلقي واشتقت لك راح اجيك لو بنص الليل واسهر عندك
مرام خنقتها العبرة ونزلت دمعة .. غرام اللي واقفه بجهه الثانية من اختها شافت عيون اختها تنذز بهطول الدموع .. وبشهقة / فويرس لا تبكيها يخرب مكياجها
ياسر يدف فارس / معاليك منه مصدق انه يقدر يقرب من جهة بيت عمي عبدالعزيز والله يذبحك طليل ما شفت عيونه كيف طاره وانت تحضنها .. بعد كذا يالله >> دز فارس على جنب >> شوف كيف تسلم على العرايس >> ياسر باس جبينها .. مبروك ياختي ... باس خدها ... راح اشتاقلك... باس خدها الثاني .. واشتاق لنصايحك .. باس يدينها .. وراح اشتاق لكيك اللي تسوينه
طلال لا شعوريا بعد ياسر عن مرام / ههههههيييييه معاد بقيت لي شي
مرام حمر وجهها و تيبست مكانها وطلال حمر من الاحراج والباقي يضحك عليهم
دخل ابو سطام وسطام وسلطان وعبدالعزيز ورعد وراشد وخالد بعد ما خرجت العنود
ابو سطام / مبروك يا عيال وربي يسعدكم ان شاء الله طلع ظرف واعطاه لطلال وطلع علبة سوداء مخملية وفتحها طقم ذهب مرصع بالألماس هذي هديتي لكم
طلال يقبل يد وراس جده / ربي يطولنا بعمرك
مرام تقبل يد جدها / الله يبارك فيك ويخليك لنا
وتقدم عمامها وخوالها وكلن معاه هدايته وطلعوا بعدها ورفضوا التصوير وبقي رعد مع طلال ومرام يبي يتصور معاهم

رعد كان طول الوقت ساكت تذكر ليلة عرسة هو وعبير تذكر كيف كان جرئي وهي خجلانه كثير تذكر نعومته كانت راح تخونه الدمعة بس حاول ما ينتبه علية احد ويصد عن الوجيه وكانه مشغول بجواله الا ان بدات المصورة التصوير

وبعد التصوير طلع رعد وكملت المصورة باقي الصور مع مرام وطلال اللي كانت جريئة وطلال مبسوط ومرام تلعن المصورة داخلها

بعد ماخلصوا تصوير جاتهم نوال / الحين نبي نزفكم جاهزين
مرام عطشانه بس خجلانه انها تطلب قدام طلال .. طلال / نوال ممكن تجيبي لي مويه عطشان
نوال / تامر من عيوني وراحت تجيب مويه
طلال التفت على مرام وبهمس وابتسامة خبيثه على فمه/ عطشانه
مرام بابتسامه خجولة وعفوية / ايه ويشلون عرفت
طلال اطلق ضحكة / ههههههههههههه لان حالي من حالك انا عطشان وانتي الماي اللي يرويني وقرب منها .. بس نوال فتحت الباب بسرعة وخجلت من اللي شافته ..
نوال بخجل وارتباك/ الـ..مويــ..ـه جبتها
طلال ابتسم واخذ الكاسة وقربها من مرام .. اخذت الكاسه وشربت منها شوي واكتفت .. وطلال اخذ الكاسه وشرب من نفس المكان نوال انحرجت وطلعت ومرام عصبت من حركاته اللي فضحتها قبال الكل

ام سند وام طلال دخلوا عليهم / يالله حبايبي .. ام طلال تقدمة من طلال وهو توجهه لها بخطوات سريعة وضمها لصدره وباس راسها ويدينها... ام طلال / مبروك ياوليدي وجعل ربي يرزقك بالذرية الصالحة
طلال / امين الله يبارك فيك ويخليك لي يالغاليه
ام طلال / يالله يمه يالله نزفك انت وعروسك وبعدين تتسهلون
طلال مسك يد مرام اللي كانت مثل قطعة الجليد ومشي معاها
ــــــــــــــــــــــــــــــــــــــــــــــــــ ــــــــــــــــــــــ


عند الشباب بعد ما راحوا المعازيم من الصالة وما بيقي الا اهل العرس هذي عادت ابو سطام عرسهم 12 يخلص لرجال اماا النساء للفجر مايهمه
راكان يجلس مكان طلال ورافع يدينه / يارب يارب ياكريم مو الاسبوع الجاي اللي بعده يارب اكون في هذا المكان يارب
الشباب يطالعون راكان ويضحكون ... غيث بابتسامه/والله بنت اختي مي بهينه مجننتك
راكان بابتسامه / فديتها وفديت اجنانها... اروح لها فدوه انا >> قالها باللهجة العراقية
في هالحظة دخل سلطان وسمع كلام راكان / احم احم .. بتال انا رايح للبيت مع جدك وجدتك وانت لا تنسى تجيب امك واختك
راكان بس سمع صوت عمه سلطان انتفض ووقف
بتال كاتم ضحكة على شكل راكان/ تامر يبه روح ولا تشيل هم درب السلامه
سلطان بضحكة مكتومه على شكل راكان / تصبحون على خير وعقبال كل العزابيه
الكل / ههههههههههههههههه وانت بخير
بعد مامشي سلطان راكان جلس على الكنب وبتنهيده / والله حسيت قلبي بيوقف بس الحمدلله ان مزاجة رايق
الكل / هههههههههههههههههههههه
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــ
اقفلت كل الانوار ماعدا النور الموجهة على باب العروس وانفتح الباب وطلت منه عروس مثل الاميرات واميرها واقف بجنبها مشوا على زفه هادئة وموسيقى رومانسية الى ان ووقفوا على الكوشه وبدات الاغاني لرقص والاحتفال وبعد هذي الزفة دخل ابو سند واولاده .. سند منزل راسه مارفعه .. وفارس مره يرفع ومره ينزل راسه " مستحي مشتهي ".. اما ياسر فاكان هو اللي فالها اول ماوصلوا للكوشة اخذ يدا غرام وشارك بالرقص معاها والبنات يصفقون ويحمسونهم ونوال سحبت يد طلال ومرام وطلبتهم يرقصون وطلال ماحب يفشل اخته ورقص مع مرام اللي كانت مفتشله بس اللي سرق الاجواء وخلا كل الانظار عليهم ابو سند وام سند وكيف متناسيقين بالرقص وكانهم متدربين عليه وانتهت الزفه وطلع ابو سند واولاده وبعدها طلع طلال وعروسته وتوجهوا لفندق اللي حاجزين فيه
ــــــــــــــــــــــــــــــــــــــــــــــــــ ـــــــــــــــــــــــ
طول الزفة والفرح كانت تحسدهم على ساعدتهم وفرحهم
شريفة / شوفي شوفي كيف مبسوطين ومرتاحين اللي يبونه يجيهم لحدهم ماحد يقدر يقولهم شيء
خديجة اللي تقوله شريفة صح وموافقة علية / شفتي كيف الشايب يرقص مع مرته لاحياء ولا مستحى اعوذ باالله
منار / وااااااااي يحلوها عمتي وناسة الله يسعدها ويحميها من الحساد
شريفة / مناروه وجع وش ذا الكلام قاعدة تتمدحينهم
منار بتافف / اووووووفففففف زين زين ياشينهم >> تقولها بسخرية
شريفة / منير اشوف كان لسانك طولان ويبيله قص
منار سكتت ماتبي تزود وتخرب على نفسها تبي تبعد وترتاح وتبي تنفذ اللي طلبته العنود وبس .. هي صحيح ماتكون عندهم طول الوقت بس خلاص طاب خاطره كلها شهرين وتروح لجدة للابد وماعاد تشوفهم او تسال عنهم او تخاف منهم
خديجة / شفتي طقم الالماس اللي برقبتها وااااااااااي عليه يبرق برق عمالي عيوني
شريفة / ايه هذولا بيت الفارس لازم التبذير والفخفخه ..>>> يعني هي ماتبذر .. وعلى هالحال طول السهره ..
ام راكان ساكته طول السهره تسمع كلام خواتها ومو فاهمة شي بس الصداع فجر راسها
ساره كانت تركز بكل شيء يسونه بنات عمها .. تشوف ابتسامتهم وتبتسم معاهم لا أرديا .. والحسرة بقلبها ... شافت اماني وروان كيف يرقصون مبسوطين .. خاطرها تروح معاهم هم بعمرها ..تبي تسولف معاهم وتضحك ... كتمة عبرتها وتذكرت العنود وتوصياته يا هل ترا كيفها الحين ؟
ــــــــــــــــــــــــــــــــــــــــــــــــــ ـــــــــــــــــــ
ترددت من انها تقرب من الباب بس تذكرت سلاحها الوحيد سحبت السكين وقربت من الباب

العنود بصوت خافت / من عند الباب
عبدالله بصوت ثقيل / انا عبدالله فتحي الباب العنود فتحي البببااااااااااب
العنود برعب/ عـ..ــبـبـ..ـد..الـ..ـلـه
عبدالله بابتسامه / اية عبدالله ياروح عبدالله فتحي الباب فتحيه نايف مو موجود لاتخافين حبيبتي انا خطيبك عادي حبيبتي فتحي الباب يالله لا تخليني اوقف كثير عنودي
العنود خافت كثير على اخوها " شنو صار له وينه الحين ويش سواء فيه وينك يا نايف وينك"
اخذت جوالها اللي كان مرمي على السرير وكتبت رساله الى نايف " وينك ..." وارسلتها
ما قدرت ترسل له ان عبدالله عند باب الجناح خافت علية من السرعة والسيارات
بعد ثواني عبدالله يزيد ضربات على الباب وهو يطلبها تفتح الباب وهي صارت ترجف

فكرت لو كسر الباب ودخل اشلون تحمي نفسها لو صرخت محد راح يسمعها جناح جدها بدور الاول وبعيد وبعد جدها سمعة مو هذاك الزود او اذا كان شي ما يهمه ما يسمعه والعنود ما تهمه راحت تركض جهة باب الغرفة وقفلته مسكت جوالها واتصلت على جهاز نايف اول مره تتصل لكن مالقت رد رن اكثر من مره بس ما رد تأكدت ان اخوها فيه شيء زاد خوفها اكثر
بعد 10 دقايق فتحت باب غرفتها وماعاد سمعت صوت باب الجناح قربت اكثر
وسمعت صوت شخص يتكلم مع عبدالله وبعدها توقف ها الصوت
فجاه سمعت طرقات على الباب وهمس انثوي
خلود / العنود انا خلود فتحي الباب
العنود برعب/ لا لا ما راح افتحه اكيد عبدالله متخبي قريب وينتظر افتح الباب
خلود بحزن / والله راح مو موجود فتحي الباب
العنود باصرار / لا ما راح افتحه الا لمن يجي نايف
خلود رجعت لغرفتها وقفلت عليها الباب تأثير الادوية لسة مفعولها ما انتهاء وتحس بتعب راحت ترتاح بغرفتها وبعدين راح ترجع للعنود .. والعنود جلست برعب وخوف خلف الباب وبيدها سكين واليد الاخرى جوالها
ــــــــــــــــــــــــــــــــــــــــــــــــــ ــــــــــ
بعد العرس وروحت المعازيم ولم يبقى الا اهل العرس وام راكان وخواتها وام عزام وبنتها على الساعة 2:30 ص
سمر اتصلت على بتال وطلبت منه يوصلها للبيت لانها تعبانه بعد دقايق
سمر جاها اتصال من بتال يبلغها انه ينتظرها خارج القاعة وهي طالعه ام راكان وخواتها طالعين مع زياد
سمر توجهة لسيارة بتال وفتحت الباب/ السلام عليكم
بتال / وعليكم السلام .. انتبه بتال لسيارة زياد وخروج بنت بعباية مخصره ومبينه تفاصيل جسمها ونص وجهها كاشف وتمشي بتمايل ملفت سأل سمر وبحده / هالبنت اللي تستعرض من بنات عمك سطام
سمر رفعت راسة لبتال والجهة اللي يشر عليها وبعفوية/ ايه العنود بنت عمي سطام ليه تسال
بتال صد بقرف وحرك السيارة .. التفت لسمر / انتي ويش فيك
سمر بصوت مخنوق / تعبانه شوي
بتال غير وجهته وراح على البحر ووقف سيارته صمت لثواني / شنو مضايقك
سمر ببكية / مـ..ـابـ..ــي اتزوج .. وختنقت بالعبرة وطلعت منها شهقه مكتومه
بتال يعتزي / ابو سلطان والله ما تبكين يا الغالية اذا ما تبين الزواج ما يصير
سمر زادت شهقاتها ودموعها ... بعد فترة بتال كانت معاه علبة مويه مانفتحة فتحها لها / اشربي هاالموية وهدي نفسك وخلينا نتكلم بتفاهم ومايصير الا اللي بخاطرك
سمر بعد ماشربت الموية وبلت ريقها وهدت اخذت نفس / خلاص خلينا نرجع البيت
بتال / بنرجع بعد ما تقولين شالي صار وخلاك ماتبين الزواج ومضايقك هالكثر ومتعبك
سمر برجا/ تكفى بتال مابي اتكلم بالموضوع ومالي خلق للحكي
بتال بعتب / افاا الحين كل اسراري عندك واول ما تضايق اجيك والحين تقولين لي مالي خلق للحكي
سمر بابتسامه وتحاول تغير الموضوع / كل اسرارك عندي وسر القلب .. وغمزة له
ابتسم بتال / هذا السر عارفتيه بدون ما احكي لك ... غيره
سمر عارفة اخوها زين ما راح يتركها الا وهو عارف ويش اللي مضايقها " خليني اختصر و اقول له أي شيء"/ شفت مرام وهي تنزف وكيف غرام زعلانه عليها وهي ماراح تبعد عنهم ويقدرون يشوفونها كل يوم وشلون انا اللي باتغرب واروح الرياض
بتال بعدم تصدق وصد يطالع للبحر / اهاا وهذا هو السبب بسيطة نقول لراكان يتزوجك ويسكن بالخبر
سمر باندفاع / لا لا انا ماعاد ابي راكان
بتال بحده والتفت لها وركز عيونه بعيونها / سمر ماتبين الزواج والا راكان
سمر بارتباك / ماا..
قاطعها بتال وبحده/ سمر حنا ما نلعب يوم تبين تتزوجين ويوم لا ... زواجك بعد اسبوعين .. اذا ماتبين راكان ويش السبب .. ليه غيرتي رايك ... راكان يبيك ويعزك وانتي اكثر وحده تعرف بالموضوع ويش اللي صار وخلاك تغيرين رايك
سمر تبكي/ ماابيه خلاص مابيه
بتال بعصبيه /ولـــــــــــيــــــــــــه؟
سمر زادت شهقاتها / هو يحب مهاا ... آآآآآهئ ... بنت خالته ويبيني بس علشان سلطت ابوي وفلوسه مايحبني مايبيني ...آآآآآآآآآآآآآآآآآآآآآآآآآهئ
بتال عصب من تفكيرها والسبب الغبي اللي تفكر فيه/من قلك هالحكي .. واصحك تكذبين علية >>> قالها وهو رافع يدة بتهديد
سمر شهقات / سمعت .. وحده تتكلم .. بالموضوع
بتال مسك يدها وهزها بعصبية / من ؟.. جاوبيني من قالك هالحكي
سمر خافت من عصبيت اخوها/ اخته العنود
بتال كان قرفان من لبسها للعباية وطريقة حجابها ومشيتها والحين ها الحكي تقرف من ها المخلوقة اكثر حرك سيارته وزاد السرعة ووصل للبيت وتفاجاء بسيارة سعود معلنة وصول ام بتال للبيت قبل ماتنزل سمر مسك يدها وبحنية / اياك احد يدري بالحكي اللي قلتيه وانتي ماتعرفين الحساد العنود ماتبيك لخوها لانها ماتحبك تحب مها وهي مقربه منها وخاطرها تزوجها لاخوها .. لساتك صغيره على هالحركات لاتخافين منهم طول ما راس ابوك واخوانك يشم الهواء باذن الله مايوصلك ضيم ولا احد يقدر يأذيك
سمر هزت راسها بالموافقه ونزلت وطلعت غرفتها وقفلت على نفسها الباب وصارت تبكي ونامت على حالتها
بتال صعد غرفته وهو قرفان من هالعنود ياللي اول ماسمع عنها وشاف .. شاف التمرد وقلة الادب
ــــــــــــــــــــــــــــــــــــــــــــــــــ ـــــــــــــــــــــــــــــ
بجناح العرسان كانت بالصالة جالسة على الكنبة وتفرك بأصابيعها متوتره كثير شاف حركتها وابتسم وجلس جنبها
طلال يمسك يدينها ويحطها وسط يدينه ويضمها وبهمس/ ليه هالتوتر وماكان لنا فتره مملكين
مرام منزله راسها وابتسمت بخجل وماطلعت منها صوت
طلال بخبث / وين لسانك كلاه القطو>> يعرف مرام قد ايش تكره القطاوه
مرام باندفاع لانها ماتحب القطاوه / بسم الله علية
طلال اطلق ضحكة وضمها لصدره وهمس / اشتقت لشقاوت كلامك شهر ماسمعت هالصوت
بعدها عن حضنه شوي وشاف احمرار وجهها اللي زاد وبابتسامة خبث / راح احرم عمتي العنود من صوتك شهر
مرام بفزع / لا امي لا ابي اسمع صوتها كل يوم وكل وقت لازم اصبح وامسي عليها حرام طلال هذي امي
طلال مبتسم لانه نجح انه يكسر خجلها وتوترها / ابشري من عيوني وحتى الحين اذا خاطرك نروح لها ونسلم عليها قبل مانسافر ماعندي مانع
مرام بابتسامه /صدق والله اشتقت لها
طلال بخبث / بس على شرط
مرام باستغراب / شرط ... شنو
طلال بابتسامه / تبوسيني ... ويقرب وجهه منها
مرام حمر وجهها ونزلت راسها ... طلال بعد عنها وريح نفسة على الكنبة وحط رجل على رجل / اذا مابستيني مافي روحه والطيارة بعد ساعتين ماعاد عندك وقت لتفكير
مرام تفكر خاطرها تشوف امها غابت كم ساعه اشتاقت لها ... بس البوسة صعبة اول ليله هي تبوسة هذي قلة حياء لالالا ابي اشوف امي اشلون اشوفها دون مابوسه ... هي تفكر وطلال كان يتامل كل جزء من جسمها ... فاجأه حست بانفاس قريبه من انفاسها ماتعرف شنو سمعت همسه لها / انتي مابستيني انا بستك .. وقام توجه للغرفة تاركها بصدمتها ... سمعت صوته من الغرفة / يالله بسرعة غيري ملابسك ورتبي شنطتك لسفر ماعاد فية وقت
مرام قامت من على الكنبة وتحس بثقل وتوجهت لغرفة الملابس وغيرت فستانها واخذت روب الحمام والفوطة ودخلت اخذت لها شور سريع وطلعت طلال كان مسترخي على السرير ينتظرها تطلع من الحمام حس فيها لمن طلعت التفت عليها
مرام تلعن نفسها بداخله " غبية ليه ماخذتي ملابسك من قبل هااا اعجبتك نظراته غبية "
طلال قم من على السرير وتوجه ناحيتها وباس جبينها وبصوت هادي / حمام الهناء يا روحي
مرام حست انه وقف قلبها من قربه وبوسته ما صدقته انه بعد عنها بسلام ودخل للحمام .. بسرعة توجهة لشنطتها واخذت لها بنطلون جينز ازرق وبلوزه بيضاء واسعه وفيها تطريز ونقوش خفيف ومريحة لجلستها بالطياره ولبستها ومشطة شعرها ونشفته بسرعه
طلال طلع من الحمام وهو لف الفوطة على جسمه وصدرة كاشف .. مرام انتبهت انه طلع من الحمام التفتت علية وحست بحراره تمشي بجسمها ونزلت راسها بخجل وحمر وجهها .. طلال ابتسم لحركتها وتركها وراح يلبس
طلال / ها جهزتي شنطتك
مرام / شنطتي جاهزة وانت تبين اجهز شنطتك
قرب منها وباس خدها / شكرا حبي انا مجهز كل شي
مرام خجلت ونزلت راسها ... طلال بجديه / الليله اسمحلك بالخجل لكن بكره لا
مرام رفعت راسها له .. طلال / يالله لبسي عباتك وانا انزل الشنط سيف وصل وينتظرنا تحت
مرام هزت راسها بالموافقه ... اخذ طلال الشنطتين ونزلها .. ومرام لحقته بعد مالبسة عباتها و معاها شنطة اليد الصغيره ... بعد ماطلعوا سيارة سيف بانوراما 2012
سيف بابتسامة لاخوة / هلا وغلا تو مانورة السيارة
طلال /منوره بصاحبها
سيف لمرام بدون مايلتفت لها/ مبروك يامرت اخوي
مرام بصوت خجل / الله يبارك فيك
طول الطريق سيف وطلال يتكلمون ومرام مستمعه الى ان وصلوا المطار وطلعوا الطيارة واقلعت الى ماليزيا
ــــــــــــــــــــــــــــــــــــــــــــــــــ ــــــــــــــــــــــــــــــــــ
كانت جالسة على سريرها وتفكر في عناد وكلامه وفي ابتسامته واللي صار بعد ما طلعت من القاعة
غرام طالعة ومتوجهه لسيارة سند اللي هو ينتظرهم جواتها وما انتبهت لعناد اللي واقف جنب باب القاعة ينتظر امه ولمن نبهها بامر من صوته
عناد بامر/ غطي عيونك
غرام التفتت لمصدر الصوت وشافته دق قلبها كان كاشخ لابس غترة البيضاء وثوبه الابيض زايد وسامته حست بكهربه وهي تشوف ابتسامته الساخره على شفاته
عناد بابتسامه / مضيعة شيء بوجهي
غرام انتبهت على نفسها انها تطالع فية بارتباك/ اااا ... وبسرعة تداركت الموقف لصالحة بعصبية/ انت ويش موقف هنا
عناد بخبث/ ليه فيه احد غريب تغارين علية منه
غرام طالعته بصدمة مستغربة اسلوب كلامه .. برمجة الموضوع براسة " هذا لية يتكلم بهالاسلوب ويش اللي اغار علية .. لا ويتامر علية غطي عيونك .. مصدق عمره"
غرام بعصبية / هيييية انت شايف نفسك .. الحمدلله مافية احد غريب .. حتى لانحمل ذنبة .. لو شافك احد بتجية سكته قلبية من الخرعة باخر هاليول .. اللي يشوف وجهك يفكر مصاصين الدماء الي عند الامريكان وصلو عندنا .. الحمدلله وشكر يقول تغارين .. وعلى ايش اغر ؟؟( حطيت يدها على خصرها ناسية المكان اللي واقفة فية وتاشر علية بستهزاء ).. وعليك انت لية .. زوجي والا اخوي والا ابوي
عناد بابتسامه خبيثة / ههه عجبتني اول وحده .. غمزلها
غرام نست ايش قالت هذي طبيعة عندها لاعصبت تصارخ وتتكلم وتنسى ويش حكت ... ببرائة / ويش هي اول وحده
عناد ضحك ومشى عنها وطلع سيارته .. وغرام واقفة مكانها .. حست بيد على كتفها التفتت شافتها شجون
شجون / غرام خالتي وامي مشيو مع سند وانتي تعالي معانا مع عناد
غرام شهقت من الرعبه بصوت عالي والتفتت على جهة سيارة سند وشافتها واقفة في محلها وسند فيها
غرام بعصبية التفتت على شجون وماشافتها وصارت تدورها بعيونها وشافتها تصعد السيارة مع عناد وعناد مبتسم ويطالع في غرام وعرفة انه مقلب من شجون وبامر من عناد عصبت وحلفت تردها لشجون وراحت مع سند للبيت وصلت للبيت وصعدت غرفتها على طول
غرام وهي منسدحة على سريرها بعد ماخذت لها دوش ولبست بيجامة وردي ورمادي وفية صورة هميستار رافعة رجل ورجل مادتها.. وماسكة خصلة من شعرها البني واللي قاصته مدرج يوصل لنص ظهرها .. وتبرمها على صباعها معناته مركزة في التفكير" هو لية قبل ما انزل قال كلامة المغث لا وكانه قادر ينفذة .. بس اللي يقهر كلامه الاخير .. والله انا الغبية لية اتكلم واهذر وانا ماني مشغلة الحافظة على شان اتذكر كلامي ... انا ماشفت وحده بغبائي اشلون انسى كلامي اووووووووووووووووف جاني صداع من كثر ماافكر وابي انام .. الله يصدع براسك يعنيد ويطير النوم من عينك مثل ماجبتلي الصداع وطيرت النوم من عيني"غمضت عيونها لعل وعسى تقدر تنام مااخذت دقايق الا وهي بسابعة نومه
ــــــــــــــــــــــــــــــــــــــــــــــــــ ــــــــــــــــــــــــــــــــــــ
بعد ماخرجت من الحمام وهي تنشف شعرها قعدت على الاريكة الموجوده بغرفتها تذكرت لمن سمعت صوت غرام تتكلم مع شخص فالبداية فكرت انها تتكلم مع واحد من اخوانها بس بسرعة تلاشت هالفكرة لمن سمعت كلامه وتفاجأت من الكلام اللي قالة لغرام ووقفت تسمع باقي الحوار دون ماتلتفت لهم أي انتباه .. وبعد ماطلعت حبت تلعب على غرام وتشوف ردت فعل عناد وتفاجأت بضحكته وما عصب ورجعت تتذكر كلام غرام ورد عناد
شجون بنفسها"اوووووووووف يمكن انتي فهمتي غلط .. اشلون غلط غرام قالت له لية اغار عليك انت زوجي والا ابوي والا اخوي قالها عجبتني اول وحده وبعدها ضحك.. انا اعرف عناد زين ما يقول شيء بدون معانا ما يقول كلام على الفاضي الله يعينك يا غرام اذا صدق عناد ناوي يتزوجك شنو راح تسوين"
توجهت لسريرها ورمت بنفسها على سرير وتفكيرها بكلام عناد وغرام وبدون شعور نامت وهي على وضعها
ــــــــــــــــــــــــــــــــــــــــــــــــــ ــــــــــــ
مابقى وقت لصلاة الفجر كانت جالسة على سريرها وتتنتظر الاذان ياذن ماسكه جواله بيدها تفتش فيه
نوال / لها الدرجة غبي ماتقفل جوالك ... لا ومصور نفسة والعائلة كلها ... فتحت الرسايل وتفاجأت برسالة من رقم بدون اسم ( الرسالة كانت تحتوي على اسم وعنوان وكل تفاصيل الدكتور ايمن دكتورها بالمستشفى وموجود ملاحظة بالاسفل : راح يوصل لك ظرف فيه كل البيانات .. واللي تبيه يصير)
نوال وقلبها يضرب بقوة / ويش يبي بأيمن وليه كل هالبيانات حتى خواته ماسلموا منه .. ليكون مفكرة صديقي وبينا شيء غير اخلاقي ... شهقة بقوة لمن تبينت لها الصورة بوضوح
نوال بعصبية رمت الجهاز بالارض / غبي غبي ويش مفكر عمره المحقق كونان انا اوريك يالمغرور اذا ماكسرت راسك
التفتت تدور الجهاز وتفاجأت بانه صار قطعتين / الله لا يبارك في ابليسك يانوال ايش سويتي اوووووووووووووف
لمت قطع الجهاز وهي متأكدة ماعد فيه امل يتصلح .. نوال بلا اهتمام / احسن اقهره اكثر خليني افكر كيف ارسله له
سمعت صوت الاذان وقامت تصلي ... بعد الصلاة خلت الجوال على الرف وانسدحت على السرير ونامت وهي تخطط ويش تسوي بالجوال
ــــــــــــــــــــــــــــــــــــــــــــــــــ ــــــــــــــــــــــــــــــــــــــ
الشباب طالعين من الجامع ووقفت سيارة سيف قبالهم
راكان / تاخرت عن الصلاة
سيف / توني وصلت العرسان المطار وجيت .. ابي ادخل اصلي عن اذنكم
بدر / يالله شباب انا هلكان وجسمي مهدود هد ابي اروح انام باي
ياسر / وانا بعد تصبحون على خير
سامر / لية احنا ماصبحنا يالخبل
ياسر قافلة اخلاقة التفت علية وبعدين كمل مشي لبيته وطنش سامر
الشباب / ههههههههههه
سامر / والله لو مو تعبان كان وريته .. يتثاوب وسكر فمه بيده ... يالله تصبحون على خير
راكان وبتال وسند وعناد / هههههههههههههههههههههههههههههههههههه
عناد / مو توك تتريق على ياسر وتعيدها نفسه
سامر طالع عناد وطنشة ومشي للبيت
راكان / هههههههههههههه هذولا الاربعة متفقين ما يخنون بعض حتى بغياب بعضهم
بتال / ههههههههههههه الله يصلحهم يالله نشوفكم على خير
سند / مع السلامه
عناد وراكان / بحفظ الرحمن .. مع السلامه
راكان لعناد / وانت ايش عندك
عناد بابتسامه / ولا شي
راكان / لا تكذب علية
عناد يبتسم ويحط يده على كتفة / يالله مشينا نروح ننام يالله
راكان يهز راسة/ ماشي يعنيد بتخبي علية مصيرك تقلي
عناد / ههههههههههههههههههههه في ذي لا ما راح اقلك ههههههههههههههههههههههههه
راكان واقف ويطالعه وهو رافع حاجب / والله ما انت بخالي
وراحوا كلن لبيته و غرفته .. راكان وزياد كلن له غرفة في بيت جده كل ماجوا للخبر نامو فيها
ــــــــــــــــــــــــــــــــــــ
انتهى البارت

السلام عليكم ورحمة الله وبركاته

الصلاة والسلام على سيدنا محمد وعلى اله وصحبة اجمعين

توكلنا على الله .. و لا اله الا الله محمد رسول الله ...


البارت 3


المشكله لاصرت .. محتاج .. لإنسان ...
بالحيل محتاجه وهو ماشقى فيك
والمشكله (وأكبر مصيبه) إلى الأن ...
إذا عشقت إنسان يرفض مباديك
والمشكله لأشقيت نفسك على شان ...
إنسان مايسوى تعبك ومماشيك
والمشكله لأعطيت قلبك لخوان ...
همه كذا يلعب .. وثمٍ يخليك




بعد الليلة السعيدة للبعض و الحزينه للبعض الاخر اشرقت شمس يوما جديد بآلامه و أفراحه

في جناحها الدرع الحامي لها بعد الله من شر عبدالله

العنود بعد ليله مرعبه وحيده وخائفة غفت عينها ونامت عند باب الجناح وبيدها السكين والجوال بجوارها يهتز
حست بالجوال ورفعت راسها تبي تتأكد من اللي صار تذكرت نايف وكيف ترك عبدالله ..
بسرعة اخذت الجوال وشافت المتصل مداوي الروح "نايف" ردت بخوف ولهفه ردت بسرعة ..
العنود / نايف وينك
نايف بارتباك وخوف/ عنودي فيك شي صارلك شي سامحيني يالغلا ثواني واكون عندك .. سمع همهمه بس مافهم شي
قبضة كانت بقلبه .. خاف يكون صار فيها شيء .. بسرعة اخذ مفاتيح سيارة عبدالله اللي كان نايم ..
.. بعد مااخذ جرعة من السم اللي يتعاطاه .. بعد ما ركب السيارة نايف يتذكر اللي صار امس ..
تذكر لمن اشتكى الم براسة اللي يزيد علية .. واخذ من الصيدلية كل الادوية اللي تهدي اللام الصداع ..
وما لقالها أي علاج .. تذكر عبدالله وفي لحظة نفذ صبره اخذ حبه منه ..

نايف / راسي بينفجر ما خليت علاج ما اخذته لصداع ما فادني شي
عبدالله بمكر/ انا عندي علاج بس انت ترفض أي شي مني كأني ابي اعطيك شي يضرك
نايف يحس راسة بينفجر صرخ صرخة قوية / ااااااااااااااااااااه راسي ما عدت اتحمل اااااااااااااااااااه
عبدالله طلع الحبه من جيبه وحطها بيد نايف / جربها والله ترتاح
نايف بلحظة غفلة وضعف حطها في فمه وبلعها بدون مايشرب وراها موية
وبعدها ما يذكر شيء كل شيء يذكره مثل الحلم ضايع فيه مو قادر يركز

نايف يلوم نفسة / كيف طوعته كيف ليه يا نايف ليه ليه لهدرجة غبي غبيييييييييي ..
كان يتكلم بصوت عالي ويضرب دريكسيون السيارة بقهر .. طيب يا عبدالله طيييب ..
اذا ما علمتك منهو نايف وكيف تلعب معاه يصير خير يا عبيد يصير خير ..

وصل للبيت وطلع للعنود .. العنود اول ما سمعت الخطوات عرفته وشلون ما تعرفها ..
وهي اللي تعتبر نفسها امه هي اللي ربته وهي الي تهتم فيه لمرض وهي اللي تساعده بالمذاكرة ..
امه اللي ربته ... وقفت وهي ترجف من الخوف وفتحت الباب ونايف بدوره دخل بسرعة ...
ضمها لصدره بخوف خاف انه في لحظة غيابه عن الوعي عبدالله جاء البيت ..

نايف يبعد العنود عن صدره اللي كانت ترجف / عنودي صارلك شي ليه ترجفين ليه يا روحي ..
العنود تبلع ريقة اللي جف وتفكر في تبرير للموقف ما تبي نايف يدري بجيت عبدالله / ما صار شي ..
نايف / وشلون ما صار شي و وجهك اللي متغير لونه ..
العنود بتبرير/ كنت وحدي بالبيت ما معاي احد .. خفت بالعاده ساره معاي ما اخاف اما البارح ..
.. اعوذ بالله من الشيطان .. خفت شوي ما ادري ايش صار لي .. " جلسة على الكنبة "
نايف بشك / عبدالله جاء البيت .. " وبترقب " هنا ... صار شيء؟ .." جلس جنبها "
العنود بدفاع وعقده بين حاجبها .. وقلبت الموضوع علية / لا .. " وبتساؤل " .. عبدالله .. ليش يجي ..
.. وانت وينك عنه .. " وبحده " .. نايف شنو صار ؟؟؟؟!!!!!
حصارها له خلاه يتوتر ويرتبك ووضحت كل خوفه قبال العنود .. نايف بارتباك / ..
لا بس غفيت شوي و .. و.. ما ادري اذا ترك الاستراحة وطلع
نايف عنده حركه لكذب على اختها يسويها لا اراديا كان يحك راسه ويرد شعره لورا وللأمام
العنود بعدم صدق / اهاا .. نويف ... انت ما تكذب علية صح ؟
نايف يتركها ويجلس على الكنبة اللي بصاله / لا ... شنو اكذب .. حب يغير الموضوع ...
.. الا منار ما ارسلت لك رسالة او شيء .. اخبارهم .. !!
العنود بنفسها " ماشي يا نايف اعديها هالمره لكن راح يجي وقت واعرف اللي صار ..
.. ما راح تقدر تخبي علية " وبهدوء / لا .. انت تدري عن اخبارهم ..
نايف / لا .. لتكون حبيبة ام سعيد مراقبتها ..
العنود تذكرت موضوع / أي صدق انت ما رحت لشيخ مطلق ..
نايف تذكر الشيخ وموضوعه / الا مريت على المسجد اللي هو مسؤول عنه ..
.. ويوم سالت عنه قالولي انه مسافر للخارج وما يدرون متى يرجع ..
العنود / يعني بيطول .. !
نايف بضيق / ما ادري ... " اخذ نفس وطلعه بهدوء " ... حال ابوي كيف الحين ؟
العنود بضيق / مثل ماهو ما تغير بس هالايام اهداء شوي .. عسى ما ينتكس و يفضحنا عند الشرقية
نايف ما قال لاخته انه كان يبي يعلم عمه عن حال ابوه ... ولمن شاف اهمال عمه للموضوع نساهم حتى اهو ..
.. / وامي كيف حالها .. وتساعدكم بأخذ العلاج ..
العنود بضيق / مو احسن من حال ابوك .. والعلاج تأخذه علشان تقدر تنام ..
..لاحول ولا قوة الا بالله حسبي الله ونعم الوكيل .. هذا اللي نقدر عليه الحين ..
... اخذت نفس وطلعته بضيق ... ولو شفت حالة غرفة ابوي والا ريحتها تلوع الكبد ..
ولا جيت ابي انظفها صرخ علية ما يبني اقربها ... وبعض الحيان يسولف معي ويضحك ..
ويذكرني بقصص قديمة .. وفجاه تلاقيه ينقلب عليه ويضربني .. وانت شفت ويش سوا ..
بس هالايام هادي وهادي حيل بعد .. ااااااااااااه يارب تساعدنا ..
نايف يطالع بالفراغ / تدرين ان زواج راكان بعد اسبوعين
العنود وكان كب عليه ماء بارد / صدق .. بسرعه مر الوقت .. كيف نسيت ...
نايف بتفكير/ راكان ما ينزل لشرقية الا على شان سمر وريحتها .. اذا تزوج سمر ما راح ينزل كثير ..
العنود بعدم فهم/ ويش تقصد ..
نايف / اكيد خالتي ما راح تسكت طول هالمده الا وهي مخططه لشي ..
العنود بترقب / مثل ..
نايف / تدخل حياتهم عن طريق امي او جدي .. مثلا ..
العنود بابتسامه ذات مقصد / ههه لا لا تخاف على راكان .. ما راح يسمح لها ابد ..
.. بانها تقرب منه او من سمر .. راكان يعرف شريفة اكثر مني ومنك .. وعارف خبثها ..
وياما وقفها عند حدها .. سكتت وهي تطالع بالفراغ وتفكر بشي طرا على بالها ..
نايف يحس بصداع خفيف .. شد شعره البني الكثيف والطويل لوراء / انا اللي قاهرني الى الان ..
ما عرفت البيت اللي تروح وتسوي فيه سحورها .. ولا عرفت من اللي يساعدونها ..
والمساكين بعض الحريم يحسبونها طبيبة شعبيه والا شيخة تقراء عليهم ..
العنود بتفكير / اكيد عبدالله يعرف .. او السواق حقها .. انت ما حاولت تعرف منه ..
نايف يزيد علية صداع راسه وما يبي العنود تنتبه علية / حاولت وما...ما قدرت ...
.. " وقف " .. انا رايح اخذلي دوش وابي انام تبين شي ..
العنود بتعب / لا سلامتك .. وانا بعد خاطري انام ..
نايف / يالله فأمان الله ..
العنود / بحفظ الرحمن... طلع نايف من غرفة العنود وتوجه لغرفته ..
.. والعنود توجهه لسريرها ونامت بعد ما قفلت الباب وتأكدت من تامين على نفسها ..

ــــــــــــــــــــــــــــــــــــــــــــــــــ ــــــــــــــ

الساعة 3 بعد الظهر .. بعد ما صحي الكل من النوم بعد التعب اللي بليلة العرس ..
بالمجلس الداخلي ..
ابو سطام ماسك بيد سطام / يا ولدي نام كم ليله كمان عندنا حنا بالإجازة وما وراك شيء ..
سطام بتعب / نبي نروح .. هم قالو .. نبي نروح الرياض ..
سلطان / يا خوي نبي نروح ونستانس بالمزرعة .. من لمن اشتريناها ما طبيتها ابد ..
.. ويش رايك تونس مرتك وخواتها هناك ..
سطام يهز راسه بتعب وبصوت مرهق / هم قالوا .. هم قالوا ..
سلطان بقهر / من قال .. تقصد حرمتك واهلها .. تبينا نكلمهم ونأخذ رايهم ..
كل اللي بالمجلس التفتوا لسلطان ( اخوانه وعيال عمه بدون الشباب ) مو مصدقين سلطان يأخذ راي حرمه ..
.. هم مو حاسيين بالنار اللي قايده بصدره .. وهو يشوف اخوه اللي يحبه شورة بيد الحريم ..
.. مقهوووووووور .. بس ان طاعك الزمن والا طيعة ..
سطام بعد فترة صمت لمدة ثواني وبخوف / يزعلون .. يزعلون ..
سلطان مخنوق .. هز راسة باسى والام .. بنعم ..
سطام بخوف وضياع / لا لا يزعلون .. اخاف .. قولهم .. قولهم ..
ابو سطام يطالع بولده ويكل مالها شكوكه تصيب .. ولده من حوالي السنتين مختلف عليه ..
سلطان بألم / طيب اقولهم اترك الموضوع علية انا اتصرف
سطام باندفاع /لا يزعلون .. لا يزعلون ..
سلطان التفت على اخوة وشاف الخوف اللي بعيونه " سلطان بنفسة ... لها الدرجة مرعبينك ..
يالله اللي ببالي مو صحيح ... استغفر الله استغفر الله استغفر الله" خرج من المجلس وهو ضايق صدرة ..
.. طلع جوالة من جيبه واتصل على اخته العنود ... العنود بمجلس الحريم الداخلي وام راكان وخواتها جالسين ..
شافت المتصل وقبض قلبها .. قامت بسرعة وخرجت من المجلس ..
العنود باحترام / هلا ابو بتال ..
سلطان بضيق / العنود قولي لام راكان وخواتها يروح للمزرعة معانا ..
العنود فهمت / ومتى رايحين المزرعة ..
سلطان يتنهد / اذا رضيوا الحين نتجهز ونمشي ..
العنود / ان شاء الله الحين اخليهم يتجهزون ..
سلطان / العنود لا تغصبينهم ويتضايق اخوك .. شوفي خاطرهم >> قالها بسخرية << وبعدين ابيك تمريني المكتب ..
العنود بقلق / تامر .. راح ارد عليك بالموافقة بأذن الله ..
قفلت الخط من اخوها وتوجهت على المجلس بعد ما خذت نفس تهدي روحها وتبعد لمحة القلق عن وجهها ..
العنود تدخل وابتسامه على وجهها ... تكلم ام راكان
العنود / يا ام راكان ويش رايكم تروحون للمزرعة و تتونسون معانا
العنود اشرت لأختها الماسة وفهمت عليها
الماسة / اية توسعون خاطركم انتم ما قد رحتوا لمزرعتنا
الهنوف تطالع في اخواتها / لية انتم بترحون للمزرعة ؟
العنود بابتسامة / ويش رايكم نتونس نشوف الخيول والنخل والحيوانات ..
..ما شاء الله مزرعة ابوي الجديدة كبيرة واكبر من الاوله واحلا وما تمل عينك من اللي فيها ..
الماسة / ايه وبعد فيها ورود وطيور و.. و.. مسابح .. وكل اللي بخاطرك ..
العنود / ها ياام راكان مالك خاطر تشوفينها وانتي ياام عبدالله والله تشرفونا طلبتها منكم ما تردوني ..
ام عبدالله بفرحة لان خاطرها تشوف مزرعة عيال الفارس وبعد بناته يترجونهم يروحون فرحة مره ..
.. / ايه .. ايه نروح لية لا ما ورانا شي ..
خديجة / هااا وشلون ما ورانا شي .. وابوي ..
ام عبدالله بهمس / نسيتي من عنده .. اقول اسكتي ... التفتت للعنود .. ايه نبي نروح ..
العنود بفرحة قامت واتصلت على سلطان وخبرته وبكذا اعلن الذهاب للمزرعة ..

ــــــــــــــــــــــــــــــــــــــــــــــــــ ــــــــــــــــــ

منار معصبة / اووووووووووووف من وين طلعت هاللمزرعة
ام عبدالله / يالخبلة انتي ما تعرفين مزرعتهم وشلون كبرها .. والله لمن امر من قبالها رايحين لمزرعة ابوي ..
.. مالت عليها انقهر اني ماني قادرة ادخلها .. واتمنى ادخلها لا وتقلك الجديدة ..
واحنا ابوي من مات نايف وامه باعها مالت عليهم من زينها ..
منار / انا مابي اروح لها المزرعة
شريفة تقوم وتمسك شعرها / بغصب عنك انا ما صدقت تجي هالفرصة تبين تخربينها علية
منار بعصبية زايده / وانا ماني رايحة وسوي اللي يعجبك واتركي شعري احسن لك
شريفة بخبث / تأمرين امر اسوي اللي يعجبني .. اذا ما خليت سيرتك على كل لسان ..
.. واوصل الخبر لعمامك بانك تصاحبين شباب واخليهم ينحرونك ..
.. وبحقد ... لا توقفين بوجهي يا مناروه مأنتي بقدي ..
منار خافت من التهديد ومن عيون خالتها اللي تنقط شر وخبث / آآآآه خلاص خلاص اروح اروح معاكم خلاص ..
شريفة تفك شعرها / ومو بس كذا ابيك تكملين الخطة تخلينهم يعافون العنود ويكرهون سيرتها ..
منار برفعة حاجب وتساؤل / كيف ؟؟؟ !!!
شريفة بابتسامة خبث / بسيطة .. عمك سلطان ؟؟
منار بعدم فهم / وشلون ؟
شريفة / عمك سلطان يحب مرته وبنته .. وانتي اذا ضايقتيهم هو بيتضايق ..
.. واذا هو تضايق الكل يتضايق .. ويكرهون اللي ضايق سلطان .. وبس بهذي البساطة ..
منار تفكر بالموضوع وشافته سهل .. هي تبي تتخلص من شريفة وتنتقل على جدة بدون مشاكل ..
.. عمامها قد ماهم متحررين .. الا موضوع الشرف ما يتفاهمون فيه .. هزت راسها بالموافقة ..

ــــــــــــــــــــــــــــــــــــــــــــــــــ ــــــــــــــــــــــــــــــــــــ

بماليزيا ... العرسان بعد ما وصلوا للفندق نامو من التعب .. طلال ما قدر ينام بالطيارة ..
.. بسبب خوف مرام من الطيارة وهي كل بعد شوي تقول له لا تنام وهو يضحك على خوفها ..
طلال اول ما صحي شاف مرام جنبه تذكر كيف كانت بطيارة مرعوبة و خايفه ..
" مرام اول ما اقلعت الطيارة مسكت بيد طلال وعيونها مغمضتها .. تفاجأ من الحركة طلال ..
وبعدين ابتسم لان ملامح مرام طفولية وهي مرعوبة .."
طلال قرب من مرام اكثر حتى صار كتفه بكتفها وبهمس/ خايفه ..؟
مرام بدون ما تفتح عيونها هزت راسها .. بـ لا ..
طلال كتم ضحكته وابتسم / طيب لية ماسكة بيدي ومغمضة عيونك ..
مرام انتبهت على نفسها وفتحة عيونها بهدوء ورفعة راسها لطلال وشافت ابتسامته وخجلت ..
وبعدها حاول طلال ينام بس مرام كانت تصحيه ..
طلال / مرام والله تعبان ولسه مطولين ابي انام ..
مرام بترجي / لالا طلال الله يخليك .. انا اخاف من الطيارات .. لا تنام يمكن يصير شي ..
طلال بتعب / لا تتفاولين مو صاير الا كل خير ان شاء الله .. اقري الآيات اللي حافظتها وانتي ترتاحين ..
.. وبعدين هذي مو اول مره تسافرين كل مره كنتي تسافرين فيها تسوين كذا ..
مرام تتذكر اخوانها وشلون كانوا يضحكون عليها .. و ايش كانوا يقولون لها .. حاولت تتماسك وتنام لانها تعبانة ..
.. و تقرا الآيات اللي حافظتها بصدرها .. طلال ارتاح لمن سكتت ودخل بنومه لمدة عشر دقايق ..
.. وفجأة حس بيدين مرام متمسكة بذراعة وراسها بصدرة .. فتح عيونه بثقل وحس بالاهتزازات ..
.. والرعب اللي كان بقلب مرام انتقل لقلبة .. وبعدها ما قدر ينام طار النوم ..
واخذو يسولفون اللين وصلوا .. واول ما وصلوا الفندق نامو على طول ..
طلال قرب من مرام اللي نايمه على جنبها ومسح على راسها وشال الخصل اللي طايحه على وجهها ..
.. وباس خدها برقة وبهمس / مرومه يالله حبي اصحي ..
مرام بصوت كله نوم / مااامااا ابي انام شوي .. وانقلبت على ظهرها ..
طلال عض شفته السفلية وسحبها ونيمها على صدره وضمها له .... مرام حست باليدين اللي حملتها .. واستغربت..
وفتحت عيونها بسرعة ورفعت نفسها وتفاجأت بطلال .... مرام بصوت مرعوب / طلال ايش جابك غرفتي ..
طلال ضحك بقوة / ههههههههههههههه غرفتك ههههههههههههههه مرومه ..
هههههه حبي اصحي لساتك نايمه ههههههههههههه يا عمري البارح عرسنا ..
مرام تذكرت كل شي ليلة عرسهم والطيارة وحمرت خدودها من الفشلة .. طلال هدي من نوبة الضحك ..
.. و سحبها لصدرة وبخبث / اذا خاطرك تكملين نومك نامي و..
قاطعته مرام وهي تسحب نفسها وبارتباك / لا خلاص شبعت نوم .. ووقفت وتوجهة للحمام (اكرمكم الله ) ..
طلال كلمها قبل ما تدخل للحمام / لا تتأخرين نبي نروح ناكل لنا شي ميت من الجوع .. " وسرح بفكرة فيما مضى "

مرام اخذت لها دوش سريع وطلعت ولبست وجهزت نفسها لطلعه .. وطلال كذألك .. وطلعوا يتمشون ..

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــ

في مكتب سلطان الخاص
سلطان يكلم العنود / العنود انتي متاكدة من اللي تقولينه
العنود / ايه متاكده
سلطان باستغراب / اذا ام راكان مو بعيده عن حالة سطام معناته من بظنك يسويها
العنود / ما ابي احط بذمتي ياخوي .. الله اعلم ..
سلطان يتذكر نايف / نايف .. نايف .. المره اللي فاتت كان يبي يقول لي شغله ..
.. بس انا انشغلت بابوي وامور ثانية ونسيت وما عاد كلمته يبيني اكلمه مرة ثانية ..
العنود / ايه صدق العنود قالت لنا ان امها مريضه با باا شسمه .. والله اني ناسيه ان شاء الله ..
اكلمها وعسى اني افهم منهم شيء .. واقوله لك ..
سلطان يهز راسها ويفكر وشلون يعرف عن حياة سطام بالبيت / بس اسمعي يالعنود ما ابي احد يدري عن شي ..
العنود / ابشر يا اخوي

ــــــــــــــــــــــــــــــــــــــــــــــــــ ـــــــــــــــــ

بعد صلاة العصر .. الكل مجهز نفسة على طلعت المزرعة المفاجأة ..

سعود طالع من دورت المياه بعد ما اخذله دوش يصح صحه .. وهو بالفوطة لفها على خصره والثانية ينشف بها شعره ..
توجهة على التسريحة وشاف علبة سودا عادية .. محطوطة على التسريحة .. رفع حاجب مستغرب من وجودها ..
مسكها وفتحها بهدوء .. وتفاجاء بجواله مكسور لقطعتين .. وداخل العلبة ورقة سوداء .. مكتوب فيها بقلم لونه فضي ..
(( سوري انكسر بدون قصد .. بس وعد راح اشتري لك احسن منه من اول راتب لي ...
وبالأسفل الدكتورة / نوال عبد العزيز الفارس ))
ارتفعت حرارة جسمه من الغبنه والقهر رمى الفوطة ورجع للحمام وفتح الدش يبي يخفف قهره ..

ــــــــــــــــــــــــــــــــــــــــــــــــــ ــــــــــــــــــــــــــــــــــــ

في بيت ابو صقر .. بغرفة ريما ..
ريما فاتحة عيونها متفاجأه / انتي اكيد انجنيتي ..
نوال بابتسامه / ليه لان رجعت جواله
ريما بعصبية / بطلي برود انتي لعبتي بغرض لسعود بن سلطان الفارس تعرفين شنو يعني ..
نوال بغرور/ وايش يعني على فكرة انا بعد نوال عبدالعزيز الفارس مو اقل منه ..
ريما/ ابي اعرف انتي مو تحبينه ..
نوال بابتسامه / امممممم ولساتني احبه واموت فية وعلشان كذا اعانده زود واقهره ..
ريما رافعه حاجب / لية اعرف اللي يحب يسوي اللي يرضي حبيبه ..
نوال / الا سعود مايجي الا بالعناد انا سنتين وانا احبة وارفض كل من تقدم لي وهو ولا دراء ..
والحين راح اخلية يجري وراي وانا اللي اعذبه .. و"بتمنى " ان شاء الله
ريما / هاا احلمي .. تأخذين جواله وتكسرينه وتحطينه بغرفته .. وتبينه يحبك ويتزوجك .. مستحيل ..
.. " وشهقة" ..ولااااا تخيلي لو طلع في الغرفة .. واييييييي نوال انتهيتي ..
نوال بزعل / اعوذ بالله تفالي بالخير .. وانتي خبلة انا ادخل غرفته ليه انجنيت ..
.. وبعدين يا كثر الخدم ببيت عمي سلطان وحده كفت الزوم ليه اتعب عمري ..
ريما متفاجئة منها / نوال بصراحة انتي غريبه وحبك بعد غريب الله لا يبلانا بس ..
نوال / هههههههههههههههه الا الله يبلاك مثل ما بلاني وبلا مرام وبلا سمر ..
ريما/ اقووول بلا كلام فاضي .. ويالله لا نتاخر على الجماعة .. وناخذ لنا هوشة ..
طلعت نوال وريما من الغرفة وما شافوا احد من البنات وبسرعة تغطوا وطلعوا بر البيت ..

صقر معصب يكلم اخته بعد ما شافها طالعه من البيت و معاها نوال / لا لو طولتوا حضرت جنابكم ويش له العجلة ..
نوال كانت بترد بس ريما بصوت واطي / انكتمي وخليها تعدي على خير ..
سكتت نوال لانها شافت زوج عمتها بالسيارة جمس 2012 هي استأذنت من ابوها حتى تروح مع بنات عمتها ..

ــــــــــــــــــــــــــــــــــــــــــــــــــ ـــــــــــــــــــــــ

منار لبست بنطلون ابيض ضيق وبلوزة حمرا حرير نص كم ضيقة وجزمة حمرا ملفته لنظر ..
اخذت شنطتها الحمراء من قوتشي كانت ملفته وخاصتا انها لابسة عدسات رمادية ومتكحلة بالاسود ..
وسعت عيونها زود وزودت المسكرة برموشها ولبست عباية مطرزة وضيقة ولفتة طرحتها ..
وسوت الثمة واللي تبين عيونها وحواجبها اللي راسمتهم بطريقة متقنه وريحة عطرها طالعه ..
طلعت من الجناح اللي جالسة فيه هي وبنات خالاتها وتوجهت على جناح خالتها ام عبدالله وخديجة ..
وقفت عند باب الجناح لمن شافت خالاتها يطلعون ومتوجهين لباب الخروج ..
منار والعلك بفمها / الحمدلله لحقت عليكم مها وحنان طلعوا من قبل ..
ام عبدالله باعجاب لمنار/ ايه الحين انتي حبيبتي ويش ها البس الحلو والفتان بداتي تنفذين من الحين عفية عليك ..
منار مستغربه لان تعتبر تصرفها عادي هذا اللي متعودته في بيت عمامها ..
منار رافعة حاجب / وانا ويش سويت ..؟
ام عبدالله لمحة بتال عند الباب وهي عرفته وكيف ما تعرفه وهو مميز بين كل شباب العايلة ..
بطلته وهيبته ووسامته اللي كل من شافه ما نساه تحركت بسرعة واشرت للعنود تلحقها ...
.. العنود طلعت نظاراتها الشمسيه شانيل من شنطتها ومشيت وراء خالتها ..
بتال لابس ثوب اسود وغترة لافها بطريقة الحمدانية اللي تزيدة جمال وهيبة سمع صوت وراه وصد بنظرة للجهة الثانية..
ام عبدالله بخبث / يالله يالعنود >>> كانت متعمدة تذكر اسمها التفتت لبتال .... ويعني انها تسلم علية ..
ام عبدالله بصوت حنون كذاب / اشلونك يمه بتال عساك بخير ..
بتال بصوته الرجولي وبحتة الغريبة اللي يسمعه يشعر برجولته ويرجف قلبه لها الصوت / بخير يا خالة انتي اشلونك ..
ام عبدالله بعد ما سمعت صوته ارتبكت وتلعثمت / ااا اا بخير اااا هذي العنود بنت عمك ..
منار التفتت على خالتها متفاجأه من كلمتها ويش قصدها ..
التفتت لبتال ومشيت من جنبه صحيح اعجبها جماله بس طنشت ..
بتال لمح منار من طرف عينه وعصب .. قرف منها ومن ريحة عطرها اللي تفوح .. لوعة كبده صد عنها ..
وفي جوفة نار الغيرة على محارمه .. مهما كان هذي بنت عمه قرر بعد عرس راكان ورجعته ..
يكلمه عن تصرفات اخته وينتبه لها ..
شريفة شافت كيف بتال تقرف من منار وتأكدت ان خطتها ماشيه مثل ما تبي طلعت سيارة زياد الارمادا وهي مبسوطة
ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ـــ
الكل ركب سيارته وبترتيب
سيارة سلطان هو اللي يسوقها ومعاه ابوة وامه وزوجته .. وخلفه سيارة ولدة بتال ومعاه سمر ووليد والخادمه الخاصة بوليد ..
سعود معاه سامر ومعاه جدته ام غيث وخالته هيفاء اللي ضلوا بالخبر وغيث راح القصيم يخلص بعض الاشغال ويرجع للخبر نهائيا ..
ووراه سيارة فيها السواق الهندي خان وزوجته فلبينيه ميري خادمه عند ام سطام وبنتها سيتي خادمه عند ام بتال ومعاهم اغراض لرحلة ( الخادم والخادمه طول عمرهم عايشين عند ابو سطام من لما كانوا صغار وهو اللي زوجهم الخادمة ميري غيرت اسمها الجده وسمتها مريم ومع العشرة اخذت مريم لهجت الجدة وتصرفاتها وصارت تطبقها ) ..
بعدهم زياد ومعاه ابوه وامه وخالاته والبنات .. وراكان بسيارته ومعاه عناد وسند ..
بعده عبدالعزيز ومعاه ام طلال وام سيف وريان واماني .. وبعده سيف ومعاه فارس وبعض الاغراض ..
وبعده بدر ومعاه ياسر وصقر .. وبعده راشد ومعاه السواق لان راشد يتعب من رجله وهو يسوق من بعد الحادث وبعض الاحيان تصاب رجله بتشنجات مايقدر يتحكم فيها ومع راشد زوجته ورهام ورنا وروان ..
وبعده رعد ومعاه البنات اللي مشتاق يسولف معاهم وهم نوال وريما ورنيم وابرار..
وبعده فهد ومعاه زوجته وغرام والخادمة .. وبعده خالد وزوجته وشجون والخادمه
الشباب بعد ما جهزوا سياراتهم انطلقوا قبل بوقت حتى يوصلون قبل ويرتبون الوضع ..
ما عادا رعد وبتال وسعود اللي يمشون مع الكبار لان معاهم البنات ..

ــــــــــــــــــــــــــــــــــــــــــــــــــ ــــــــــــــــــــــــــــ

بسيارة راكان ومعاه عناد وسند اضطر يوقف عند المحطة خارج الرياض علشان يعبي بنزين لسيارة وتأخر عن الشباب اللي معاه نزل عناد وسند للبقالة اللي عند المحطة يشترون لهم مويه واشياء يتسلوا فيها على الطريق " طريق المزرعة ياخذ حوالي 3 ساعات او 4 ساعات بنسبة لشباب وسرعتهم ام العوائل تطول الى 5 او 6 ساعات "
لحق بتال راكان ووقف عند المحطة حتى يأخذ اغراض لسمر ووليد
بتال يكلم سمر اللي جالسة جنبه / ها سموره ويش بغيتي
سمر تفكر/ اممممممم .... ابي سنكرز وجالكسي وسيزر وليز وتسالي وااا...
قاطعها وليد / خلاص يكفي ترا تمتنين وبعدين راكان يتضايق
بتال ناظر وليد اللي جالس بالمقعده الخلفيه وغمزله وليد بتال ضحك على غمزت وليد
سمر حمر وجهها من الاحراج / سسسسسسسسسسخخخخخخيف تصدق
بتال / ههههههههه لا والله هو صادق كل اللي طلبتيه يزود الوزن
سمر بزعل / خلاص ما ابي شي هونت
وليد شاف راكان وحب يلعب بأعصاب سمر و بابتسامه / ايش رايك نقول لراكان يشتري لك
بتال ناظر وليد وشاف وليد يأشر لجهة معينه التفت وشاف راكان وابتسم / ايه صحيح وبعدين شوفيه قدامك في البقالة
سمر التفتت على الجهة اللي يأشر عليها بتال وشافت راكان كان لبس جيز رصاصي وتشيرت اسوك كم نص مبين عضلات جسمه الرياضي لابس نظارات شمسيه بوليس وكاب رصاصي انسرحت سمر فيه ونست بتال .. انتبه بتال لنظرات سمر اللي باينه من البرقع وابتسم .. بخبث وبنبره مقصودة / ماتبينه؟؟؟
التفتت سمر لبتال اللي نسته وفهمت مقصدة و انحرجت منه .. اطلق بتال ضحكة ونزل من السيارة محد يفهم سمر كثره ومحد يفهمه كثر سمر وتوجهة الى البقالة راكان انتبه لبتال وشافه يضحك وما انتبه للي في السيارة
راكان بابتسامه لضحكة بتال / عساها دوم
بتال بابتسامه/ يدوم عزك يولد العم
راكان / خبري ما تحب توقف عند محطة وانت رايح مشوار طويل تجهز السيارة قبل
بتال بخبث / علشان الغلا نسوي كل شي
راكان بابتتسامه فهم القصد/ يستأهلون ومن حقهم يأمرون وانت تطيع
بتال رافع حاجب / لا والله .. يأمرون عليك انت وخشتك .. اما انا يطلبون مني يا انفذ يا ارفض بكيفي>> قالها بغرور وهو يحط اصبعه على راسة
راكان شاف عناد وسند طالعين من البقالة / يالله اشوفك في المزرعة بخير وانتبه للخط ولا تسرع ولا ترد على الاتصالات اذا انت تسوق و,,
قاطعة بتال / اذلف بس هذا اللي ناقص صاير امي على غفلة .. تركة وتوجه على البقالة
عناد نادى راكان وستعجلة على المشوار حتى يوصلون قبل مغيب الشمس راكان التفت على سيارة بتال وابتسم ابتسامه مميزة وخاصة للي بالسيارة واشر بيده " سلام" وتوجه على سيارته اما سمر من لما شافت ابتسامته وسلامه خجلت وصار قلبها يدق دق وزادت بعد ما سمعت ضحكت وليد ما طول بتال بالبقالة ورجع وهو محمل باللي تحبه سمر ووليد

ــــــــــــــــــــــــــــــــــــــــــــــــــ ـــــــــــــــ
ـ
بسيارة رعد اللي البنات مستأنسين فيها
نوال قدام جالسة ورعد يسولف معاها/ هاا يا دكتورة كيف الدراسة
نوال بابتسامه من تحت نقابها / تمام الحمدلله يا دكتور
رعد بابتسامه باهته/ سابقا ... دكتور سابقا>>> كررها وهو يتألم
ريما / ما انت حاب ترجع لطب
رعد / لا وخلينا نغير الموضوع وقولوا لي اخباركم
ابرار / سلامتك خلصنا الجامعة وعلقنا الشهادة ومبلطين بالبيت لا شغله ولا عمله
رنيم / الحياة مؤمله مافية شي يونس روتين دائم
رعد رفع نظرة للي جالسة وراه / شنو في خاطرك >> يكلم رنيم
رنيم رفعت نظرها له من بعد ما كانت مشغولة بجواله تراسل صديقتها صالحة بالواتس اب .. بعدم مبالاة/ ولا شيء
رعد بابتسامه يفهم عليهم وطلال خبره بطلب نوال بس مايبي يامل نوال قبل ما يصير الشي / خاطركم تشتغلون ..؟
نوال / ومن بيسمح لهم .. للمعلومية ابوي واخواني يقولون لي بعد الدراسة قعدي بالبيت لا تفكرين تشتغلين
رعد رفع حاجب / ليه هالتخلف ..
رنيم / قلتها تخلف والا تدرس وتتعب وبالاخير تجلس بالبيت ..
ريما / بإمكانها تفتح لها عيادة خاصة وتخليها لنساء فقط وما تستقبل رجال ابد وبعدين تخصصها اسنان يعني تقدر تحدد وتحط حدود براحتها
ابرار / ما اتوقع عمي عبدالعزيز وطلال وسيف يمنعونك اذا طرحتي هالفكرة
رعد / اذا على العيادة انا راح اقنع ابوك فيها بس خلصي دراسة وجيبي تقدير يرفع الراس ولا يهمك شيء
ريما / اووووووه مادام الرعد دخل فيها معانه اضمني ان شاء الله تشتغلين وانا ابي اكون السكرتيرة اللي تحط المواعيد لقيت لي وظيفة
الكل /هههههههههههههههه
ابرار / مو لوحدك انا بعد ابي اشتغل راح اصمم لك ديكور العيادة
رنيم تدخل معاهم/ وانا بعد ابي اشتغل .. اكون الممرضة صحيح ما اعرف الاسعافات الاولية بس اتعلم ولا يهمك
رعد / ههههههههههههه هذا وهي لسه ما خلصت الدراسة ولا تكلمنا مع ابوها ولا سوينا شيء توه كلام بنيتوا احلامكم
نوال / شنو نسوي بالله روتين دائم بحياتنا بعض الاحيان نقابل بعض وكل وحده تقول الطفش عندي وبعدين انا خلصت خلاص واستلمت الشهادة
ريما / اية وكل وحده حامله هم كبير بقلبها >> قالت هالكلمه وهي ناسيه رعد وداخله جو بفتح القلب واسراره على بالها جلست بنات زي المعتاد
رعد برفعة حاجب/ وشنو همومكم ؟؟.. ما ظنتي يالبنات عندكم هموم وانتم مرتاحين واللي تبونه يوصلكم
البنات سكتوا لان هذا اللي دائما يتوقعونه اهاليهم ما عندهم شيء يضايقهم كل اللي يبونه يوصلهم الوحدة ما تقدر تقول ضايق خلقي الا ويقول لها وشلون ضايق وانتي اكله ومرعه وقلت صنعه المفروض مبسوطة طول الوقت و كأنها ما عندها قلب تحس به وتنوجع
رعد استغرب سكوتهم / بنات لساتني رعد كاتم اسراركم قولوا شنو اللي بقلوبكم ولا تخافون ما راح يطلع برا ولا راح ازعل
البنات طالعوا بعضهم وفهموا اخر كلمه من كلام رعد خطاء ... رنيم بعصبية / شنو قصدك ..
.. قصدك انه سوين خطاء او عار هذا اللي انتم خايفين منه .. لا تطلعون لا تروحون لا تصاحبون..
.. ما يسير تلبسين كذا ما يسير تسوين كذا هذا عيب استحي انتي ما تفهمين انتي ناقصة عقل ..
هذا اللي انتم هامكم ما يهمكم شنو نحس شنو اللي مضايقنا عمركم ما سألتونا شنو اللي بخاطركم ..
خليتونا نخاف منكم انانيين ما تحبون الا نفسكم نكرهكم نكرهكم كلكم لنانيتكم وتعجرفكم ..
.. كل واحد يفكر نفسه هو اللي صح والبنات خطاء ودائما مقولتكم هم البنات للممات ..
عمركم ما فكرتوا ان لمرضت تجي تدورها لجعت لتضايقت واول ما تخلص منها ترميها ..
مو هذا انتم تافهين وعديمين احساس .. اغبياء اغبياااااااء << كانت تصرخ بعالي صوتها ..
رعد والبنات كانوا منصدمين من عصبية رنيم والكلام اللي قالته لحظات صمت ما ينسمع فيها الا شهقات رنيم ..
.. كانت تبكي واختها ريما حاضنتها وهي متفاجأه من كلام اختها ومصدومه ..
رعد بابتسامه حزينة / يبدوا ان غيابي هالكم سنه غيركم حيل
نوال والعبرة خانقتها ضحكت باستهزاء على الحال / وما راح تقدر توصل للي بقلوبنا بعد هالغياب خلاص ..
رعد كلام رنيم ونوال جرحة بقلبه وصار يفكر بداخله " وشلون ما فكرت فيهم كيف تركتهم ورحت ..
كلام رنيم .. ايش مقصدها منه .. وليه قالت هالكلام .. معقولة الفراغ .." وبقي يفكر بكل كلمه قالتها رنيم " ..
كملوا الطريق والصمت سيد المكان وهديت رنيم ووقفت بكي وسرحت بأسرار وخفايا تدور بداخلها ..

ــــــــــــــــــــــــــــــــــــــــــــــــــ ـــــــــــــــــــ

بالرياض في جناح العنود ونايف عندها كانوا يتغدون
نايف / اتصلت على زياد وسالته متى الوصول .. تخيلي قال انهم مطولين ..
.. ويمكن يأخذون يومين بمزرعة جدي ومع عمامي ..
العنود بضيق / صدق ..
نايف حس بضيق اخته .. وحب يغير تفكيرها ./ احلا ما في الموضوع ان سارونه تغير جو ..
العنود بفرحة لختها ونست حالها / يالبى روحها والله اشتقتالها بس بعد خايفة عليها ..
نايف / من شريفة ..
العنود / لا انا موصيتها ما تقرب ناحيتها وتبقى قريبه من امي وما تتركها بس انا خايفة عليها من لقافتها ..
نايف / ههههههههههه احلا مافيها لقافتها ... " يوقف " .. الحمد لله ..
العنود بابتسامها / فديتها كلها على بعضها حلوة .. عساه بالعافية ومطرح ما يسري يمري ..
خلصوا غداهم وقام نايف من المطبخ وجلس بالصالة حتى يتقهوى من قهوة اخته اللي ما مثلها ..
تضبط الراس وتزين بها القعدة العنود جهزت الحلا والقهوة وتوجهة لخوها وضعت الدلة وصحن الحلا ..
العنود / من زمان ما سمعت اخبار تقديمك للجامعة ..
نايف بابتسامه لاهتمام اخته / ابشرك قبلوني وبالقسم اللي ابيه هندسة معمارية ..
العنود بفرحة / مبروك وربي يوفقك ان شاء الله .. وخويك ماجد ..
نايف / والله ماجد لساته مسافر ما ادري اذا يلحق او لا قلت له قدم عن طريق النت ..
بس هو كانه ماله خاطر يكمل الله اعلم ويمكن يدرس يكمل برا << قالها بحسره ..
العنود انتبهت على نبرت الحسره بس ماحبت توضحها له وغيرت الموضوع / كيف اهله ..
نايف / قصدك اخته مشيرة .. تزوجت قبل فترة وسكنت الدمام زوجها مهندس بأرامكو ..
العنود بفرحة لصديقة عمرها ومقاعد الدراسة / ربي يوفقها ويسعدها ... خاطري اكلمها ..
نايف / بسيطة اقول لاخوها يوصلها خبر وترجعون تتواصلون ..
العنود وهي ترتشف من فنجانها / كيف ذي ..
نايف وهو ياخذ قطعة من الحلا / اخذي رقم تلفونها
العنود / وشلون ذي تقول لرجال اعطيني رقم اختك لان اختي تبي تكلمها
نايف /ههههههههه طبعا لا تبينه يذبحني
العنود بستغراب / اجل كيف نتواصل ..
نايف / عن طريق رسالة وانا ضامن ان ماجد يوصلها لاخته وما يفتحها وانتي اكتبي اللي بخاطرك ..
واخر شيء اكتبي رقم الجوال واكتبي انكم تتواصلون بالرسايل بس واكيد هي تعرف وضعك وماراح تسالك شنو السبب..
العنود بابتسامه لتفكير اخوها المراهق / وليه هالف والعناء ذا كله مو عرس راكان بعد اسبوعين ..
.. ارسل لهم دعوة وتحضر واخذ رقمها لا اخوها والا اخوي يمكن تجي مشاكل ..
نايف برفعة حاجب / مخليتني افكر واخطط وانتي مخططه قبلي لكل شيء ..
وبمكر .. وايش مخططه بعد يالعنود اعرفك تربيت الظبي ..
ابتسمت العنود ووقفت وتوجهت للمطبخ ترتب وتغسل باقي الصحون
العنود / متاكد ان الصبي غداء جدي
نايف / ايه
العنود / زين الحمد لله اللي ربي اكرمنا باذا الصبي اللي يخاف ربه
نايف / الحمد لله .. التهت العنود بتنظيف الصحون
ونايف يفكر بموضوع الصداع اللي صار يجيه وبنوبات اقواء واذا خذ الحبوب اللي اعطاه اياه عبدالله..
يحس بغيابه عن الوعي ولا يذكر الا اشياء مثل الحلم حط يده بجيبه وشاف الكيس الصغير اللي فيه الحبوب..
وشافها حبتين وقرر يروح لصديقة خبير بذا الاشياء ويسال عنها رجع الكيس لجيبه ووقف ..
نايف للعنود / انا طالع تبين شي ناقصك شي
العنود بابتسامه / لا حبيبي ما ابي الا سلامتك موفق يا الغالي
نايف / مع السلامة .. وطلع .. ولمن جات العنود تقفل الباب سمعة صوت خلود ودخلتها وقفلت الباب ..
ــــــــــــــــــــــــــــــــــــــــــــــــــ ــــــــــــــــــــــــــ

بعد المغرب وصلو كل الشباب ورتبوا الاغراض وطلبوا من ابو محمد المسئول عن المزرعة واللي ساكن فيها هو وزوجته اللي متزوجها اكثر من 30 سنه وما الله ارزقهم بأولاد ويلقبونه بأبو محمد طلبوا منه انه يذبح لهم من الغنم ويجهزها لهم
عناد توجهه للمكان اللي معروف ان ابو محمد يذبح فيها حتى يساعده في الذبح وباقي الشباب كلن في مهمه
عناد لبس بنطلون جيشي وتيشيرت اسود نص كم وباين عضلاته .. شاف ابو محمد وهو يذبح وراح يركض له حتى يساعده
عناد / مساك الله بالخير ياعم ابو محمد
ابو محمد اللي رافع الثوب ورابطه على خصره ولاف الشماغ على راسة بطريقة غريبه" ابتسم من لما شاف عناد ورفع ظهره ومسح عرقة بطرف شماغة وبصوته الحنون اللي اجهده الزمان وملامحه الحنونة والمتعبة من جور الزمن علية / هلا وغلا مساك رضا من ربي الحمدلله على السلامه .. اشلونك ياولدي
عناد ياخذ السكين الكبيرة لتقطيع الذبيحة / بخير جعلك بخير .. ها نبدأ بسم الله
ابو محمد بابتسامه / بسم الله ... وعلقوا الذبيحة وبدا الذبح
ــــــــــــــــــــــــــــــــــــــــــــــــــ ـــــــــــــــــــــــــــــــــــــ
بعد وصول الكل بعد صلاة العشاء توجهوا الحريم والبنات للفله اللي بالمزرعة (المزرعة فيها فلتين فله كبيرة وهي اللي بالواجهه وفله صغيرة خلف النخل قريبة من اسطبل الخيول وهي اللي نامون بها الشباب بس الشباب نادرا جدا ما ينامون فيها (الفلة الكبيرة ثلاث ادوار .. الدور الارضي ويوجد به المسبح الداخلي كبير وواجهته زجاجيه يرون من بالخارج ولا يراهم ومسبح خارجي بشكل دمعه وحوله كراسي خشبيه الفله فيها سته اجنحة لنوم وكل جناح به ثلاث غرف وصاله وحمامين غير المجالس وغير اجنحة الضيوف ومطبخين كبير وصغير بدور الاول والارضي وخمس صالات ثلاث تحت وصالتين فوق) و (الفلة الصغيرة دورين .. وفيها اربعة اجنحة لنوم وكل جناح غرفتين وحمام وصاله .. وصالتين كبيره ومطبخ واحد بالدور الارضي وفي الدور الارضي مجلس كبير ومجهزينا الشباب لتسلية والترفيه ومسبح صغير))
(المزرعة فيها انواع كثيره من الحيوانات وفيه اسطبل الخيل وفيها انواع من الخضرة طماطم ونعناع واصناف كثيرة ونخل وورود كمان المزرعة تصميمها الخارجي يبهر والداخلي بعد)
ــــــــــــــــــــــــــــــــــــــــــــــــــ ــــــــــــــ
داخل جناح البنات (البنات لهم جناح يجلسون فيه لوحدهم ونومتهم فيها حوسه ويحبونها كثير)
شجون وغرام وسمر متضايقين لان البنات استأنسوا بالجية مع رعد كما يضنون
غرام / وجع ان شاء الله انتم مجتمعين وحنا قاعدين بالسيارات طفش
شجون / ايه صدق وانتم مع رعد وناسة واللي تبونه يسويه اغاني وضحك
رنيم تفتح شيلتها وعبايتها ووجهها باين عليه التعب / اسكتوا انتي وإياها بالرجعة خذوا مكاني انا ابي ارتاح راسي دايخ
نوال ترتب شعرها حتى ترتاح بلبس الشيله/ انا ابي انزل تحت اشوف شنو يسوون
ابرار/ وانا معاك حاسة بخنقه
شجون وغرام وسمر يطالعون بعض مستغربين حالتهم وباين الضيقة فيهم
سمر / بنات شنو صار لية متضايقين
ريما تلف شيلتها وتعدل برقعها / لا مو متضايقين بس الخط اتعبنا
غرام وشجون يلبسون لثمتهم اللي من جنب فيها مطاط يقدرون ينزلونها ويرفعونها بدون تعب وما يبان الا عيونهم / نازلين معاكم
سمر تعدل برقعها / وانا بعد ما ابي اجلس.. التفتت لرنيم اللي منسدحه على السرير ومغطيه عيونها .. وانتي رنومه مو نازله
رنيم تجلس وتمسح على شعرها / الا ابي انزل ما ابي اقعد هينا .. لبست شيلتها وبرقعها وعدلت حالها واخذت جوالها معاها ونزلت والبنات تركوا كل جوالاتهم بالجناح
ــــــــــــــــــــــــــــــــــــــــــــــــــ ــــــــــــــــــــــــــــــ
منار وسارة كان خاطرهم يروحون للبنات بس ام عبدالله ما سمحت لسارة تروح وقالت لمنار تروح وتغث البنات
منار توجهت للبنات اللي كانوا طالعين لخارج الفلة ويجلسون على جلستهم المعتادة .. سمر بس شافت منار تضايقت
سمر / اووووووووووف هذا شنو تبي
غرام وشجون التفتوا لها .. غرام / من تقصدين؟
سمر بضيقة / العنود
شجون / ولية متضايقة ؟
سمر تذكرة اللي صار / بعدين اقولكم
منار بعبايتها المطرزة واللي مميزة بين الكل وطريقة لثمتها بشيلة واللي كلها طرز بغرور وهي تمشي وتتمايل بمشيتها / هاي صبايا
البنات / وعليكم السلام
منار تجلس بجنب رنيم وتفك لثمتها وتلف باقي الشيله على راسها والعلكة بالفم .. بغرور / كيفكم
نوال وابرار وريما معجبهم الوضع وسمر طنشتها وكأنها مو موجوده غرام وشجون ماحبوا طريقها بالسلام ولا البس فحبوا يطفشونها .. غرام / هي انتي يا بنت الخال المجهول اول شيء لشفتي ناس مسلمين جالسين لازم تقولين لهم سلام او السلام عليكم
شجون تكمل / اية ثاني شيء ما نحب العلك والبس المتفسخ اللي عليك انتي تحملين اسم الفارس يعني لازم تبيني لناس انتي متربيه مهو .. سكتت ..
منار فهمت القصد / اسمعي انتي وهي واشكالكم .. كانت تأشر بيدها كأنها متقرفه .. انا متربيه احسن منك انتي واياها
وبعدين ويش فيه لبس على الموضة والحداثة مو البداوة والقرف اللي انتم عايشين فيه
نوال عصبت / لو سمحتي يالعنود اذا ما عجبتك جلستنا واحترمتيها ياليت تتفضلين وتجلسين بمكان غير
ريهام جاءتهم ومعاها ترمس شاهي ومعجنات / سلام بنات
البنات .. ماعدا منار / وعليكم السلام
منار / بكيفي اجلس بالمكان اللي يعجبني هذا اولا .. ثانيا انا ما جيت على شانكم جيت علشان مرت اخوية المحترمة >> قالتها بسخرية >> في هذا الوقت كان بتال جاي للفله علشان يبدل ثوبه ويلبس لبس يريحه لشوي لانه هو اللي راح يشوي
منار باستهزاء / كيفك سمور ان شاء الله نمتي زين البارحة وما تضايقتي من صراحتي
بتال شاف البنات مجتمعين ووحده بينهم كاشفه عن وجهها وعلى طول صد وهو يسمع اخر الكلام وقف خلف النخلة اللي كانت جنب جلست البنات وقعد يسمع باقي الكلام
منار بستهزاء / انا سمعت انه عندكم شي ياعيال سلطان اسمووه اسمووه عزت نفس اهاا ايه عزت نفس .. كانت تتكلم وتحرك يدينها وفمها بطريقه مستفزة .. سمر ما تحملتها وما تبي تغلط عليها احتراما لراكان .. غرام ما تحملت
غرام وهي توقف / هييييييييييييييييية انتي اذا ما قضبتي لسانك وحشمتي نفسك تشوفين شيء ما يسرك
منار تطالع غرام من فوق لتحت وكانه ما عجبتها / اممممممم انتي من تكونين من حاشيت الخدم اللي عندها
البنات متفاجئين من وقاحتها ومو قادرين يردون عليها احترامنا لضيافة مهم كان بس شجون وغرام ابد ما قدروا يتحملون
شجون وهي بعد وقفت / سمر بنت سلطان الفارس تستأهل يكون لها خدام وجواري هي اميرة بكل شيء وانت الخادمة اللي عندها تسوأك
منار وقفت وبعصبية / هييييييييييه انتي وياها اذا انتم بلا كرامه وتبون تكونون خدام عندها فانا بنت العز اخت نايف تاج راسك وراسها
بتال عصب كثير كل شيء صار له حد عنده وبعد ما حترمت اخوانها تنتخي بالصغير اللي مثلها لا يحشم ولا يحترم احد حب يقطع السالفه قبل ما يعلا صوتهم ويوصل العلم للكبار شاف اماني وهيفاء متجهين للبنات وصار يمشي بخطوات ثقيله كانه توه واصل .. نوال انتبهت لبتال وبهمس / بنات جلسوا هذا بتال
سمر رفعت عينها جهة اخوها وطاحة عينها بعينه ونزلت دمعة ونزلت راسها بسرعة حتى لا ينتبه لكن بتال كان منتبه لها وهو حاس فيها ونار زادت لمن شاف شجون وغرام يجلسون ومنار بكل وقاحة طالعت فيه وهي مو متغطية وطنشته وتوجهت لجناح خالاتها
ــــــــــــــــــــــــــــــــــــــــــــــــــ ـــــــــــــــــــــــــــــــــ
عند الحريم الكل يضحك ماعدا ام عبدالله وام راكان وخديجة اللي يتفحصون المكان تفحص وعيونهم بتنط من محلها من الحسد ام عبدالله تهمس لخديجة / شايفه .. شايفه العز مالت على حضنا المزرعة اللي يسكنونها الخدم احسن من فلة ابوي
خديجة تردد وراها بغباوة لو تقلها الابيض اسود تقول صح / ااااه يالقهر المفروض يعطونا اياها صح
ام عبدالله تطالعها بقرف / بيصير .. بيصير .. افففف .. لا تشيلين هم بس خلي راكان يتزوج بنتي مها وبعدين تشوفين خلي طبختي على نار هادئة
خديجة / وشلون .. وايت طبخه ؟
ام عبدالله "شريفة"/ اسكتي اسكتي لوعتي كبدي من غبائك
خديجة / طيب
شريفة بهمس وكانها تحدث نفسها / بس خلي اللي براسي يصير

العنود تكلم الجوهره / اقول ابي السر اللي يخلي اخوي يضيع عمرها من لمن يشوفك
الجوهره بابتسامه للعنود / وانا ابي السر اللي يخلي فهد ينهبل لمن يشوفك
الهنوف تدخل/ انتم الاثنين اعطوني سركم ماشاء الله عليكم انتم اللي تبونه بس تأمرون فيه ويتنفذ وانا يحسرت حالي >> كانت تقولها مزح
الجوهرة والعنود التفتوا لها وبصوت واحد / اذكري الله .. التفتت العنود والجوهره لبعض وضحكوا وضحك الكل معاهم ماعدا بومة الشر
مياسة / ههههههه ما شاء الله ولا اله الا الله ويا صلاتي على النبي ولا اله الا الله << كانت تغنيها
العنود / كلللللللللللللللللللللللوووووووووييش
الكل / هههههههههههههههههههههههههههههههه

ام غيث تكلم ام سطام وبصوت واطي/ وهو عنده خبر
ام سطام / لا ما عنده خبر انا وابوه قلنا نشوف رد البنت واهلها وبعدين نقوله وطح نظرنا على هيفاء وما راح نلقاء احسن منها
ام غيث / والله هذي الساعة المباركة ياخيتي ماراح الاقي لبنتي رجل يحفظها ويامن عليها كثر ولدي رعد ولا تشيلين هم حنا موافقين والبنت بنتك
ام سطام/ يعني ما تبين تشاورين هيفاء يمكن ما تبي رعد
ام غيث / حنا دلعناها زود وكل من جاها قالت مابي اتزوج وابي اكمل دراستي وما دري وشو والحين الدراسة وخلصت ما بقيلها شي وانا ما انيب دايمه لها ابي اشوف عيالها وعيال اخوها غيث
ام سطام / الله يطول بعمرك ياخيه وتشوفين عيال عيالهم
ام غيث/ امين .. وانا ياخيه خاطري اخطب لغيث وازوجه بس للحين ما فاتحته بالموضوع ان شاء الله اول ما يستقر اقوله اللي بخاطري وان شاء الله اهل البنت ما يرفضون
ام سطام / ان شاء الله ياخيه وليه ترفض الا دعيتا لها اميمتها بليلة القدر اللي تاخذ غيث رجال رزين ومعتمد على نفسه وحسب ونسب ليه ترفضه .. وانتي من حاطه عليها عينك ياخيه اعرفها
ام غيث بابتسامه / اية من حلك وحلالك ياخيتي
ام سطام ابتسمت / ومن هي سعيدة الحظ
ام غيث / بنت مياسة ريما .. اعجبتني ما شاء الله عقلها ورزانتها بالكلام مثل مياسة نسخة منها
ام سطام / ولا يهمك هي لغيث ومو لغيرة ان شاء الله

ــــــــــــــــــــــــــــــــــــــــــــــــــ ـــــــــــــــــــــــــــــــــــــــــ

عند الرجال ابو سطام فرحته كبيرة بجمع عياله كلهم حولة واحفادة خاطرة يجمعهم كلهم سوا بجلسة وحده مثل زمان بس قال لايتضايقون بنات ابونايف ويزعل ولده سطام
ابو سطام يكلم ولده سطام / يا ولدي محتاج شي مضايقك شي تونس شي يوجعك قول وانا ابوك هذا اخوك دكتور خله يشوفك
سطام بتعب وثقل / ابي انام .. ابي انام
سلطان / الحين يجهز العشاء وتتعشاء وتنام
سلطان التفت على سعود / سعود قم شوف اخوانك وعجلهم على العشاء
سعود وقف / ابشر يبه .. بس وقف وهو يشوف الشباب داخلين
التفتوا الجميع على دخول الشباب اللي لابسين بناطيل وهو مو مسموح لهم بلبسه ودخولهم المجلس الا في المزرعة
بدر / أي والله انا مو ناقصني شي وليه ما اكمل نص ديني
عناد / توك صغير وبعديين مو مسموح لك تتزوج قبلي ابد
بدر مقهور / هذا ظلم مو ذنبي اذا انت مالقيت اللي تعجبك
سعود بهمس لبتال / ابوي يقول عجلوا علينا بالعشاء عمي تعبان ويبي ينام
بتال بهمس / خلاص 10 دقايق ويكون جاهز .. اشر لأبوه بهالشيء وفهم القصد
الجد "ابو سطام" سمع كلام بدر / وانت يا بدر لقيت اللي تعجبك وعلى هواك
التفت بدر لجده وابتسم / لسه يا جدي .. بس انا اكيد ما ابي غير من بنات عمامي
ابو سطام / انت تتكلم صدق خاطرك تعرس
بدر يجلس امام جده على ركبته بما ان المجلس جلسته ارضيه / جدي سؤال انت يوم اعرست كم عمرك
ابو سطام / اقل من العشرين حول السنه>> يعني 19
بدر متمسكن قدام جده / يا جدي انا قربت ادخل 27 شعري نبت فيه الشيب شوف هاا " ويقرب راسه لجده " شوف هنيا " يأشر له على راسه وهو كذوب .. ورفع راسه بسرعه" يا جدي خلاص ما عاد اقدر اتحمل ابي استر نفسي لا تخلوني اتهور
ياسر يايده ويجلس جنبة امام جدهم/ ايه ايه يا جدي بكره اذا قالوا عيالكم اعرسوا بسر لا تستغرب ترا الصبر له حدود
سلطان رفع حاجب وبحده/ تتزوج بسر ليه ما عندك اهل
سعود يرقع / يبه حنا كبرنا وخاطرنا نتزوج واخوانا اللي اكبر منا مبطين ليتزوجون مو من حقنا يبه نكون لنا اسرة ونستقر يبه ماودك تشوف احفادك
بتال ببتسامه/ اذا خاطرك تتزوج يا سعود مسموح
ابو بتال/ وانت يا بتال ما ودك
بتال يحك جبينه وبابتسامه/ الحين يبه ما فكر به بعد ما اخلص اولويات شغلي هذاك الوقت اجيك واقول لك يبه ابي اتزوج اما الحين ما ودي
ابو بتال / اجل ما تتزوج يا سعود قبل بتال ما يتزوج وذنبك برقبته
بتال / ليه يبه .. هو وده ومجهز نفسه لها الشي وانا مالي خاطر فيه الحين
ابو بتال / هذا اللي عندي سعود ما يتزوج قبلك
سعود صد عن نظرات اخوه وبتال تضايق لانه شاف رغبة العرس في عيون اخوه وسعود براسة موال ثاني
ابو سطام / وانت يا عناد متى ودك تعرس وانت يا سند ما انتم مفكرين تتزوجون وتجيبون لكم عيال
ابو سند يطالع ولده / والله يا عمي انا وام سند فكرنا بها الشي وقنا بعد ما يتزوج رعد راح نخطب لسند
رعد التفت لأبو سند / وانا اخذت نصيبي بها الدنيا ومعاد ودي بالزواج زوجوا الشباب وخلاص
ابو سطام بعصبية/ انت زواجك بعد شهر قبل رمضان بأسبوعين ولا تفتح فمك بحرف هذا اخر كلام عندي والبنت خطبناها ووافقت والبيت مجهزينه واذا تبي ترفض امسح اسمي من بعد اسمك واعتبر ان مالك لا ام ولا اب ولا اخوان ولا اخوات ولا عزوه انا ما الي ولد ضعيف ايمان ومو مؤمن بقضاء ربه وعبير كان يومها يوم الحادث وقضينا من السالفه
رعد حمر وجهة من العصبيه ومو متوقع هالكلام ابد ولا متوقع ان ابوه يغصبة على الزواج او أي امر ثاني هو المدلل الي يأمر ويتنفذ له .. بصوت عالي / يبه انا مانيب مره تغصبني على الزواج وما ابي اتحمل ذنب روح ثانيه البنت اللي خطبتوها اعتذروا من اهلها وخليها تدور على نصيبها والا زوجوها لا أي احد غيري انا ماني ببزر تتحكمون فيه
سلطان بعصبيه / رعد وطي صوتك وانت تحكي مع ابوك وزواجك حددناه وانتهى الامر
رعد وقف وما زال معصب / وانا مانيب متزوج وش بتسوون يعني بتضربوني ... اسكته كف على وجهه من يد ابو سطام
الكل تفاجأ من اللي صار .. رعد حط يده على خده .. ابو سطام بحده / اذا انا غلطت بتربيتي لك وانت صغير مو عجزان على تربيتك وانت كبير يا رعيد والحين اذلف عن وجهي لا اشوفك انقلع
رعد ترك المجلس وهو يغلي من العصبية... ابو بتال اشر لبتال وسند يلحقونه وما يتركونه ... ابو سطام جلس في مكانه وهو يستغفر ربه ويحاول يهدي اعصابه اللي ثارت ما يدري وشلون صار اللي صار ما كان يبي يفتح الموضوع بهالطريقة لكن الكلمه جرت الكلمه هو فرح كثير لمن قاله سلطان انه كلم نسيبه عزام ببريطانيا ووافق وكلم غيث بعد ووافق وقاله يشاور هيفاء وقاله هيفاء مثل رعد ماتبي الزواج وهم كل واحد راح يكون دواء لثاني وهو واثق برجاحت عقل غيث ومعرفته بطباع الاشخاص وحدد سلطان مع ابوه وغيث متى يكون العرس وهو وقت زيارة عزام لسعودية بعد شهر وقبل رمضان

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ــ

بالرياض عند العنود وخلود بالجناح
خلود تطالع لكل زاوية بالجناح وابتسامه حزينه على وجهها / كانه كان حاس بقرب موتها علشان كذا اهداكم جناحه
العنود طالعت خلود وبحزن مماثل/ الله يرحمه لولا هالجناح كان الله يعلم بحالنا
خلود بضعف / انا سمعت ابوي يتكلم مع شريفة ويحدد معاها يوم زواجك انتي وعبدالله
العنود بخنقه / ويش تبيني اسوي لا ابوي قادر يقول لا ولا نايف وراكان مو داري عن شي يا دوب يخلص من جدي ومشاكله بالشركة ونايف خالتي مو مخليته لحاله تبي تدبر له مصيبه وهو صغير بالعمر و خايفه عليه
خلود حست بالخنقه ومي قادره تسوي شي تبي تهرب من الوضع وقفت / انا رايحة غرفتي
العنود توقف وتمسك يدها / خلود شنو فيها الغرفة حتى تقعدين فيها
خلود تسحب يدها من يد العنود / احس نفسي تعبانه ابي اروح ارتاح ... تركتها وراحت لغرفتها المقابله لجناح العنود وقفلتها على نفسها... خلود فتحت علبة الادوية واخذت الحبوب المنومه وبلعت لها حبة وتوجهة على سريرها ما تبي تعرف شي ولا تبي تفكر بشي تبي تبعد عن الكل تبي تكون وحيده مع خيال احبابها امها واخوها .. دخلت في نوم عميق وهادي بسبب تأثير المنوم

ــــــــــــــــــــــــــــــــــــــــــــــــــ ـــــــــــــــــــــــــــــــــــــــــــ

نايف جاء له اتصال من صديقة ماجد وقرروا يتقابلون بالمكان المعتاد في احد الاماكن البعيدة عن الاصوات والتكيف المركزي فيحبون الاماكن اللي يتنفسون بها هواء طبيعي .. زياد تارك سيارته مع نايف
نايف يوقف السيارة جنب سيارة ماجد ونزل التفت وشاف ماجد على الرصيف وفارش مفرش صغير وقباله ترمس شاهي وحافظه صغيره فيها فطاير .. ويلعب بسبحة اللي معاه وهو سرحان وما انتبه لنايف
نايف عاقد حواجبه ومستغرب حال صاحبة / احم احم ... السلام عليكم
ماجد التفت لنايف وابتسم / هلا وعليكم السلام
((ماجد اسمر الون 21 سنه مملوح جسمه رياضي اطول واضخم من نايف يلعبون بنادي واحد لرياضة بس نايف مو منتظم بممارسة الرياضه هو يعرف نايف من لمن كانوا صغار وعيال حارة وحده ومدرسة وحده ماجد تاخر بالدراسة لانه كان مريض وهو صغير يحب نايف كثير ويعتبرة اخوة وكل اسرار نايف عنده واسراره عند نايف يعرف قصة نايف والعنود مع عبدالله وامه ويحاول يساعدة له اخت اكبر منه بسنتين مشيرة هي صديقة العنود راح نتعرف عليها بالوقت المناسب))
بعد السلام والسؤال عن الاحوال نايف / خير لية وجهك متضايق
ماجد بضيقة وياشر على قلبة/ القلب ياخوك القلب
نايف / لساتها رافضة
ماجد / ياليت على كذا وبس
نايف / اجل ؟
ماجد / قالتها بوجهي ما احبك اكرهك
نايف بعصبية / هذي متحتشم وينها فيه احبك وما احبك وشهي تحسب عمرها تتزوج واحد عن قصة حب هي محسبتن عمرها برا السعودية
ماجد بابتسامه / غنوجججججججج غنوووووووج يا اخوي غنووووج
نايف بعصبية / والله لو هي بنت عمي احجر عليها واخليها تعفن في البيت واعرس وحده تسواها مية مره
ماجد يطالع نايف ويعضي على شفايفه السفليه / بلاك ما تعرفها تستأهل تامر وتدلع وتستأهل اللي يطيعها
نايف / والله بلاك من اللي بوسط ضلوعك هالمهايط انت ما تعرف للبنات
ماجد بضحكة / عدال ياللي خبير بالبنات ما تعرف غير العنود وحنان
نايف بقرف / هييه هييه انت لاتقارن عنودي بحنانوه
ماجد يعتدل بالقعدة بعد ماكان متكي على التكاية / الا ما عرفت بيت ام سعيد وين؟
نايف بقهر / لا والله .. للحين ما عرفت وكل من سالت قالوا ما سمعنا عنها ولا نعرفها
ماجد / انا كلمت لي وحدة من عماتي تسال عن المطوعه ام سعيد وان شاء الله نلقاء لها اثر هذا اذا كان صدق موجودة وحدة بذا الاسم
نايف بعقدة حاجب / كيف يعني اذا موجودة بذا الاسم
ماجد / انت كيف عرفت ان اسمها ام سعيد
نايف / العنود قالت لي سمعت خالتي تتكلم وقالت لي
ماجد / مادام العنود قالت فا يمكن تكون موجودة .. الا كيف ابوك وامك
نايف بحزن / والله يا اخوي حالة ابوي وامي كل مالها تزيد سوا ابيه يروح معي للمسجد يصارخ علية ويتعب وقتها الين ما عدت اطلب منه
ماجد بألم لحال صديق عمره / والشيخ مطلق ويش سوالكم
نايف / سالت عنه قالوا انه مسافر للعلاج وما يدرون متى يرجع
ماجد / طيب ما دورت عن شيخ ثاني يساعدك
نايف / ومن الي يساعدني ويفهمني مثل الشيخ طلق الله يشافيه ويرجعه بسلامه
سكت ماجد لفترة معدوده .. نايف / اختي ودها تكلم اختك عارف صداقتهم ولهم مده ماتكلموا مع بعض
ماجد ابتسم/ تصدق حتى اختي تقول لقابلت نايف اسأله عن اخته وقول له ابي احكي معاها .. الا وين عبيد ؟
نايف بقرف / راح مصر جعلة ما يرد ... المهم قوم نروح الحلاق قرفت من هالشعر
ماجد يضحك / وهذا شعرك ناعم كيف لو كان مثل شعري خشن ... قم قم مشينا

ــــــــــــــــــــــــــــــــــــــــــــــــــ ــــــ

بتال وسند لحقوا على رعد وقبل ما يركب سيارته ( طبعا الكبار ما ينادون رعد بخال او عم لتقارب العمر بينهم)
سند يمسك يد خاله ويوقفة / يا رعد وش فيك هدي شوي
رعد بعصبية / اتركني انت واياه انا رايح وماني براجع ابد
بتال / انت بعقلك هدي شوي وين تروح وجدتي وعماتي ما فكرت فيهم
رعد سكت ثواني اخذ نفس / انت ما سمعت جدك وايش يقول
سند مسك رعد وسحبة لطاولة خشب مستطيله وحولها كرسي خشب مستطيل كأنه جذع شجرة مقسوم بين النص/ اجلس وهذي الامور ما تنحل بالهروب
رعد بعد ما جلس حط يدينه على راسه وبألم / ما راح تفهموني ولا تحسون فيني
بتال يحط يده على كتف رعد / ومن قال هالحكي
رعد بحزن / شايفه بعيني الا تبون تفرحون على حسابي ما تدرون قد ايش عبير ساكنه قلبي وعقلي ..
سند بحده / انت اللي سكنتها وانت اللي تبي تعذبها وتعذبنا طول عمرك
يا رعد تبي الكل يهتم فيك ويداريك ويراعيك من كنت صغير لازم تكبر يا رعد
شنو اللي ما تحسون فيني لا تقول اعشق واحب انت مؤمن بربك لازم ترضى بقدرة انت منت بزر...
تركة سند وهو ماشي شاف ( نوال ورنيم) قباله ما كانوا بعيد يعني يسمعون كل الكلام
ما طاحت عينه الا بعينها دق قلبه لها ااااه من عيونها اللي تذبحني واااااااااه من عشقي لها
ما لومك يا رعد والله ما لومك بس لازم تفوق لعمرك صد عنهم وتعداهم

رنيم بعد ما تعدا سند من جنبهم وبعد عنهم / بارد عديم احساس ما يعرف للعشق ودروبه
نوال / حرام عليك ليش حاقده عليه وبعدين سند اكثر واحد حساس من شباب العايله
رنيم تطالع فيها / ايه واضح .. واضح ما سمعتي كلامه لرعد
نوال / وهو ما غلط تعالي نروح لرعد!!
رنيم / وبتال؟؟
نوال بابتسامه خبيثه / ما عليه تعالي بس
قربت نوال ورنيم من رعد وبتال .. نوال / مسافر يا رعد .. اوههه قصدي بتنحاش
بتال التفت عليها وهو معصب / انتي واياها ضفو وجهكم وايش اللي جابكم هنا
نوال برغم من توترها من بتال الا انها طنشته ورنيم مستغربه منها / هاا يا الرعد
ما ظنتي ان كلامك اللي بسيارة نسيته والا ليه لا .. انت مثلك مثل غيرك
روح روح يالرجال >>> قالتها بسخرية مما استفز رعد
رعد بعصبية/ثمني كلامك يا بنت
نوال ببرود / ليه اخطيت ... لا والله ما اشوفني اخطيت بشي
انا اعرف الرجال يواجه مصيبته ويؤمن بربه وبالقضاء والقدر
والا ليه ربك قال الرجال قوامون على النساء
مو علشان يكونون قد تحمل المسؤولية والمصايب مو يهرب وينحاش
رعد بعصبية اكثر / نوال والله ان ما انقلعتي من وجهي لتشوفين شي ما يرضيك
بتال كان في البداية مو راضي بحكي نوال لكن لمن فهم مغز كلامها
وشاف انفعال رعد حب يشجعها .. تكلم بهدوء / ليه تبيها تروح لانها ما اخطت في حكيها
رعد التفت لبتال بصدمة ... نوال تزيد / تبي تثبت انك رجال ورنا مراجلك والاااااا .......
سكتت بكف من رعد اسقطها بالأرض وهو بقمة عصبيته / رجال وبغصبن عنك
والله طالت وشمخت يا نويل عطيتك وجهه وقمتي تتمادين بالكلام كأني اصغر عيالك ماني بعمك
رنيم ساعدت نوال على الوقوف ... نوال عطت رعد نظرة ومشت عنهم لحقتها رنيم
بتال بعصبية / لا والله ما طبتك المراجل اجل تمد يدك على بنت وتقول انك رجال
رعد بعصبية/ بتال ماني بناقصك اذلف عني
بتال تركة وراح .. رجع وجلس رعد على الكرسي وحط يديه على راسة
يفكر بالحكي واكثر كلمه "ما انت برجال .. مؤمن بقضاء ربك" الكل يقول له هالكلام
رعد " رجال رجال وبغصب عنكم ومؤمن بربي وبقاضة وقدرة "

رنيم تمسك يد نوال / لقافتك هي اللي خلتك تنطقين
نوال بابتسامه / بس استعدي لعرس رعد راح يتزوج قريب
رنيم / ما اظنه يخون عبير
نوال وقفت ووقفت معاها رنيم / ويش يخونها انتي خبله والا المسلسلات التركية اللي تتابعينها اثرت على عقلك
رنيم برومانسية / لبى العشق والهواء يا ناس ولبى الاتراك اللي يفهمون لهالعشق
نوال تهز راسها / لا والله ما انتي بصاحية الله يعين اللي بيأخذك
شافوا البنات قاعدين حول المسبح الخارجي اللي بشكل الدمعة واتجهوا لهم
رنيم ونوال / سلام
البنات / وعليكم السلام
نوال تطالع الجلسة وشافت الطاولات عليها مشروبات غازية وسلطات ومتبلات يعني مجهزة للعشاء
نوال / بتتعشون هينا
غرام / الكل يتعشى هينا
رنيم / احسن تغيير جو "شافت سمر مستنده بحضن ريهام " وكلمت غرام .. كيف جوها
غرام بقهر / حسبي الله عليها هالعنيد جعلها ...
ريما تحط يدها على فم غرام بعد ما جاءتهم من الداخل / حرام
لا تدعين عليها قولي حسبي الله ونعم الوكيل وخلاص
شجون / بس والله ما اخليها لها لا اقهرها زود
سمر كانت تطالعهم والعبرة خانقتها وشلون تقولهم ما عاد ابي اتزوج خلاص ما ابي ابعد ...
نزلت دمعه منها وحست بيد رنا تمسحها قبل ما تنتبه لها شجون او غرام وتقوم حرب
.. وبهمس / سمر لا تحطين ببالك طنشيها هي مقهورة منك يا روحي
سمر ابتسمت / جعلني ما بكيكم ولا اذوق حرت فرقاكم
بعده الكل صار يتكلموا ويضحكون وتجمعوا الامهات وجابوا الخدم العشاء من جهت الرجال وقعدوا يتعشون

ــــــــــــــــــــــــــــــــــــــــــــــــــ ــــــــــــــــ

على العشاء عند البنات في طاوله لوحدهم ويتكلمون بهمس
غرام / اه يا الي ما بوجهها حياء ولا مستحاء شوفوا وش لابسه
نوال / يمكن ما فكرت ان احد من الشباب ممكن يمر
شجون / لا تبررين لها هي ما شافت وش لبسين
(البنات لبسين العبايات والافين الشيله على روسهم والغطاء كل وحده بيدها تحسبن من دخول الشباب..
وساره كذألك لابسه عباتها اما مها وحنان فعباياتهم مخصره ومطرزة كأنها فستان وشيله مرميه على اكتافهم
اما منار كانت بس حاطه الشيله وعلى اكتافها والحريم الكبار بجلالاتهم )
ابرار / بس انا مستغربه ان بنات خالتها وهي متفسخات بالعبي وطريقة غطاهم وكلامهم
وساره لا متستره وما يطلع منها صوت واذا جات عينك بعينها تخجل وتنزل راسه مع ابتسامه خجوله
رهام / عندي احساس غريب ان سارة عندها مرض نفسي او عقده لانها رافضة الاختلاط بنا
روان/ لالا والله تكلمنا معاها عند الحمامات " اكرمكم الله " تكلمت عادي مثلنا وتضحك كمان
اماني / لا والله انا احس انها مجنونه تتلفت كل بعد شوي كأنها خايفه
غرام بستهبال / ايش رايكم اسحبها لكم واخليها تتكلم معانا ونوال دكتورة تكشف عليها
نوال وبتكشيره / لا والله جايبه الذيب من ذيله ما شاء الله عليك يعننك ذكيه اكيد ما راح تجيك لوحدها
اكيد معاها عنيد والا مهويه ولا هالمفعوصة الثانية حنانوه وبعدين ايش دخلني في النفسية انا دكتورة اسنننننننان افهمي
غرام كشت بيدينها على نوال وطالعت سمر اللي تلعب بحبات الرز اللي بصحنها ولا تأكل منها شي
ريما / دخيلكم كلوا هالاكل المحلل وتركوكم من اكل لحوم البشر بهالغيبة
كملوا اكلهم وبعدها بعض البنات حسوا بتعب والارهاق وطلعوا ينامون والبعض جلس يكمل السهره
والامهات بعد العشاء دخلوا داخل وراح ينامون الكل بدون استثناء

ــــــــــــــــــــــــــــــــــــــــــــــــــ ـــــــــــــــــــــ

عند الرجال الكل تعشاء بصمت بعد اللي صار مع رعد
راكان ما كان عنده علم هو وزياد كانوا عند الشوي وصقر يساعدهم
راكان بهمس لعناد / ويش اللي صاير
عناد بهمس / بعد العشاء تعرف خلك ساكت لتطيح براسك
راكان سكت وبعد العشاء الرجال توجهوا للفله ينامون فيها والشباب قرروا يسهرون بالخيمة وينامون فيها مالهم حيل يرحون لفلتهم المخصصة لهم
راكان وهو يشرب من بياله الشاهي ويتكي على التكاية / ويش العلم ورعد وينه اختفاء
بتال/ ما تدري ويش اللي صار لرعد
راكان عقد حواجبه / لا لو ادري ما سألت .. لية ويش صار له؟
عناد / جدي قرر يزوجه وخطب له وحددوا عرسة وهو اخر من يعلم
عصب ونافخ وخذله كف من جدي محترررررررررررم
راكان عدل جلسته وبعدم تصديق / تمزززززززززح
سند / لا والله ما يمزح والله صوت الكف لساته باذني يالله من زمان عن شوفت جدي بهالحاله
بتال / ايوه الله انك صادق
راكان يطالعهم يبيهم يكملون السالفه .... بدر / والله ما اذكر واشلون دخلنا بسالفة عرس رعد
اذكر اني انا ابي اتزوج وانقلبت السالفة ليه وشلون ما ادري
ياسر بضحكة / الله يستر منك يا بدير هذا انت بس قلت رغبتك رعد اخذله كف
وهو المدلل عند الجميع اجل اذا تم التنفيذ ويش بيصير
سعود يكمل / لا عاد تتكلم بسالفه لا تجيب لنا مصيبه كبيره
بدر بنص عين / تلايط انت واياه مسوين خفيفين دم مالت عليكم
عناد وهو منسدح / لا هم صادقين لا عاد تفتح هالسيرة ابد الا بعد ما انا اتزوج هذاك الوقت افتح فمك
بدر بمزحه/ يعني انت فيك امل حتى تتزوج
عناد بعصبية تحرك بسرعة واتكاء على يده / لية ما انت شايفني رجال والا طايح من عينك حتى مقدر اتزوج
بدر يقوم بسرعة ويسلم على راس اخوة / والله ما قصد اللي فهمت والله اني توقعت انك كاره الحريم وما تبي تتزوج
عناد بغضب / انقلع من وجهي تبي تتزوج وما تعرف تثمن كلامك قبل ما تقوله
بدر بيتكلم بس صراخ عناد له اسكته وطلع من المجلس وهو معصب لحقة ياسر وصقر
وسامر كان نايم رفع راسه وطالعهم شافه بتال / كمل نومك كمله ما فيه شي ...
رجع سامر يكمل نومه وزياد حاط يده على راسة ومغمض عيونه ومطنش الكل يحس بضيقة
ووحده هو دايم حول عيال عمه بس وجوده زي عدمه ان غاب عنهم ما فقدوة مثل راكان
يتمنى يكون مثل فارس وسيف ما خذين راحتهم ومطنشين الكل قام من مكانه واخذ جواله وطلع
رايح للفلة عند سيف وفارس ومحد انتبه لزياد وكملوا الشباب سواليفهم
راكان / ويش صار لرعد بعد الكف وين راح
بتال / قرر يسافر يهج من الديره واهله
راكان عقد حواجبه / بعقلة ذا .. الحين وينه؟
سند / بالفلة اللي وراء النخل
سعود / يعني ما طلع من المزرعة ... انا فكرت انه على طول يروح المطار واول طيارة يركب فيها وباي باي لندن
بتال ابتسم لمن تذكر كلام نوال وعجبه كثير / لالا ما ضنيت انه ينفذ كلامه بانه يهج راح يسمع كلام جدي ويعرس
عناد رفع راسة لبتال / من صدقك تتكلم
بتال هز راسة وابتسامه على شفاته وسكت ... نام عناد وراكان وسعود
وبعد ما رجع صقر وترك بدر وياسر حط راسة جنب سامر ونام اما بتال مجافيه النوم
وهو كل ما غمض عيونه يتذكر سمر وسوات العنود فيها وينحرق قلبه ويغتاض
قام وقرر انه يروح يتمشى بالمزرعة شوي وسند كان مغمض عيونه ويتذكر عيون محبوبته وعشقة لها
سند بنفسة " يارب اغفرلي خطاي والله نيتي خير وانت اعلم بالنوايا يارب تجعلها من نصيب اذا كان
فيه خير لي ولها واذا كان شر ابعدها عني وانزعها من قلبي " سمع صوت جوال يرن رفع راسة
والتفت شافه جنب صقر قرب منه ورفعة شاف " الحنونه " يتصل بك عرف انها خالته الماسة
"يالله يا خاله للحين تخافين علية " فتح الخط وسمع صوتها وهي متلهفة علية وتبي تتطمن
ام صقر / يمه صقر ما نمت يمه
سند بابتسامه / الا يمه نايم
ام صقر / من انت ؟
سند / انا ولدك سند يا الغالية
ام صقر بحب لها الولد بذات غير عن كل عيال اخوانها كلهم تحبهم بس ذا غير / يا حلو ها الصوت ويشلونك يمه
سند / بخير عساك بخير ... وتطمني على صقر هذا هو نايم بين اخوانه ومرتاح لا تخافين علية
ام صقر بحنان / فديتك يمه متغطي عدل مرتاح بنومتها عسى محد ازعله اليوم او تكدر خاطره
سند بضحكة / متغطي عدل ومرتاح ومحد يقدر يزعله او يضايقة حطي راسك يا الغالية وارتاحي ونامي وانتي متطمنه
ام صقر / ربي لا يحرمني منكم جميع يالله يمه بحفظ الله ورعايته ونام يمه لا تطول بسهر
هذا الليل تناصف يمه وبكره جدك وعمامك راح يصحونكم من غبشه .. تصبح على خير
سند كاتم ضحكته / وانتي من اهله

ــــــــــــــــــــــــــــــــــــــــــــــــــ ــــــــــــــ

طلع يبي يريح عمره وينسى العنود وحكيها لسمر خاطره يكلم سمر بس خايف تكون نايمه ارسل عليها رساله
"اذكريني كل ما وقتك قسى ... واذكريني لا مالت عليك الظروف "
وقف فجاه كانه سمع صوت ركز شوي سمع صوت ناعم قرب من جهة الصوت
شافها قاعده وراء شجرت الورد وتلعب بغصن منها وهي مو لابسه عباية رجع خطوة لور وقعد يسمع الحديث
منار / حياتي اشتقتلك موووووت .... ههههههه .... لا تخجلني..... حبببببببي ..
.. خلاص عاد ... اول ما ارجع الرياض اتصل عليك ونتقابل ... ايه حياتي ... ههههههه ...
.. ههههههه ... يالله باي لازم اسكر... حبي والله تعبانه... وانا احبك مووووت ... شنو مكالمة فيديو ..
.. لالالالا ... ماني لابسه عدل ... ادري انك شايفني بس ابي اكون كاشخه ومو تعبانه..
.. حبيبي الله يخليك والله حدي نعسانه ... هههه ... اممممممم بالا مشتاقه لحضنك ..
.. باي .. باااااااي ... سكرت الجوال وراحت لداخل الفلة وهي تركض بين الورود وتدور
وما شافت البركان اللي وراها لو ما قامت وراحت عنه كان ذبحها بارضها
بتال بعصبية / والله والله يا العنود لا خليك تعرفين الرباه والحياء قريب يا قليلة الادب
راح على جهة الفلة تبع الشباب يبي يرتاح هناك ... توجه للمسبح فسخ ملابسه ولبس الشورت
ورمى حاله بالمسبح يسبح ... اعصابه معادة تتحمل يكرها ويقرف منها
بتال في نفسه " من اللي تكلمه.. اشلون اعرف ... انا لازم اعرف ... اذا قلت لراكان انتبه لها..
يمكن ينشغل عنها هو يتحمل مسئولية الشركة والا الزواج والا ايش يتحمل ..
.. ااااااااه يا سمر هالعقربه بتكون جنبك .. ويش السواه يا بتال ويش السواه ..
.. يصير خير يا عنيد بعد عرس راكان ورعد يصير خير"

ــــــــــــــ انتهى البارت ـــــــــــــــــ
بسم الله الرحمن الرحيم

السلام عليكم ورحمة الله وبركاته

الصلاة والسلام على سيدنا محمد وعلى اله وصحبة اجمعين

توكلنا على الله .. و لا اله الا الله


البارت 4

عجزت القى لأحلامي فضاء عمري يحققها
عجزت انظر الى جيبي واشوفه دايما خاوي
وعجزت القى لي آمالا واشوف الدهر يسحقها
ذبل عمري كما ورد على ذاك الغصن ذاوي
ورغم الحزن والغربه وعيني الدمع حرقها
بتبقى هامتي نجما رغم ليل الحزن ضاوي
فلا تخضع ولا تركع لغير الله خالقها
واذا شحت دواي انسان رجاى ربي مداوي


عند البنات السهرة ...
ابرار / نوال كان خاطرك متكدر
نوال تتنهد وبسخرية/ لا ابد بس تدرون خلصت دراسة وانتظر الحكم وافكر اشلون ابروز الشهادة واعلقها بجدار غرفتي
هيفاء باستغراب / وليه تعلقينها بغرفتك انتي مو دكتورة
نوال بتنهيده / ايه دكتوره >>> قالتها بسخرية مخلوطة بألم
ابرار تلتفت على هيفاء / بس العادات اللي عندنا درسي و انثبري بالبيت مالك طلعه من البيت الا لزوجك او قبرك
هيفاء رافعة حاجب / لا انتم تمزحون
سمر تضحك / هههههههههه اللي يسمعك يقول انتي تختلفين عنا
هيفاء بثقة/ وليه ان شاء الله ادرس هالعمر كله واخر شيء اقعد بالبيت لا حبيبتي ابي اشتغل وافيد مجتمعي به الشهادة
سمر برفعة حاجب/ اهااا اللي قبالك ماتعرف ام عزام ابد
هيفاء / اذا عزام وغيث موافقين فتأكدي ان امي راح توافق وتشوفين >> هيفاء لو تكبر عنهم ب7 سنين او 6 الا ان ملامحها طفوليه ماتبين عمرها الحقيقي
نوال/ ما شاء الله اخوانك موافقين وامك رافضة عكسنا تماما
البنات / هههههههههه
رهام بسخرية / شر البلية ما يضحك
سمر بنعسان/ اممم بدا تأثير النوم عندي انا لاحقة حبيباتي ابي انام تصبحون على خير
الكل / وانتي من اهلة .. هيفاء توقف / وانا بعد اسمحوا لي ..
اشرو لها البنات براسهم وطلعت
بقيت ( نوال وريما وابرار وريهام ورنيم )
ريهام / ويش صار بسيارة رعد قلبتكم لها الدرجة
ريما تتنهد بصوت مسموع / ابد بس رنيم خبصتها مع رعد
رنيم بعصبية وتوقف / ما خبصتها ولا شي هو اناني ومغرور وما يفكر بأحد ..
.. وايش تبين اقول بعد اللي قاله ما يعرفنا ويشكك فينا ..
ابرار بهدوء تمسك يد رنيم / اهدي واجلسي صحيت الكل ..
رنيم نفضت يد ابرار بعصبية وتجهه للفلة/ انا انام ابرك لي من جلستكم و انهزامكم ..
نوال وريما وابرار وريهام التفتوا لبعض وبعدها الكل سكت ويطالعون لسماء ..
نوال تردد بداخلها كلمت انهزام "انهزامكم انهزامكم صادقة رنيم دايم نقول ..
هي اللي رومانسية بزيادة ودايم تحلم .. وغامضة .. ومعقدة .. والله ما غيرنا اللي يحلم ومعقد وبعد تافهين "
ريما " الله عليك يا رنيم لازم تسببين لانا مشكله اكيد رعد بيقول لامي
لالالا رعد دايم يكتم اسرارنا ما ننسى لمن قالنا عن حبه لعبير ويبي مساعدتنا ليتها ترجع ذيك الايام "
ريهام تطالع لنجوم " ليتني اقدر اطلع اللي بداخلي ابي اطلع كل لوحاتي برا ..
وشلون لازم تنشهر هالوحات انا ماتعبت فيها علشان تنحط بالمخزن ..
واصلن المخزن امتلاء كيف اتواصل مع استاذتي واكيد اهي اللي بتساعدني "
ابرار " يارب ارحمنا من عندك يارب .. الفراغ يذبحنا صديقاتي تزوجوا واللي معاها ولد واللي متوظفه الا انا ..
يارب بوسط صدري فراغ يالمني ابي شخص يحسسني بان لي فايدة بهالوجود .. يارب ارحمني "..
تنحنحت علشان تعدل صوتها .. / بنات تأخر الوقت لازم نروح ننام بكره ورانا قومه من صباح الله خير ..
قاموا البنات وتوجهوا على جناحهم لنوم وكل وحدة مشغول بالها بفكر وهم ..

ــــــــــــــــــــــــــــــــــــــــــــــــــ ـ

بالرياض .. نايف عند باب غرفة العنود بس ما سمع صوت عرف انها نايمه استودعها الله ودخل غرفته
دخل الحمام "اكرمكم الله " بيأخذ له دش سريع .. بعد ما خلص ونشف جسمه ..
لبس له بجامه سوداء بينت عضلاته الضعيفة نشف شعره اللي قصرة حيل ..
مشط شعره وتعطر ورمى جسمه على السرير يفكر " متى صار هالشي متى ..
.. عمري ما اكلت شي من يد عبيدوه .. اذا قدر يوصلها لي اكيد يقدر يوصلها لخواتي ..
.. قعد بسرعة من خوفه انها تكون وصلت لخواته .. لالا خواتي نادرنا ما يطبخون تحت ..
.. دايم يطبخون بجناحهم وانا ما لحظت أي شيء على خواتي .. بكره لازم اتكلم مع العنود وانبهها ..
.. و ابي اعرف من وين يجيب عبدالله هالمخدرات .. ابتسم لفكرة خطرت في باله ..
.. والله ما ينكسر ظهر شريفة الا عن طريق عبدالله " زادت ابتسامته " والله وطحت يا عبيد انت وامك "
انسدح وغمض عيونه وهو يتخيل حياته هو وخواته واخوانه وابوه وامه بدون خالته شريفة ..
.. كيف تكون .. ودخل بنومه .. واحلام سعيدة ....^^

ــــــــــــــــــــــــــــــــــــــــــــــــــ ــــــــ

يوم جديد .. بأحداث جديدة .. وهموم جديده .. وامال جديده ..

بالمزرعة ..
سيف وفارس بالجلسة الصباحية اللي جدهم يحب يفطر فيها .. قبال النخل وسقيت الماء ..
ابو محمد توه فتح مجر الماء .. وريحة الماء مع الخضرة ونسيم الهواء المنعش تشرح الصدر ..
سيف / استعد يافويرس للعصاء من جدك
فارس معاه الانفلونزا توها باديه فيه / والله مالنا الا انه نقول ارتفعت حرارتي وانت ساعدتني ..كح كح
سيف بضحكة / اللهم لا شماته ليت كل ما انحاشنا منهم تجيئك الأنفلونزا
فارس / جعلها فيك موب فيني
سيف / هههههههههه لهدرجه متعبتك
فارس / جربها وشوف .."وبمزح " تعال خلني اعطس بوجهك ..
سيف متقرف / ييييييييييع .. الله لا يقوله ..
زياد جايهم وهو لابس بنطلون بني غامق وتيشيرت بيج نص كم وفيه رسمة بالبني الغامق
ولبس كاب بني غامق ونظاراته الشمسية ... بابتسامه / صباح الخير
سيف وفارس / صباح النور
فارس يطالع لبسة وبضحكة/ ويش ذي الشياكة ياهووو الله يعين قلوب البنات ..
زياد ابتسم / اذا انا جنبك محد شايفني
فارس لابس جينز رمادي غامق وتيشيرت فيروزي وفيه كتابه بالإنجليزي رمادي
مع نظارات بوليسية ومحدد السكسوكه ... ابتسم / البارح نايم جنبنا خير ويش صار
زياد عقد حواجبه .. وسيف مبتسم / شكلك انخرشت " غمز له " كنت نايم وشكلك متضايق ..
زياد ارتجف وفهم مقصدهم غلط وتذكر احداث البارح ..

بعد ما طلع من بيت الشعر متوجه للفلة كانت الأضواء موضحة كل شي حوله كان يمشي بخطى سريعة وكانه يركض
فجاءة انطفت الإضاءة وسمع صوت قريب منه رجف جسمه وما قدر يتحرك ..
رجعت له ذكر قديمة ومؤلمه وجارحة بالنسبة له .. همس / راكان
ابو محمد / من هناك
زياد يحاول يتمالك نفسة / ز ز زياد
ابو محمد / اهاا وانا ابوك وطيته السلك وانفصل .. اهه شبكته
زياد اول ما رجعت الإضاءة راح يجري للفلة .. ابو محمد باستغراب / ويش بلاه

رجع للواقع بعد ما سمع صوت جدهم وجدتهم وابو بتال
ابو سطام / صباحكم الله بالخير يا عيال
الشباب / صبحك الله بالنور وقربوا منه وسلم على راسة ويده وسلموا على ام سطام وابو بتال
ابو بتال / وينكم البارح ما شفناكم >> يقصد سيف وفارس
سيف / البارح كان فارس محموم وما حبينا نزعجكم طلبت من ميري تسوي شوربة وما تخبر احد ..
واخذته ووديته للفلة يرتاح وعطيته علاج اخذنه من الصيدلية وبالكمادات الباردة الين خفت الحراره ..
فارس يطالعه متفاجأ منه كان يبي يقول كذاب انا اللي طلبت من ميري وانا اللي راعيت نفسي ..
وهو ولا اعطاني أي اعتبار ويشوف الفيلم بس يوم شاف الجدة والجد وعمه مصدقين مشاها ..
ام سطام / وكيف سويت الحين عسى الحمى خفت عنك
فارس يبتسم / الحمدلله اشوا يومه وما قصر سيف معاي ابد ... كح كح كح ..
ابو طلال وابو راكان وابو صقر وابو عناد وابو سند وبتال وسعود وسند وراكان وعناد متوجهين للجلسه ..
وكلن يسولف مع اللي جنبه .. ابو طلال ماسك يد اخوه ويسولف معه ويحاول يفهم اخوه ..
الكل وبصوات متتالية / السلام عليكم
الجالسين / وعليكم السلام
ابو سند شاف وجهة فارس تعبان وهو يسلم علية وحس بحرارة جسمة عالية / فارس ويش فيك انت تعبان
فارس طالع ابوة بابتسامه / مو مهم يوبه بس شوية انفلونزا
ابو سند بخوف/ ولية ما قالت لي او قلت لاخوك سند نوديك للمستشفى
فارس ابتسم / لا يبه اخذت لي من الصيدلية والحمدلله تحسنت
ابو سند بحزم / رح لجناح امك خلها تراعيك بدال قعدتك بهالبرد لا تزيد عليك وتتعب زود قوم الله يصلحك
فارس يقبل يد والدة / الله يخليك لي انا بخير ولا تقول لامي شي خلها تستانس
ابو سند / اهااا بصرك .. ويا ويلك ان زادت عليك ودرت امك وعصبت اياك تقولها ابوي يدري مانيب ناقص تزعل علية
الكل / هههههههههههههه
ابو بتال بضحكة / والله ماهي بهينه اختي مخوفتك
ابو سند / فديت بنت سعود قلبي ما يطوعني على زعلها
ابو سطام / الله يخليها لك ويباركلك فيها ....
...../ صباحكم بالخير
التفتت ام سطام بشوق / هلا هلا وغلا صباحك ربي بالرضا والنور والسرور هلا برعدي هلا
رعد يقبل راس ابوه وامه ويقبل راس ابو راكان وابو بتال القريبين من والديه ..
.. ابو سطام فرح ان ولده ماطلع من المزرعة معناته هذي بشارة خير التفت على ابو بتال
وهزله راسه معناته سارت الامور بخير ابتسم ابو بتال
ام سطام تسحب يده وتجلسة بقربها / ها يمه اشلونك امس كله ماشفتك ولا طليت علية
ابو طلال يطلع جواله ويتصل وبهمس / تعالي بسرعة ليفوتك رعد بحضن امي ..
.. وسكر الخط التفت شاف الشباب يطالعون رعد وهم كاتمين ضحكتهم انبسط زود ان الصباحية بتكون مونسه حيل
رعد خجلان من ابوه / تطمني يمه بخير وانا كبرت وبكره اعرس
وربي ان شاء الله يرزقني عيال وانتي للحين معتبرتني صغير>>رسالة مبطنه لابوة بالموافقة
ام سطام / متى ياوليد متى اشوف عيالك يحومون حولي ويتهوشون ونت تراعي ذا وترضي ذا
رعد نزل راسة مايبي يبين الضيقة اللي بعيونه / قريب ان شاء الله يمه .. وبنفسة ..
" سامحيني يا عبير سامحيني بتبقين بقلبي الا اخر العمر ومحد يقدر ياخذ مكانك "
ام سطام بفرحة / وعروستك عندي لمن نرجع لرياض اقولك من هي ان شاء الله
رعد التفت على ابوة وشافة ياخذ فنجان القهوة من يد سامر اللي جاء هو وصقر ومعاهم القهوة والتمر
ومطنش الموضوع امه تمسح على شعره وتقراء الاذكار علية وتحصنه
وهو ماسك اعصابه ليثور يعرف امه اذا ما سوت ذا شي ما ترتاح ما رفع عينه لشباب بس يسمع همس خفيف
وما يميز الكلام بس هو متاكد انه يعنية امه للحين تعتبره طفل
...... بصوت فيه عبره/ اييييييييييييه بس اريعيد اللي تدلعونه وتخافون علية كانه هو اللي ولدكم الوحيد وانا لا
الكل التفت ... وابو طلال وابو بتال وابو سند وابو عناد فكوها ضحكة /هههههههههههههههههههه
ابو صقر بضحكة/ فديييييييييييييت الغيور انا يابعد عمري تعالي جنبي هناء وماعليك من رعيد
مياسة ناسيه حاله .. حطت عيونها بعيون ابو صقر وبنظره فهمها .. وتناست وجوده مثل قبل
رعد مشتاق لغيره اخته فحب يزيدها انسدح وحط راسه على فخذ امه / جعلني مفقد هالحضن وخلي غيري يموت قهر
الهنوف والعنود جايبين الفطور ومعاهم بدر وياسر ... العنود / وانا اقول ويش جاها ... طلع رعد بحضن امي
الهنوف بنبرة مقصودة / ياربي متى تكبرين عقلك ذا بزر >> تقصد رعد
رعد انتفض وقعد جالس / انا بزر يالعجوز
الهنوف حطت الصينية على طرف الجلسة ولمن سمعت كلمة عجوز التفتت على ابو عناد
وشافته يبتسم والغيرة قبت في قلبها / انا عجوز يالعانس مالت عليك انا اتحد بنت ال14
العنود / هههههههه عانس هو مو بنت قولي يالاعزب ... الهنوف كشت بيدها
رعد يجلس بين امه وابوة / روح روح يالعجايز مابكم الا الغيرة وبعيدين ويش هالعانس لمن ذي
الماسة راحت تغلي من الغيرة / يممممممممممممه يوووووووووووبه ولدكم ذابحته ذابحته
واتجهت على رعد اللي ما قدر يكتم ضحكته وقام ابو صقر حتى يمسك الماسة ويقعده بجنبه
والشباب مو مصدقين شي مغير فاتحين فمهم كانهم مهبل ..
راكان التفت على عناد وبهمس / هههههه وتبي بنات عمك عاقلات اغسل يدك هههههه
عناد بعصبية / كل تبن وانطم ..
العنود غارت من الماسة وراشد / فهيد ما عندك شي منا والا منا >>> قالته بشويه عصبية
سند اللي كان جالس جنب ابوه قام قبل ما ياخذ له لطشه / حياك يمه تعالي مكاني
ابو سند بمرح / يااااااااااوييييييييييييييييل قلبي... "يمسك يد سند ويسحبه" ... انثبر مكانك ..
.. "وقف واتجه للعنود ومسك يدها والتفت على الجالسين" .. والله خاطر اجلس معاكم ..
.. بس اسف مرتبط مع عنودي .. مع السلامه ... "سحب العنود وراحوا يمشون لجلسة وراء النخل "
ابو بتال / والفطور ... ما سمعوه لانهم يمشون بخطاوي سريعه مضحكة
الكل / ههههههههههههههههه
ابو طلال يلتفت على ابو بتال / اقول يا سلطان
ابو بتال / سم
ابو طلال / سم الله عدوك ... مو كان انا وانت اللي بقين بدون حريمنا
ابو بتال / والله من لقافتك جبتهم تحسبني ما شفت اتصالك
ابوطلال بضحكة / ابي استانس ابي اضحك من زمان عن هالجمعه الكاملة
ابو بتال / هااا هي خذ الحين قاعد بالحالك يا رجل الثنتين
ابو سطام/ هههههههههه الله لا يحرمني منكم للحين ماكبرتوا على المناقر ..
والتفت على ولده سطام شافه ساكت ويدور بعيونه على الفراغ كانه ضايع او يفكر بشي ..
.. حزن على حال ولده اللي مو بعارف كيف يعدله .. واللي سمعه البارح زاد من حرقة قلبه
ابو بتال التفت لابوه وهو مبتسم ولمن شاف نظرات ابوة على اخوه سطام زم شفايفة وسكت بألم
الماسة والهنوف رجعوا عند الحريم وام سطام حلفوا عليها عيالها الا تفطر معاهم وافطروا الرجال والشباب كلهم مع بعض

ــــــــــــــــــــــــــــــــــــــــــــــــــ ــــــــــــــــــــــــ

عند الحريم البنات توهم صاحين شافوا الجو مره حلو للقعده برا
فاصروا يفطرون بالجلسة الارضية اللي خلف الفلة قباله حديقة الورد

غرام تكلم البنات / شرايكم بعد الفطور نروح جهة الخيل
سمر / ايه انا ضايق خلقي وابي اركب الخيل
شجون / حضكم انتم تقدرون تركبون بس انا عنادوه محرم علية
غرام / انا ابي اركبك واعلمك ركوبه واتحداه يفتح فمه
ابرار تضحك/ لا تكذب عليكم اصلن هي تخاف من الخيل وشلون تركب .. التفتت على شجون .. وبعدين لا تحطينها براس عناد ماهو بقايل لك شي
شجون بعصبية / انا مااخاف انتي اتحداك تركبينه
ابرار بتحدي / ماشي راح اركب اليوم وتشوفين ان عناد ماراح يقولنا شي
غرام تكلم بنات الماسة / وانتم يالرقيقات
ريما / انا راح اطالعكم وبس
رنيم / انا ابي اركب بس ما اعرف
غرام بفزعه / انا اخت سند ان اعلمك
نوال / بالعدال لا يطق لك عرق ... رنوم انا اللي بعلمها
ريهام / اما انا بصف ريما ما اقدر اقرب جنب الحصان ابد
رنا وروان كذالك مايدين ريهام وريما
غرام / الله من الرقه الماااااااااااسخة
رنا / احسن منك يالمرجوجه
اماني بدلع مو لايق / نوال نونو حبيبت اختها الوحيده
نوال عارفة مقصدها / خير حبيبة اختها ويش تبي
اماني بفرحة طفوليه / ابي اركب معاك الخيل
نوال بابتسامه لاختها اشرت على عيونها .. قامت اماني وباستها بقوه على خدها / فديتك والله
شجون بقرف / يالله صباح خير شوفوا من شرف ... التفتوا البنات وشافوا منار ومها وحنان
لبسين عباياتهم اللي كانها فستان مطرزه ومخصره مبينه مفاتن جسمهم
والثمة اللي تغطي ربع الوجه >>> تعبانين فيها >> وريحت العطر تفوح منهم لبعد كيلو
غرام بقرف / استغفر الله هذيلا وين رايحين
ابرار / سمعتهم يبون يتمشون بالمزرعة
شجون / عساهم يضيعون ولا يلاقونهم
سمر بسخرية / هاا مفكره بيروحون لوحدهم لازم دليل سياحي >> وحطت قطعة خبز في فمها بقهر
غرام / والله لرجع لهم وانا ذابحتهم
نوال تفكر / اقول قوموا بسرعه وجهزوا عمركم واطلعوا من الباب الخلفي قبل ماحد يشوفنا وينشبنا بهم
البنات بسرعه قاموا ودخلوا الفله وجهزوا نفسهم واخذوا شناطهم معاهم تتعلق بالظهر
وحطوا فيها من الشبسات والشوكلاتات وكل وحده علبة مويه والكل لبس ..
.. لبس يليق بالخيل يعني بنطلون و بوت وطلعوا كل البنات وتوجهوا على اسطبلات الخيل

ــــــــــــــــــــــــــــــــــــــــــــــــــ ـــــــــــــــــــــ

عند الشباب الجو رايق ويشربون الشاهي والشياب راحوا يشوفون النخل وباقي محصول المزرعه
هم مقسمين محصول المزرعه جزء يتوزع على بيوت العائلة
والجزء الثاني يتوزع على الفقراء اللي في القرئ اللي حوالين المزرعه

سند يتكلم مع عشاق الخيل راكان وعناد وبتال وسعود ورعد والباقي يحب يركب الخيل
لكن مو مثل شغف هالسداسي ومهارتهم بالركوب "وطبعا طلال معاهم"
سعود يركب الخيل ومتمرس بها لكن مو مثل اللي اكبر منه تربايت ابو سطام

سند / ماودكم نتسابق مع هالجو الحلو << الجو ليس بحار ولا بارد معتدل منعش لروح خاصة مع ريحة الزرع
بتال / الا والله خاطري اشوف "كساب" لي حول الاسبوعين ماشفته
رعد / انا البارحه شفت "الرعد" بس ماركبت عليه والحين رايح له
راكان / يالله خلينا نتوكل
عناد / بس مانبي سباق اول شي نفحصها ونشوفها والعصر يصير خير وحتى الشياب يكونون موجودين وهم اللي يحكمون
سعود بابتسامه / ويش ناوي عليه ياعناد
عناد يبتسم / على كل خير
سند وهو يوقف ويلتفت للبقيه / محد مخاوينا للخيل
بدر / انا والشباب اتفاقنا نلعب بلياردو في الفله والعصر نسير على الخيل
عناد / يعني بتجلسون بالفله الثانيه
صقر / واحتمال ناخذلنا غفوة للاسترخاء
بتال / اهااا براحتكم
وتوجه رعد وبتال وسند وسعود وعناد وراكان وكل اثنين يتحدثون بأمر يشغله

ياسر يتكلم مع فارس / فويرس معاد فيه تراجع
فارس / مافيه يالله نبداء
سيف / انا ماني مع التراهن حرام
زياد / وانا بعد مثل سيف
صقر وسامر / هاااااا عليش اتفقتوا
ياسر / خلاص اللي يفوز ياخذ سيارة الثاني رسمي وحنا نشهد
زياد / اعذروني انا ابي اتمشى بالمزرعه
سيف / وانا ابي اخاوي زياد
الكل توجه الى ما يريد زياد وسيف راحوا جهة الحيوانات وفارس وبدر وياسر وسامر وصقر الى الفله لإقامة التحدي المتفق علية

ــــــــــــــــــــــــــــــــــــــــــــــــــ ــــــــــــــــــــــــــــــــــ

شريفه " ام عبدالله "/ يا ام عناد البنات خاطرهم يشوفون المزرعه بدال الخنقه
ام عناد/ ايه خليهم يروحون مع بنات عمهم هذا هم رايحين
مها بميوعه/ مافيه احد كلهم راحوا وتركونا
ام عناد تلتفت على جهة البنات وماشافت احد
ام سند / وانتي يا ام راكان وخواتك مو خاطركم تتمشون معانا هذا احن نبي نمشي تعالوا معانا تشوفون...
منار تقاطعها / بس حنا نبي نمشي مع البنات ونسولف سوالف بنات
ويش لنا بسوالف العجايز مغير تجيب الهم >> قالتها وهي متقرفه وتقصد شريفة
الجوهره ما اعجبها اسلوب منار اللي تعتقد مثل الجميع بانها العنود ..
.. / ويش ذا الحكي يابنت احشمي الجالسات كلهم كبر امك
منار برفعة حاجب / على ما اعتقد تكلمت معاك وبعدين احشم ماحشم كيفي >>> قالتها وهي تضع اصبعها على راسها
مها / ماما احنا رايحين نمشي لوحدنا مو صاير شي علينا
العنود "ام سند" بغضب / ويش اللي تمشون لحالكم وانتم ما تعرفون شي بالمزرعه والمزرعه كبيره وفيها عمال ليصير عليكم شي
منار بصوت عالي / اوههههههههههههههههههوووه انتم ليه ما قلتوا لبناتكم ذا الحكي
ليه ما منعتوهم والا هم على راسهم ريشه >>> التفتت على بنات خالتها
>> انا ماشيه اللي بتمشي معاي اوكيه واللي خايفه تجلس مع العجايز
ساره تضايقه من طريقة كلام منار ما تبي صورة العنود تتشوه ولاهي قادره تتكلم خايفه من شريفه
وتتذكر وصية العنود لها " ايش ما يصير ما تنطقين بحرف وعماتي ما يهموني ابد انتي ومنار اللي تهموني "
الجوهره والعنود تضايقوا حيل ووضح هالشي بملامح وجهها اما ام سند فاكتفت بالاستغفار والدعاء بالهداية
ام عبدالله اتسعت ابتسامه وهي تشوف وجه العنود والجوهرة متغير وواضح فيه الضيقة والبقي ما يهمها

ــــــــــــــــــــــــــــــــــــــــــــــــــ ـــــــــــــــــــــــــــــــــــــــــــ

عند الشياب

ابو سطام يجلس في العريشه في وسط الارض المخصصة لزراعة الطماطم والذرة والمحاصيل الاخرى
البعيده عن الفلل والشباب يبي يتكلم مع ابو محمد في شيء قد طلبه منه من حوالي يومين
ابو سطام/ هاا يا ابو محمد جبته
ابو محمد / ايه ياعم جبته وهو يحتريكم في هذيك الغرفة انا نظفتها وزينتها مثل ما طلبت
ابو سطام / زين زين .. ومثل ما قلت ما ابي احد يدري بالعلم
ابو محمد / ابشر طال عمرك
ابو سطام / نادي لي على سلطان وسطام
ابو محمد يقف / تامر ... واتجه الى سلطان وبلغه بالامر
سلطان كان عنده خبر بالي يبه ابوه .. سحب سطام معاه وتجهوا الى والدهما ومعاهم ابو محمد ..
سطام كان يمشي معهم وكانه غائب عن العالم .. عبدالعزيز واولاد عمه وقفوا في مكانهم ..
ما يدرون باللي يصير بس عندهم احساس بان ما اجتمع سلطان وابوة الا والعلم كايد ..
عبدالعزيز بتوجس / عسى العلم خير
راشد بتوقع / يخص سطام
خالد وفهد هزوا راسهم يأكدون الموضوع والتهوا بعدها بجمع المحاصيل اللي حولهم

ــــــــــــــــــــــــــــــــــــــــــــــــــ ــــــــــــــــــــــــــــــــ

عند البنات

ابرار تمسح على احد الخيول وتتكلم مع شجون التي تتصنع عدم الخوف وهي ترجف بداخلها
ابرار / شوجي تعالي مسحي على جبهتها ورقبته صدقيني ما راح يضرك وماله داعي الخوف
شجون بعصبيه / قلت ماني خايفه بس متقرفه
غرام وسمر/ هههههههههههههههههههههههههههه
شجون بعصبيه تلتفت لهم / على ايش تضحكون انتي واياها
سمر ومعاها خيلتها " غياهيب " / ما انتي خايفه الا مرعوبه والله ما هقيتها منك يا شوجي انتي تخافين
غرام وخيلتها " الغلا "/ وحاطة الحجة على عناد ... حجة البليد كمليها >>> قالتها وهي تضبط سرج خيلتها

سمر وغرام هما الوحيدتين اللي يمتلكون خيول خاصة بهم من بين البنات ..
وهي مهداه من جدهم سعود ابو سطام لهم لانهم يعشقون الخيل ومتمرسين بركوبها ..
نوال طلعت خيل اخوها طلال " طلق " وطلبت من غرام تشوف السرج ..
وهل هو ثابت وما يأذي الخيل بما ان غرام وسمر خبيرات بالخيل وامورها ..
نوال واماني وابرار ورنيم وسمر وغرام هم اللي يبون يركبون الخيل ..
واما البقيه فقرروا الجلوس قريب من الاسطبل ينتظرونهم ..
نوال على خيل اخوها طلال " طلق " وخلفها اماني
وابرار ورنيم اخذوا من الخيول الموجودة بالإسطبلات ويملكها جدهم " جدهم من عشاق الخيل "
غرام على خيلها "الغلا" .. سمر على خيلها " غياهيب " ..
كانوا لابسين العبي ورافعينها لنص بطنهم ورابطينها ولافين الشيله ومتلثمين بها بطريقة محتشمة ..
ومثبته عليهم بطريقه رائعة ولابسين النظارات الشمسية ونفس الشي ابرار ونوال ورنيم واماني ..
خرجوا من الاسطبل وتفاجأوه بدخول الشباب من البوابة الاخرى ..

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ـ

عند الحريم

الجوهره تهمس للعنود/ هالبنت ما شفت اوقح منها
العنود / والله ما دري وشلون تغيرت تذكرين المره الاولى ما كانت كذا تغيرت علينا
الجوهر وهي تحس بالم بمعدتها وهاذي الالم ما يجيها الا اذا تضايقة مره / انا ابي اطلع اريح معدتي تألمني شوي
العنود بحنية / تبيني اسوي لك نعناع باليمون او يانسون تهدي اعصابك ومعدتك
الجوهره بشكر / لالا تسلمين انام واصير زينه مع السلامه .. وتركت العنود وصعدت لجناحها
العنود / بحفظ الله ورعايته
الهنوف والماسة يجلسان بجوار العنود ... الهنوف/ استغفر الله ... والحمدلله أني ما كلمت ابو سند عنها
العنود عاقده حواجبها / تقصدين من؟
الهنوف/ اقصد بنت اخونا العنود .. كنت ابي اكلم ابو سند اقوله يخطبها لسند زين وعقل
بس بعد اللي شفته لا والله ما ني بمرميتن ولدي على هالبنت الغثيثه
الماسة / انا والله اني اشك في امرها البنت متغيره حيل
العنود بضيق/ سكروا السالفة مالنا ومالهم الله يستر علينا وعليها
الهنوف / ويش اللي مالنا ومالهم انتي ناسيه انها بنت اخونا يعني اللي يضرها بيضرنا
العنود صدت وسكتت " كانت تفكر انها تكلم بنت اخوها عن حال ابوها وامها بس بعد اللي شافتها ابد ما تفكر تكلمها "
سكتت الهنوف والماسه عن الموضوع وهم يطالعون ام راكان اللي جلست جنبها خديجة ..
وكل بعد شوي تقلها سالفه وام راكان تدور بعيونها بضياع .. ام عبدالله تطالع بالمزرعة وتتحسر ..

ــــــــــــــــــــــــــــــــــــــــــــ

عند شريفة واخواته بجناحهم ..

شريفه فرحانه / ويش رايك باللي سوته منار .. ما نكدت على الجوهره والعنود
خديجة بغباء / هاا الا الا
شريفة / الامور تمشي مثل ماني مخططه لها واحسن
خديجة / وشو
شريفة طنشتها .. ام راكان تجلس ساكته تحس بأرهاق شديد وتعب ..
حطت راسها على طرف الكنبه اللي تجلس عليها وغطت في نوم عميق ..
يظهر للبعض ولكن هي تصارع الاحلام والكوابيس التي تزورها كل ليله

ــــــــــــــــــــــــــــــــــــــــــــــــ

عند منار وساره ومها وحنان وهم يتجولون بالمزرعة

منار بتأفف / خلونا نرجع انا تعبت
سار شافت البنات جالسين قريب من الاسطبلات وبصوت وفرحه طفوليه / شوفوا البنات
التفتت منار ومها وحنان للجهة اللي تأشر عليها ساره.. مها / ويش رايك نروح لهم
ساره فرحة بس تذكرت وصية العنود " لاتخلين امي ابد .. وانتبهي من زعل شريفه "
منار تحس بضيقة مي عارفة سببها من الصباح الباكر / لا خلينا نرجع ماني فايقة لهم
ساره / ايه صدق وبعد هم ما يحبونا
توجهوا للفله وساره تسير خطوه وتلتفت الى جهة البنات وتبتسم اذا شافتهم يضحكون حتى غابوا عن عينيها ..

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــ

بماليزيا .. بأحد المنتجعات ..
طلال واقف قريب من دورات المياه لنساء ينتظر مرام لفت انتباهه شابه محجبه يبدوا عليها انها عربيه
ممكن تكون من بلاد الشام ومعها طفله صغيرة بحوالي الاربع سنوات ويشوفها تلعب حولين الشابه ..
طلال " هذي بنتها والا اختها .. ابتسم .. ما شاء الله عليها اللي يحفظها " مكان يطالع لشابة ..
كان كل تركيزه على الطفلة البريئة وكيف تلعب وتركض حولين هذه الفتاه وضحكته البريئة ..
ويتعجب كيف الشابة تفهم كل تحركات الطفله .. وما انتبه لخروج مرام ووقوفها جانبه ..
كان يبتسم بنفس الوقت اللي تبتسم فيه الطفلة ابتسامته جميله ..
ومن يشوفه يعتقد بانه معجب بالفتاة ويبتسم لها او يستظرف ..
مرام بصوت غاضب وعالي شوي / ليش واقف ليه ما تروح لها وتتعرف
طلال انتبه لمرام والتفت وعقد حواجبه باستغراب / ويش تقولين .. ما فهمت عليك ؟
مرام بنرفزه / الحرمه شكلها متزوجه وهذي هي تلعب بنتها وانت عيونك اكلتها اكل ..
وهذا احنا مالنا الا يومين متزوجين وعيونك زايغه على الحريم .. اجل كيف بعد سنه تخوني ..
طلال بغضب / انطمي .. وسدي حلقك .. الناس حولنا قاعدين يطالعونا .. وبعدين الكلام اللي قلتيه ..
راح نتفاهم علية بالفندق .. امشي قدامي الحين احسن لك .. عكرتي علي
مرام بحده وصوتها يعلو اكثر/ عكرت عليك .. الحين اللي يقول الحقيقة يعكر على ا..
قاطعها طلال بحده وصوت منخفض / الحقيقة ... ناظري البنت علشان تعرفين الحقيقة
مرام التفتت لشابه بكره وغضب واستحقار وتبدلت كل نظرات الغضب والاستحقار بسرعه لنظرات عطف وحزن
انفشلت وخجلت من اللي قالته لطلال عضت شفايفها ونزلت راسها
طلال بصوت غاضب منخفض / خلينا نرجع للفندق تعكر الجو والشمس قربت تغيب .. امشي
مرام التفتت لطلال وشافت نظرات الغضب ونزلت راسه بسرعة ومشيت وراه بدون اعتراض
طلال وهو يمشي بدون ما يطالعها / تدرين ان العمى عمى البصيرة مو البصر
مرام انجرحت من الكلمة " بس معاه حق معاه حق ,, تستأهلين ازود"

ــــــــــــــــــــــــــــــــــــــــــــــــــ ــــــــــــــــــــــــــــ

في الرياض .. غرفة نايف .. كان يدور في غرفته خلاص مو قادر يستحمل الم راسه
نايف بالم / الله يحرقك ياعبيد الله يحرقك دمرتني الحين وشلون اجيب الحبوب معاد اقدر اتحمل
سمع صوت طرقات على الباب ما فيه غيرها العنود " مو وقتك يالعنود تكفين مو الحين "
العنود من خلف الباب / نايف اذا صاحي تعال نتقهوا تحت في الحديقة ما فيه احد بالبيت
نايف سكت وحاول يسيطر على الالم لكن ما قدر .. سمع خطوات ابتعاد العنود عن الباب
رفع جواله واتصل على .....

ــــــــــــــــــــــــــــــــــــــــــــــــــ ـــــــــــــــــــــــــــ

بالمزرعة وعند اسطبلات الخيل

غرام بابتسامه من تحت لثمتها / سبقناكم هالمره
رعد يبتسم / الناس تسلم تقول صباح الخير
غرام / انت لا تكلمني انا زعلانه منك
رعد / افااا ياذا العلم غرامي زعلانه علي تبشر باللي يرضيها
غرام بدلع / ليه اخذت البنات معاك وما اخذتني تحبهم وما تحبنا
رعد بابتسامه / باااااسس ابشري بمشوار خاص اول ما نرجع الخبر ها رضيتي
غرام بابتسامه / ايه رضيت والحين اقولك صباح الخير
رعد بضحكه / صباح الرضاء
سند بعتب / من لقى احبابه نسى اصحابه ... وكان يسترق النظر الى معشوقته من تحت نظاراته الشمسية
غرام بمحبه / انت الخير كله حبيبي لو الكون كله يوقف حواليك ما يقدرون ينسوني وجودك
رنيم ياللي كانت مرعوبه بس ما اتبي تبين وبصوت هامس بظنها .. مسموع للكل ..
.. / غرام انتي رابطة الكرسي على الحصان عدل
غرام والكل التفت عليها باستغراب .. غرام / أي كرسي
رنيم ببراءة وبنفس همسها / اللي جالسه علية
الكل /هههههههههههههههههههههههههههههههه
رنيم تفأجات من ضحكهم كل ظنها انها تكلمت بصوت ما يسمعه الا غرام بس من الرعب ما انتبهت انها رافعة صوتها
غرام بضحكه / ايش رايك ههههه تنزلين وتصفين جنب خواتك الرقيقات هههههه حتى لا تنفشلين اكثر ههههه
رنيم منحرجه ومعصبه وبهمس / مالك دخل بس تعالي شوفي الكرسي مثبت ..
.. اخاف اطيح وبكره ورانا عرس تبيني اروح مكسورة ..
غرام ضحكت وفجاه تذكرت شي والتفتت ناحية سمر اللي كانت منحرجه ..
.. من وجود راكان وكانت صاده على الجهة الثانية ..
غرام التفتت لراكان اللي كان ناسي اللي حوله ومبتسم لسمر وهو يشوفها تفرك اصابيعها محرجه ..
وما فاق اللى على صرخة غرام / هههههيه انت صك حلقك ليطيح واستح الى الحين ما صارت مرتك علشان تطالعها
.. واخوانها اثنين حولك ما قدرتهم .. لمن تصير حلالك هذاك الوقت طالع فيها واشبع ..
راكان اللي وده يسحب غرام من شعرها ويبرد حرته / وانتي ويش خصك خطيبتي مالك دخل بها
غرام برفعة حاجب / بس للحين ما تحل لك لسه ما ملكت هي الحين حصريه لي انا وبس ..
.. وانت اقلب وجهك مالك دخل فيها انت مناك يالله يااااالله .. فارق اشوف ..
عناد بعصبيه / وطي صوتك والا ما انتي شايفتنا يعني
غرام بهدواء علشان تعصب عناد زياده / وانت من حضرتك علشان تحاسبني او تكلمني ..
ما انت شايف اخوي وعمي والا مو مالين عينك
عناد سكت احتراما لسند ورعد
سند بحزم / غرام خلاص ويالله توكل وانتبهوا لنفسكم
رنيم بصوت اعلى اول ماشفتها بتتحرك وهي متوتره حيل/ غرررررررررررررررررام تعالي شوفي الكرسي
غرام التفتت عليه / يالرقيقه اول شي هذا مو اسمه كرسي هذا سرج ثاني انا ماني بفاضية لك ...
.. التفتت لسمر .. سمور مشينا ..
وانطلقوا تاركين وراهم نوال اللي كانت ما ترفع عينها حتى لا تلتقي بعيون سعود ..
ياللي حاسه بلهيب نظراته وهو يطالعها من تحت النظارات الشمسيه ..
وابرار اللي خايفه من عناد يعصب عليها ويفشلها قدام بنات عمها وعيال عمها ..
ورنيم ياللي قلبها بيوقف خوف من سقوطها من على ظهر الخيل ..

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ــ

في الغرفة اللي تقع باخر المزرعة بعيد جدا عن الشباب والبنات والحريم

ابو سطام وسطام وسلطان وابو محمد والشيخ اللي كان ماسك سطام ويقراء عليه وهو ينتفض من بين يديه
وسلطان وابو محمد يحاولون الامساك به قام ابو سطام بعد ما شاف التعب المبين على وجه الشيخ ..
.. وابو محمد وسلطان بعد .. راح جهة الباب ينادي باقي اولاده لمساعدته ..
دخل ابو عناد وابو صقر الذين يستطيعون تقوية قلوبهم لمشاهدة سطام وهو يصارع تعبه ..
بعد وقت من الزمن وبذل مجهود كبير وبعد روية ما احتواه معدة سطام من السحر وغيابه عن الوعي
الشيخ مسفر بحزن / لاحول ولا قوة الا بالله حسبي الله ونعم الوكيل .. حسبي الله ونعم الوكيل ..
ابو سطام ياللي كان يمثل القوة وهو يشوف فلذت كبده يصارع الاوجاع ..
بصوت مرهق .. وغير مصدق / ويش فيه يا شيخ
الشيخ مسفر/ اللي واضح انه سحر .. كفانا الله شره .. ومو واحد الا اكثر من واحد .. هذا سقوا ..
..اما الثاني اللي به سحر مربوط وان شاء الله نعرف مكانه .. سحر يذهب العقل والصحة والإرادة ..
.. اللي شفتوه هذا سحر مسقي في اكله والله العالم انه به سحر ثاني
سلطان بحزن / يا شيخ ما تقدر تعرف من اللي سحره
الشيخ مسفر / استغفر الله ياولدي ولا تقنط من رحمة الله اذا الله اراد هالشي يوضح ..
الكل / استغفر الله استغفر الله استغفر الله .. حسبي الله ونعم الوكيل .. حسبي الله ونعم الوكيل

ــــــــــــــــــــــــــــــــــــــــــــــــــ ــــــــــــــــــــــــــ

عند اسطبل الخيل ..
بعد انطلاق غرام وسمر بخيولهم ..
رنيم بخوف وبهمس / ياجعلك ياغريم تطيحين على راسك .. الشرهة مو عليك ..
.. الشرهة عليه انا الخبلة اللي طوعتك وركبت هالحمار لو قعدت عند اخواتي مو احسن ..
.. صهل الخيل وبدا يتحرك ...رنيم صرخت ... اااااااااااااااااااااااااااه امسكوه امسكوه خلاص ابي انزل ..
نوال تقرب منها وهي كاتمه ضحكتها / خلاص رنيم .. ههه .. هدي والخيل تهدا .. اذا صرختي راح يزيد الحركة
اماني تضحك / قالت لك غرام ما يصلح لك هالمجازفه يا رقيقة روحي صفي جنب الرقيقات خواتك
رنيم بخوف / خلاص خلاص توببببببه ابي انزل توبه توبه ابي امييييييييييييي
الشباب انفجروا ضحك وبعدوا عنها ..رعد توجهه لها وهو يضحك ..
.. / هههههههه رنوم حبيبتي ههههههه هدي وانا اعلمك كيف تركبين هههههه
رعد بدا يعلم رنيم اول الخطوات في ركوب الخيل .. ورنيم ساكته بس تهز راسها " زعلانه " ..
.. علمها رعد اساسيات مسكت الرسن .. وكيف توجهه الخيل على الجهة اللي تبيها ..
رعد اخذ رنيم والخيل وراح لميدان تدريب الخيل .. نوال لحقت غرام وسمر معاها اماني وابرار ..

ــــــــــــــــــــــــــــــــــــــــــــــــــ ــــــــــــــــــــــــــــــــــــ

عند ابوسطام الجالس بالعريشة وسلطان وعبدالعزيز وخالد وفهد وراشد وابو محمد والشيخ
ابو سطام بحزن وماسك عصاته / لاحول ولاقوة الا بالله والسواه يا مطوع
الشيخ / يا ابو سطام السحر انواع فيه اللي يننسقى بشرب وفيه اللي ينحط بالاكل ..
وفيه اللي ينربط وينعقد وفية اللي يتثبت .. وفية اللي يرمي بالبحر .. هاللي طلع من بطن سطام ..
محطوط بشربه وبأكله .. ويبيله اكثر من جلسة حتى يطلع اللي فيه .. والله الشافي المعافي ..
واذا اراد له يعيش يعيش.. واذا اراد انه يظهر ويبان محل السحر الثاني يبان.. كلها بمشيئة الله ..
الكل / والنعم بالله
سلطان وهو رامي شماغه على كتفه ولعقال بيده .. وقلبه يعتصر الم على حال اخوه ..
/ يعني اللي فيه من الاكل والشرب بس..
الشيخ / الله اعلم يمكن فيه سحر ثاني ما يندرا بس اللي فيه قوي والله يعينه ويعنيكم
الكل / امين
سلطان سرح بفكرة وظنونه .. يطالع الغرفة اللي نايم بها اخوه .. وبهمس لأبوه / نعلم ركان
ابو سطام يهز راسه بلا .. وبصوت جهور / هالعلم لا يطلع لحد واللي شفتوه ادفنوه ..
الكل التزم الصمت .. ودفنوا اللي شافوه ..

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــــــــ ــــــ

عند غرام وسمر .. بمزرعة الليمون .. يحبون هالمكان .. و خاص فيهم ..
امامهم مجرى الماء يسقي الشجر .. غرام وهي جالسة تحت وحدة من شجرة الليمون ..
.. / هاا سمور شنو اللي مضيق خلقك
سمر واقفه وتمسح على رقبة " غياهيب " / ولا شي
غرام التفتت على سمر / حلفي .. يعني انا ما اعرفك الحين .. طيب صدقتك ..
.. وماراح اقولك وش صار بيني وبين عناد ..
سمر ابتسمت / زي المعتاد تخانقتوا وهو عصب وقال مقولة الشهيرة "قليلة ادب"
غرام تضحك / هههههههه لا ماقالها هالمره قال شيء اقوى واخطر ومضحك
سمر عقدت حواجبها ..قربت من غرام وجلست جنبها / اقوى واخطر وتضحكين .. وما قلتي لاحد ..
غرام / لا .. وبعدين كيف تبين اقول لاخواني .. عناد يقول لي قليلة ادب .. ويتضاربون معاه ..
.. وتكبر الهرجة وتصير فتنه .."وبضيق " .. اصلا انا حاسه انهم يدرون .. لان سند قالي اكثر من مره انتبهي ..
.. وبعدين ما يصير أي شي يضايقك من احد تجرين وتعلمين به اخوانك .. بعض الاشياء تصير معاك فلحظة غضب ..
.. او عصبية لا تخذينه على محمل الجد .. كذا تتعبين وتجيبين المشاكل لنفسك .. وهذا الشيء لازم تخلينه ببالك ..
.. وخاصة وانتي على وجهة زواج وتحمل مسؤولية .. يعني لو سمعتي هرجة او شفتي تصرف من اهل زوجك ..
.. طنشيه ما دام زوجك يحبك ويحترمك وفاهم .. فطنشي يا عمري وريحي دماغك ..
.. وخلي دايم شعارك "مدام معايه القمر مالي ومال النجوم " >>>كانت تقولها وهي تغنيها وتضحك
سمر تبتسم / جعلك دايم بهالروقان
غرام تبتسم / يالله قولي لي شنو مضايقك ولا تكذبين
سمر تتنهد / هالي اسمها العنود بنت عمي غثتني بهرجها .. بليلة العرس ..
.. قالت ان راكان يبي يتزوجني علشان فلوس ومنصب ابوي .. وان راكان يحب مها ..
.. طول الاسبوع معاه وانتي حتى ما يشوفك .. ونهاية كل اسبوع يجي و ما يشوفك ..
.. متوقعه انه يحبك .. هو يكذب عليك ... جرحني هالكلام يا غرام ولو تفكرين فيه .. تشوفينه صح ..
غرام كاتمه غضبه حتى لا تنفجر بسمر/ وانتي صدقتي
سمر امتلت عيونها دموع / هي صادقة ا..
غرام توقف وبصوت عالي / هي صادقه والا انتي اللي ما عندك ثقة بنفسك .. سمر لازم تحطين شي في بالك ..
.. راكان ما يحبك بس راكان يموت عليك .. لكن بسبب الخوف اللي عندك وعدم الثقة راح تخسرينه..
.. " جلست قبالتها على ركبته وبهدوء " .. اسمعيني سمر ان سمحتي لاحد أي كان يتدخل بحياتك ..
.. او يشكك بحب راكان لك .. انت راح تكونين الخاسرة الكبرى وراح تتعبين .. راكان يحبك ..
.. ويعزك وخلي هالشي هنا >> حط اصبعها على راس سمر << .. وبعدين اللي يبي يتقرب من نسب سلطان ..
.. هذا الغريب .. لكن راكان مايحتاج لاسم سلطان حتى ينجح .. اسم ابوه اقوى .. هذا ولد سطام الفارس ..
تعرفين من سطام الفارس .. اذكاء مهندس واغرب و رجل اعمال ينخاف منه بالسوق .. واذا ما انتي مصدقة ..
اسالي بتال .. او قوقل .. وراح تشوفين انجازاته وغرابة تصاميمه .. يعني كلامها فاضي مو صحيح ابد ..
سمر بعبرة / بس انا خايفه حيل .. ما تتصورين قد ايش .. اول مره راح ابعد عن اهلي وعنكم ..
وما قدرت تكمل ودخلت بنوبة بكاء .. غرام ضمتها وهي تتحسب على العنود ... بعد ما هديت سمر شوي ..
.. غرام حبت تغير الموضوع وبابتسامه / ما تبين تعرفين عناد ويش قال
سمر تمسح وجهه من اثر الدموع / ويش قال هالغول
غرام تضحك / هههههههه عجبتني غول ذي تطابقة .. المهم حضرت الغول بعد ما خرجت من القاعة ..
.. الا اقابله بوجهي كان واقف ينتظر خالتي الهنوف لانها دايخه .. طبعا انا كنت لابسه ملثم ..
ورافعه الشيلة عن عيوني .. لاني ابي اشوف سند وين موقف سيارته ..
.. توني طالعة والا اسمع صوته البايخ يقولي غطي عيونك و...
قاطعتها سمر باستغراب / بس غطي عيونك بدون شي
غرام تضحك / هههههههه طبعا لا .. غطي عيونك عساك العمى << تقلد صوته
سمر بابتسامه / ايه كذا تأكدت ان عناد اللي مكلمك .. اهاا
غرام وهي تحرك يدينها يمين وشمال/ المهم انا تناشبت معاه .. رفع ضغطي واقول له انت ويش خصك ..
اغطي ولا لا انت زوجي .. والا ابوي .. والا اخوي .. وهو رد بابتسامه .." تحرك يدينها وكانها تهوي على نفسها "
.. اول مره بحياتي اعرف ان عناد يعرف يبتسم .. قل بروقان .. عجبتني الاول .. وانا عادتي الشينه كانت موجوده ..
واللي هي لا عصبت انسى ويش قلت .. هو بس شافني مفهيه وماني فاهمه ضحك ..
وانا طول الليل قعدت افكر ويش اللي قلته .. ونمت وانا ما عرفته .. وسبحان الله قمت من النوم ..
.. ابي الحق اصلي الفجر والا اتذكر كاااااال اللي قلته .. بغى قلبي يوقف ...
سمر فاتحة فمها مستغربة / تتكلمين من جد والا تمزحين
غرام تبتسم / لا والله اتكلم جد
سمر مسكتها من كتوفها / غررررررررررررام تعرفين ويش يعني .. يعني ان عناد ناوي يتزوجك ..
غرام تهز راسها / ايه هذا الظاهر لكن فالباطن .. يبي يلعب علية بس انا لها ..
سمر شهقت بخوف / غرااااااااااام هذا زواج مو لعب
غرام / ادري وانا له
سمر / غرام توك تعطيني نصايح .. ومدري شنو
غرام / راكان غير عن عناد .. راكان يحبك ومو مخلي احد يضايقك .. اما عناد يفكر اني قليلة ادب ..
سمر / بصراحة غرم .. معاه حق .. انت تتكلمين مع اخواني .. وعيال عمي عادي .. وكانهم اخوان لك
غرام ببرائة / وهم كذا .. اخواني
سمر / حبيهم مثل اخوانك .. بس فيه مو تتكلمين معاهم مثل ما تتكلمين مع اخوانك .. صوتك عورة عندهم ..وحرام ..
غرام / بس امي وابي وحتى عمامي وخوالي وجدي ما قالو لي هالشي عيب
سمر / على ما اعتقد درستي الدين وتعرفين الحلال من الحرام
غرام تفكر بالكلام / صح .. امي وابوي دايم يقلون عني صغيره .. حتى شجون ..
سمر / وانا بعد .. بس خالتي هيفاء نبهتني .. تدرين لمن سافروا كنا صغار مانغطي .. ولمن رجعوا تغطينا ..
كنت مشتاقة العب مع راكان .. بس خالتي هيفاء قالت لي .. انتي كبرتي وفعلن كم شهر وخطبني ..
.. كنت مقهور .. ابي العب معاه ..
غرام بخبث / بسيطة كلها كم اسبوع وتلعبين معاه اللي تبين
سمر محمر وجهها من الاحراج / وجع لبليسك .. قليلة ادب ..
غرام / ههههههههههههههه

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــ
عند منار ومها وحنان بالغرفة ... منار منسدحه على السرير جنب ساره النائمة ..
.. وتفكر بالمكالمة اللي تلقتها من بنت عمها .. وتخبرها بسوى حالة عمها المريض ..
واحتمال وفاته باي لحضة .. خاطرها تسافر لجدة .. بس كيف .. " يارب افرجها من عندك "
مها /يووه يهبل يهبل يهبل خوقاق وااااااااااااااااااو ماكنت اتوقع انوه فيه احد بهالجمال
حنان / مو بس بتال حتى عيال عمه مره حلوين ما شفتي العريس
مها / لا تذكرين والا هذيك العروس تستأهله انا احلا منها مو منوره
منار ليعه كبدها منهم اعطتهم قفاها وتركتها .. مها رفعة حاجب .. وطلعت البلاك بيري وبدت تطقطق
ساره فتحت عيونها وشافت منار تعضي شفتها قربت منها وبهمس / ويش صار
منار بهمس / عمي خضر مره تعبان لازم اروح جدة حالتوه مره خطيرة .. بزورتوو مره صوغار ..
ساره / بكره نرجع الرياض ان شاء الله .. وكلمي نايف يحجز لك لجدة .. وتروحين تتطمنين عليهم ..
لاتخافين .. ان شاء الله ربي يقومه بالسلامة .. و يشافيه ويخليه لعياله
منار تقرب وتحط راسها على كتف ساره وبهمس / ان شاء الله ... ساره صارت تمسح على شعرها الا ان نامت منار ..

ــــــــــــــــــــــــــــــــــــــــــــــــــ ــــــــــــــــــــــــــــــــــــــــــــ

عند الشباب بإسطبل الخيل كلن بخيله

عناد وخيله " العناد " / العناد يبيله فحص ما هو بعاجبني
راكان مع خيله " برق " بابتسامه .. ونبرة مقصودة / يمكن ضايق خلقة ويبيله ونيس !
عناد يمسح على خيله وبابتسامه مخفيه وبنبرة مقصودة / امممم يمكن قريب يكون عنده ونيس
بتال على خيله " كساب " رافع حاجب / من صدق
عناد يلتفت على بتال وبحدة / انتم ويش شايفيني .. ماني برجال .. يوم اجيب طاري اني ابي اتزوج تستغربون ..
.. ولا شايفيني ماني بكفو اتحمل مسؤوليه ..
راكان وبتال فاهمين حساسية هالموضوع عند عناد وهم كانوا معاه بأحداث سالفته .. بتال يحاول يهديه ..
بتال بابتسامة / الا كفو وكفو وكفو .. بس نستغرب لان ظانين انك مانت بمفكر تتزوج الحين ..
.. وان كنت تبي تتزوج يكون بعد مية وسيلة اللي ينفك عنادك ..
راكان يضحك / ما قول الا الله يعينك ويعينها ما اعند منك الا هي
عناد يلتفت بسرعة لراكان / من ذي وانا تزوجت والا خطبت حتى تقول كذا
راكان كاتم ضحكته و يهز راسه بلا وهو يمشي "برق " الى جهة الميدان لفحصه وتدريبه ...
سند مشغول مع خيله " العزم " وفكرة مشغول ... بتال التفت على عناد بابتسامه لها معنى وعناد صد عنه ..
سند / يالله مشينا .. اخذوا خيولهم واتجهوا للميدان

ــــــــــــــــــــــــــــــــــــــــــــــــــ ـــــــــــــــ

عند رنيم ورعد بالميدان ...
رنيم بضيق / خلاص رعد .. ابي انزل تعبت
رعد بابتسامه / مدي يدك خليني اساعدك
رنيم مدت يده اللي قبل يومي فكت الجبيرة عنها .. رعد مسك يدها وسحبها بقوة شوي ..
رنيم بعد ما نزلت صرخة بألم / اااااااااه .. مسكت يده ... ااااااي وجعتني
رعد بهتم / ويش صار
رنيم تحاول تكتم وجعها / لا ولا شيء خلاص ..
رعد يقاطعها بحدة / شنو لا ولا شيء خلاص .. وشفيها يدك
رنيم تحاول تبلع عبرتها ../ قبل اسبوعين وشوي طحت عليها وتعورت والحين اوجعتني شوي
رعد / عندك الادوية
رنيم / رنيم ايه الحين اروح واخذها
رعد / بس الادوية مو كافيه لازم تهتمين بأكلك انتي شايفه عمرك بس سحبتك عادي ..
.. من فوق ظهر الحصان طرتي بالجو .. وزن وزن ريشه يامعصقل ..
رنيم رفعت حاجب / الحين كل اللي حولي ما شفتني الا انا تقولي معصقل
رعد يضحك / كلكم معصقلات ولا يهمك بس لا تزعلين يكفي اللي صار امس
رنيم شافت الشباب داخلين الميدان ... نزلت عبايتها وضبطت لثمتها / انا ابي اروح للبنات الشباب وصلوا ..
رعد بابتسامه / فمان الله .. بس لا تكونين زعلانه
رنيم / لا تطمن ماني زعلانه لو زعلانه كان ما خليتك تقرب جنبي .. يالله باي
رعد بابتسامه / باي

راكان يلتفت جهة الاسطبل المبني قريب من الميدان بشكله الغريب / بتال
بتال يلتفت عليه / هلا
راكان يأشر على الاسطبل / للحين ما روضته
بتال يتنهد / كاسر .. لا للحين ما تروض جبت اكثر من سايس له .. وما قدروا يروضونه ..
سند / يقولون ان صاحبه الاصلي معلمه على حركة يهديه فيها
عناد / وصاحبة ليه ماقل لك بالحركة
بتال / قصة طويلة
راكان / اللي هي
بتال / يقولون ذا الخيل من خيل اصيله .. وابوه كثير من مولاك الخيول يبونها .. او يبون شي من نسله ..
.. وحاولوا كثير يوصلون له ... او يوصلون لخصوبته .. بس الصاحب الاساسي لها النسل رفض ..
وخذا الخيل واخفاه .. حتى عن اهله .. وبعد سنين .. شافوه عند واحد شاب صغير .. يقولون انه حفيدة ولد بنته ..
راكان / وكيف وصله
بتال / خلني اكملك .. وما كان احد يقدر يركبه غيره .. من كثر ما يحب هالخيل ويغليه ..
.. بناله مزرعة خاصة فيه لوحده .. ومحد يرعاه غيره .. وبعدها بفترة توفى الولد .. والورثة باعوا المزرعة ..
.. وهالخيل كانت من ضمن البيعه .. لان تعب معاه اللي اشترا المزرعة .. وما قدر علية لانه كسر كل اللي حوله ..
.. ان كان من عمال والا الاسطبل اللي هو فيه .. وخوف الخيول الموجودة معاه .. فقال يبي يتخلص منه ..
.. وانا شفته عنده مره فطلبت منه اشتريه .. واشتريته فالبداية فكرت اني اقدر اسيطر علية .. لكن ما قدرت ..
وبعد ما نكسر كتفي بسببه حلفت امي ان ركبته مره ثانية لتغضب علية .. وابوي طلب اني أبيعه ..
بس انا رفضت بعد ما شفته مستحيل اتخيل ان احد يركبه غيري .. فبنيت له اسطبل لحاله وبشكل يريحه ..
والميدان اللي خلفة بعد له .. خاطري اوريه جدي بس كل مره يصير شي وينشغل عنه ..
سند / ما شاء الله اللي يشوفه ما يمل منه
راكان / خلينا نشوفه ونشوف اسطبله
رعد بعد ما رجع الخيل اللي كانت راكبه علية رنيم وجاب خيلة " الرعد " / للحين ما بدأتوا
بتال / بنشوف الكاسر
رعد باستغراب / من الكاسر ؟
بتال / تعال وتشوفه
وتوجهوا للإسطبل الغريب (الاسطبل كان شكله مستطيل كبير ومرتفع طوله والميدان بشكل دائرة ملاصق للإسطبل والشبك الحديدي بطول الاسطبل مرتفع ... الغريب فيه ارتفاعه )
بعد قربهم من الاسطبل .. رعد باستغراب / ويش ذا
سند / اسطبل خاص بكاسر
فتح باب الاسطبل بتال .. سند / ما شاء الله تبارك الخالق
رعد / ما شاء الله تبارك الرحمن من وين جبت هالزين
بتال بابتسامة / صدفة
كان " كاسر يركض فالإسطبل بخفه ورشاقة ولونه الاسود مع اشعة الشمس الداخلة مع نوافذ التهوية للإسطبل ..
.. كان زايد جمل .. وصوت صهيله اللي يدل على اصالته يشعرك بشعور غريب ولذيذ ..
كان يصهل ويصهل كانه يحس بوجع وفقدان لصاحبه ..
رعد / تسمح لي يا بتال ابي اشوف نفسي عليه
بتال بجمود / ما انصحك
رعد التفت عليه / ليه ويش فيه
سند / له سنه وزود عندنا .. وكل ما حولنا نقرب منه هاج .. واي احد يكون قريب منه ينصاب ..
.. مو مروض ولا احد قدر يروضه .. بتال كان موجهة نظره لعيون كاسر للي كانه يتحداه ..
وكان بينهم معرفة سابقة .. بتال في نفسة " ليه احس ان فيه شي يربطني بك اغار عليك ..
.. حتى الحين لمن طلب رعد يمتطيك .. غرت بس من مجرد الفكرة وشلون لو يتنفذ .. ويش السر ومن صاحبك .. "
بتال بحده / خلينا نطلع خيولنا برا
الكل التفت على بتال مستغربين من نبرة صوته محد فهم بتال الا سند اللي عارف بقصة كاسر ..
.. و ايش احساس بتال كل ما شافه ... ابتسم سند ولف بخيله بسهوله وطلع .. ووراه الشباب ..

ـــــــــــــــــــــــــــــــــــــــ

نوال واماني وابرار على الخيل بين الاشجار

ابرار بزهق / لمتى بنقعد على هذا الحال والله طقت روحي
نوال بغباء / اي حال ؟
ابرار بعصبيه / نوال لا تسوين نفسك مو فاهمه .. وانتي عارفة قصدي .. عاجبك حالنا قاعدين مقابلين جدران غرفنا ..
وان تقابلنا ما عندنا شي نسوية حتى السوالف خلصت ..
اماني بلقافه / علشانكم ما تقعدوني معاكم واقل لكم ويش سويت بالمدرسة مقالب وكـ...
قاطعتها نوال / امون اذا ما سكتي وقعدتي عاقلة والله لأنزلك عن الخيل
اماني تعض على شفتها السفلية / انتم الحين مو تقلون الكبار ما يعطونا متنفس ليه انتم ما تعطوني ها
ابرار كاتمه ضحكتها ونوال مبتسمه بس مغطيتها بلثمتها/ امون اسكتي احسن لك ..
والا كل قصصك اللي مساويتها بالمدرسة توصل لطلال ..
اماني تضحك / طلال الحين مو فاضي لي مرومه عنده يعني ما يهمني
نوال بخبث / اذا طلال ما يهمك ايش رايك بسيف
اماني بشهقة رعب / هئئئئئئ لالا الله يخليك نونو حبيبتي والله ما اسوي شيء يغثك خلاص توبة وهذا انا اسكت ..
ابرار بابتسامه / امون وغرامي وشجوي بس اقعد معاهم شوي يضحكوني بحركاتهم وهبالهم ..
نوال بابتسامه / قلتيها مهبل
اماني كانت تبي تتكلمن بس تذكرت تهديد نوال وسكتت
ابرار بهمس / خليهم يعيشون .. " تعدل نبرة صوتها " الا سمعتي باخر هبال غرام مع مين
نوال / مع مين
ابرار / مع جدي وقدام عناد وراكان ورعد
نوال تضحك / هههههههه مو اول مره تطلع هبالها قدام جدي و على فكره جدي يحب هبالها ..
.. بس قدام عناد ورعد وراكان لا قويه .. ويش سوت هالخبله ..
ابرار بحماس تحاول تغلب عبرتها / طلبت من جدي الملحق الخلفي اللي وارء القصر هذاك اللي مو بعيد عن صالتهم الرياضية ..
نوال تجاريها عارفه بلي بقلب ابرار بس ما بيدها حيلة اللي يطولها من الحكي يطولهم / ويش تبي فيه ..
ابرار بنفس الحماس / استراحة للبنات ..
نوال متفاجأه صدق / تمزززززززحييين .. ما اصدق ..
ابرار تضحك / والله شجون جاتني وهي ميته رعب .. قالت لي وهي تبكي .. وتقول عناد راح يذبحني وما ادري ايش ..
نوال / وهذا متى صار ...
ابرار / قبل عرس طلال ومرام .. امممممم لمن جاء رعد من السفر .. وهم راحوا يسلمون على جدي ..
.. وهرجة تجر هرجة وطلبت منه .. بس المفاجاه وين .. ان جدي وافق ..
نوال / ياسلام راح تكون ونااااسة وفله على كيفك .. راح نطلع جناننا كله ..
وراح نمنع دخول الرجال .. ولا يشوفونه بعد .. ونأثثها على كيفنا ..
ابرار بحماس / اهم شي بالموضوع اني راح القالي شيء اطلع كل اللي درسته فيه ..
.. راح اصمم الديكور .. وراح اخلي جو الاستراحة جو فرح .. و راح اطلع كل الابداعات اللي عندي ..
.. وراح .. راح ... واااااااااااي نوال متحمسه .. متحمسة ما تدرين قد ايش .. فيه شي راح يشغللني ..
نوال بفرحة / موفقين ان شاء الله ... اممم .. بس انا مارح اكون معاكم دائما
ابرار / ليه
نوال / لان طلال وعدني انه يكلم ابوي بخصوص شغلي .. وانتي تدرين ان كلمت طلال ما تطيح الارض ..
.. ان كان عند ابوي والا العايلة كلها .. يعني راح اصير الدكتورة نوال صدق ..
ابرار / الحمدلله .. الله يتمم لك على خير .. ويوفقك ..
اماني ترفع يدينه لفوق كأنها تدعي وهي ساكته.... نوال وابرار ضحكوا عليها وكملوا مشوارهم ..

ــــــــــــــــــــــــــــــــــــــــــــــــــ ــــــــــــــــــــــــــ

بعد الظهر .. بالمزرعة .. الكل رجع للفلة .. تغدوا ..

بعد الغداء

شريفه تشوف الجوهره والهنوف والعنود يضحكون على مياسة اللي يعلقون عليها وعلى موقفها من رعد ..
وام سطام استأذنت تبي تروح تنام .. شريفه مقهوره .. ام راكان خذتها بنتها ساره لغرفتها ..
وخديجة ما تعرف تسولف مفهيه .. ومها تطقطق بجواله و تتبوسم .. حبت تخرب الجلسة وتقلبها لمصلحتها ..

شريفه دقت منار بكوعها .. ومنار سرحانه تفكر .. وبهمس / ويش فيك ما تتحركين وما تشوفين هالعجايز يتضاحكون ..
.. ما تغثينهم يا حضي .. وخاصة ها الجوهره .. شافت الجوهرة توقف وتروح .. اخخخخ يالقهر .. تقرص منار ..
.. انا ما قلت لك تغثينهم كل شوي .. انا قلبي يشب نار وانتي حطه رجل على رجل .. اوريك يا مانير ان ما فضحتك ..
منار مو ناقصة هم بالها مع الاتصال اللي جاها .. بدون شي متضايقة وبتنفجر .. وكان بصالح شريفة ..
.. وقفت بعصبيه وبصراخ / اووووووه وبعدين معاك انتي .. مو ناقصني غيرك ..
.. اووووووف .. قرفتيني .. عيفتيني حياتي .. الله ياخذك الله ياخذك .. ويفكنا منك ..
مشت بسرعة وما انتبهت لدخول الجوهره ضربت بكتفها / وخري انتي بعد ..
ومشيت .. سمعت صوت صراخ وطنشته ..
الجوهره تنفض يدها وملابسها من اثار الشاي الاخضر اللي مسويته ..
.. لانها تنافست مع العنود واللي يخسر يسوي الشاي وكسبت العنود / آآآآآآآآآآآآآه يدي
العنود / قومي قومي خليني اكلم احد يوديك للمستشفى
الهنوف / لا ان شاء الله ما تحتاج مستشفى .. فيه كريم حروق بصيدليه ادهني يدك وان شاء الله تخف
شريفة فرحانه باللي صار برغم انها مقهورة من كلام منار.. حاولت قد ما تقدر تكسب الموقف لصالحها ..
.. بحزن كذاب / هذي هي .. العنود لا تحشم ولا تقدر .. مدري وشلون يعيش معها اللي بيتزوجها
العنود كارهه شريفه وتصرفات العنود / امشي امشي يالجوهره لجناحك ترتاحين فيه ..
ساعدت العنود الجوهرة على الوقوف .. والهنوف ومياسة توجوا لأجنحتهم يريحون فيها
شريفة ابتسمت بخبث .. والتفتت لمها / وايش رايك فيني
مها تبتسم لامها / ممتازة " وبداخلها .. يوووووه يا يمه ما توقعتك تكرهين العنود هالكثر ..
.. اصلا طول عمرك تكرهين خالتي شيخة وبناتها وتغارين منهم برغم ما شوف ناقصك شي ..
.. بسبب غيرتك الزايدة واحقادك .. خليتي ابوي يكره حبك .. ابوي اللي يغيب بشهور عنك ..
.. ويجيك مشتاق .. ومن يشوف صراخك ودعويك .. يهج من البيت .. وينك يبه اشتقت لحنانك "
رجعت لواقعها على صراخ امها / وجع يوجعك يالخبله الحين كل اللي صار وانتي نايمه
خديجة تمسح عيونها من اثار انوم / غافت عيني شوي .. ويش صار ..
شريفة انقهرت منها وطنشتها شافت وحدة من الخدم ونادتها / هي انتي جيبي لي حلا وقهوة
الخدمة اشارت براسها وراحت .. مها وقفت وراحت لجناح منار واختها حنان ..

بجناح ام راكان .. دخلت منار معصبه ..
ساره اللي توها نيمت امها / خير ويش صار
منار والعبرة خانقتها / ما ادري بس صار شي ما ادري .. اهئ اهئ
ساره تضمها / ايش فيك ..!
منار تبكي / عمتي فوزيه تعبانه دخلوها العناية يقولو حالتها خطيرة .. انا لازم اروح جده ..
ساره تبعدها شوي وتمسح دموعها ../ خلاص حبيبتي بكره نرجع لرياض ونايف يوصلك للمطار ..

بجناح الجوهرة ..
العنود / الحين لو رحتي المستشفى ونظفوه لك وعالجوه مو احسن
الجوهرة ويدها ملفوفه / لا مو احسن .. هذا انا نظفته ودهنت .. ما يحتاج مستشفى ..
العنود باستغراب / وليه لا
الجوهرة / كذا بتكبر السالفة .. ويدرون عنها عيالي .. وانتي تدرين عن بتال .. بارود ما يتفاهم معه ..
العنود / اهااا .. وبنبرة مقصودة .. وسلطان
الجوهرة ما فهمة القصد / سلطان يتفاهم اقول له ما شافتني و يتاسفت وانتهاء الموضوع
العنود تمسك يد الجوهرة وتذكر الله / لا اله الا الله والله اخوي ما يلام بجنانه عليك اجل ذي يد كنها قطنه
الجوهرة بخجل سحبت يدها وغطتها بكم جلابيتها / الحين بس سلطان المتجنن على مرته ..
واللي فصخ عقلة وراح يترقص معاها قدم خلق الله ويش يكون .. هااا ..
العنود تقرصها / اذكري الله لا تطخينا بعين ويصير رجلي نسخة ابوه ..
الجوهر بضحكة / لا اله الا الله ما شاء الله تبارك الله .. وااااي يالعنود تخيلي يرجع عمي سند
العنود بجمود / الله يرحمه ويسامحه ..
الجوهرة سكتت شوي / كان انا وانتي جدات من زمان ويمكن نزوج عيال عيالنا ..
العنود / الله يرحمه ما شفت بحياتي ولا سمعت عن رجل مثله .. تدرين ان بعض الاحيان اخاف من ولدي سند ..
الجوهرة باستغراب / ليه بس علشان اسمه سند ..
العنود / مو بس اسمه حتى ملامح وجهه وحدتها ونظرته بس فديته حنين ..
الجوهرة / وبتال ماخذ نبرة صوته واذا زعل ما يسمع ولا يفكر يحكم على طول وينفذ الحكم ..
.. والله بعض الاحيان اخاف يطلع مثله .. بس اشوف حنيته على اخته اقول لا ..
العنود / مره سمعت امي تقول ان عمي سند كان حنون بالحيل بس صارت له سالفه وغيرته ..
الجوهرة باستغراب / ويش سالفته .. اول مرة اسمع بذا الشي ..
العنود / مدري حاولت استفسر من امي بس قالت اذا تبين رضاي صكي على السالفه ولا عاد تطرينها ..

ــــــــــــــــــــــ انتهى البارت 4 ــــــــــــ

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 5



انا اليا منـي تضايقـت واحزنـت
من ضيقتي تحزن لحزن جماعـه
لذا أكابر لأنـي ادركـت وايقنـت
انـي حريـق وخايفيـن اندلاعـه
بك يألهي عن عطا غيرك اعتنـت
يلي خلقت من الصناعـه صناعـه
لاضاق بي حالي توضيت واذنـت
وصليت لك يارب سمعن وطاعـه
مدامني عبـدك وبقـدارك امنـت
اكيـد ابصبـر لانفقدلـي طماعـه
لا يارفيقي ليت لازنـت ماشنـت
امرضتني وانـا ماعنـدي مناعـه
كنت احسب انك لاتبينـت بينـت
واثرك مع البشعين تدرس بشاعـه
قسيت بي وانـا لقربـك تهاونـت
وكسبت ضيقت خاطري واتساعـه
اللي على امال تزويجهـا ادمنـت
اخذتها فـي قـرب جـد ولكاعـه
ماوقفت دنيا بكبرهـا علـى بنـت
اللى يوقفهـا الرفيـق وضياعـه
يابن العمومه لاتحسبونـي شنـت
لا والذي تصبح بذكـره الاذاعـه
ماهوب هو لكن انـي كمـا كنت
لا اخون فالصاحب ولا الوي ذراعه
على العموم اشكرك جدأ ولاهنـت
اقنعتني في شي واصبـح قناعـه
من سخريت الاقدار اني انا وأنـت
يضمنـا جـد ونتسمـى جماعـه

" سعد علوش "


ــــــــــــــــــــــــ


عند الشباب .. بالمجلس الخارجي

راكان و رعد و بتال و عناد و سند .. ملتفين على بعض و يسولفون ..
سيف وفارس وزياد .. على الاب توب .. ويشوفون مقاطع شعرية على اليوتيوب
سامر وصقر معاهم الاي فون يدردشون على الواتس اب .. بدر وياسر وسعود يقيلون ..

عناد مبتسم / الحين سند ايش دخله
راكان بقهر / اخته رفعة ضغطي وبما اني ماني قادر اوصل لها احطها براس اخوها ..
سند بابتسامه وهدوء / اختي ما غلطت بكلامها
عناد بنبرة مقصودة وبهمس سمعه بتال اللي على يمينه وسند اللي على يساره / ..
.. بس غلطت بشي ثاني .. ولا ما شفته ..
راكان بعصبية / وايش لها دخل تطابني .. كل كلمة واثانية نطت لي ..
.. تراها ناشبه لي هنا " واشر على بلعومه " .. ما تنبلع ..
بتال شاف تغير وجهه سند وحب يقفل السالفه / وهي صادقة .. لا ملكت طالعها ..
.. راكان لا تخلي صورتك تصغر بعينا .. واثقل وسكر السالفة خلونا نغير الموضوع ..
رعد بعد دقايق / البنات يبون يشتغلون .. " قاطعة عناد " .. / أي بنات ..!!
رعد / بناتنا اخواتك واخوات اللي قبالك
راكان / انا ما عندي اخوات .. " بتال انقبض قلبه ".. وكمل .. يبون الشغل ..
بتال راح يفكر لبعيد و يهوجس ويحط الظنون .. " ان بعض الظن اثم "
رعد / يمكن خواتك ياللي ما شفتهم بحياتي .. بس بناتنا حالتهم مو زينه ..
عناد / والله ان البنات همهم للممات .. الحين ما كلين شاربين مرتاحين ..
.. لا تفكر بمناقصة .. ولا عقاب ان فشلت بمشروع .. ولا تلف بهالشموس ..
.. علشان تتفقد اوضاع العمال .. تحت هالمكيف .. وعلى ذا السرير المريح ..
.. تنام متى مابغت وتصح متى مابغت .. واللي تبية تحصله ..
.. ياهووووو اتركك من خرابيطهم ودلعهم ..
رعد / لا تقول كذا ياعناد ياكثر البنات اللي ضاعوا والسبب الفراغ .. انت ..
عمرك سالت اخواتك .. ناقصك شي .. ويشلونك .. محتاجة شي .. عمرك ..
سولفت مع وحدة منهم .. تأخذ اخبارها .. وتعطيها اخبارك ..
عناد يطالع رعد ويفكر بالكلام ../ لا .. بس اذا وحدة تبي شي تقول لامي
رعد / وانت اخو بالاسم .. لو شفت اختك تكلم واحد مو محرم لها .. ويش تسوي
عناد بحدة / لا انحره وانحر الكلب اللي معاها ..
رعد بحدة / ولية ماتسال عمرك لية سوت كذا .. لية راحت للحرام .. انت رميتها بالنار
.. قبل ماترمي نفسها .. انتبه لأخواتك بدون لا تكسرهم ..
بتال / ويش السالفة ندري انك اكثر واحد قريب للبنات قول اللي بجعبتك
سند يسمع كل كلمة ويفكر فيها وفي اخواته .. قد ما يخاف عليهم ..
قد ما تركهم بحرية تخوف .. مثل ما طيش غرام وحساسية مرام ..
رعد / نوال دكتورة اسنان .. وابوي واخواني رافضين شغلها ..
عناد يقاطعة ../ اجل تبيها تشتغل بمستشفى مع الرجاجيل ..
.. لا وتخيل تفتح فم رجال وتميل علية .. وجاتك مشكله تحرش ..
.. وياعيني على الفضايح .. تنثبر بالبيت احسن لها ..

سيف اللي ترك الاب مع فارس وانتبه لكلام رعد ومقاطعة عناد له .. وبحدة /
اذا كان لك شور عليها .. افرض رايك .. ما دام راس ابوها واخوانها يشم الهواء ..
ما ينكسر خاطرها .. وخلي عندك وعند غيرك خبر .. طلال قبل زواجه كلم ابوي واقنعه ..
و بداية الشهر ان شاء الله راح تفتح عيادتها بالمستشفى اللي كانت تدرب فيه ..
.. عيادة اسنان خاصة بالنساء .. يعني ما راح تنفضح وتجيك المشاكل يا ولد عمي ..

الكل انتبه للحوار اللي يصير .. والنايم صحي .. واللي مشغول ترك شغلته ..

رعد / وهذا نوال انتهاء امرها ..
سعود متكي على يده وملتفت لرعد اللي جالس قباله بحدة / من قال ..
سيف بحدة وصوت اعلا / ابوها واخوانها عندك اعتراض ..
سعود يوقف / ايه عندي ..
سيف يوقف ويقبله / ومن حضرتك حتى تعترض ..
سعود يمشي خطوتين لقدام / ولد عمها .. اذا انت واخوك ما قدرتوا تعسفونها .. انا لها ..
سيف بعصبية / احشم عمرك احسن لك
سند بصوت جهوري / والله الظاهر ما احد منكم حاشم نفسة ولا شايف احد ..
سيف يلتفت لسند اللي جالس وماسك يد عناد وبتال حتى لا يقومون .. بعصبية / ..
.. ما انت سامعه وايش يقول .. هو ما حشم احد ..
سند بصوته الجهوري / انقلع انتي ويه برا
سعود طالع بتال وشاف حدت نظراته وطلع .. رعد / وانت اجلس >> يقصد سيف
رن جوال راكان / هذا عمي سلطان .. ويش يبي .. معقول سمع اصواتنا ..
عناد / ما اظن .. رد علية بسرعه
راكان باحترام / هلا عمي .. سم .. " وقفل " .. يبيني بجناح جدي .. عسى خير ..
بتال / يمكن يبي يكلمك عن العرس ..
راكان / خليني اروح واشوف .. " يوقف " .. لا تنسوني من دعائكم ..
بدر بضحكة / جعله خالي يقولك الليلة ملكتك وخذ مرتك وتيسر
راكان يتجه له وينحني بسرعة ويقبل راس بدر وبكوميديا / من بوائك لباب السماء ..
الكل / هههههههههههههههه
رعد يضحك / ههههههه اجل ابي اجهز شنطة الاسعافات اخاف يوقف قلبك ..
راكان / بعيد الشر عن البي .. خلني اشبع من حبي وبعدين .. يالله لا تخلوني أتأخر عن حبيبتي
الكل / ههههههههههههه ههههههههههههههههههه
ياسر / ههههههه انهبل راكان ... تصدق خاطري اشوف وجهه لو يقوله عمي نبي ناجل العرس لبعد رمضان
الكل / هههههههههه هههههههههههههه ..
عناد بضحكة / يصير ارهابي والضحية سمر هههههههههه
بتال / الله يوفقهم وييسير امورهم على خير .. " وسكت وهو يفكر بسمر وكيف راح يكون حالها " ..

ـــــــــــــــــــــ

بالرياض .. العنود تتغداء مع خالتها خلود فوق .. ونايف طلع مشوار .. والصبي يغدي جدها تحت ..
العنود / خلود لمتى بتقعدين على ذا الحال
خلود تركت الملعقة ووقفت / الحمد لله شبعت ..
العنود تمسك يدها / لوين .. تبين تهربين ..لمتى يا خلود .. خطيبك تركك .. وبسببك ..
قاطعتها خلود / خلاص عنود اتركيني .. انا مرتاحة كذا ..
العنود بحدة / لا ما راح اترك .. راح تتعالجين .. راح احجز لك عند دكتور ممتاز و..
قاطعتها خلود بحدة / انا مجنونه مجنونه وما لك دخل فيني .. اذا بتعالجين عالجي امك وابوك
انصدمت من كلامها العنود وتركتها .. راحت تجري لغرفتها .. العنود انسدت نفسها ولمت باقي الاكل ..

ـــــــــــــــــ

بعد العصر ..

الهنوف و ام طلال " مريم " ومياسه يتقهون تحت قبال المسبح وهم ملتفين بجلالهم ..
شجون وغرام بعبيهم / سلام .. صبوا لهم فناجين قهوة واخذوا كم حبة تمره ..
غرام وهي تشرب فنجانها بسرعه / خالتي مريم .. طلال ومرام ما كلموك ..
ام طلال / يا فديت هالطاري .. الا كلموني جعلني ماخلى منهم ومبسوطين ويسلمون عليكم ..
غرام / هالخايسة اختي شافت طلال وما عاد شافت احد غيره نستني المشفوحه ..
شجون / وهي تصب لها فنجان قهوة ثاني / لو خليتوها تاخذ راحتها قبل الزواج ماكان ما صار لها كذا ..
غرام / قولك يعني بسبب جوع بالناحية العاطفية ..
شجون / ايه هذا هو ظني .. ومسكت ترمس القهوة تبي تصب لها فنجان ثلث
غرام / اقول لا يكثر نبي نروح للعشاق قبل لا يبعدون ..
مياسه / وين سمر ما اشوفها معاكم
غرام وهي تربط ملثمها / نايمه .. يالله تبون شيء ..
شجون / خذيني معاك
غرام بضحكه / منطقة محظورة غير مسموح بالدببه .. وراحت تجري وهي تضحك
شجون تجري وراها / بالعدال يا غزال البراري
ام طلال / وطي صوتك يا بنت لحد يسمعه .. الله يصلحكم ..
الهنوف / خلهم يا مريم لساتهم صغار
ام طلال / وايش صغارة وحنا بعمرهم بزرانا حولينا
الهنوف / علشان كذا للحين فينا الفصلات وتشوفين هبالنا
مياسه / بس العيب عيب والحرام حرام .. والبنات كبروا ياختي ..
ام طلال / وهي صادقة ها سمر بعمرهم وما شاء الله على ركازتها .. وبكرة بتتزوج الله يوفقها ..
الهنوف / بس يا ختي قلبي ما يطاوعني اقول لها شي
مياسه / كلكم راعي وكلكم مسؤول عن رعيته .. لا تنسين ربك يا ختي ..
جاءتهم ام عزام .. وغيروا الموضوع ..


ــــــــــــــــــــــــ


ابو سطام وام سطام يمشون بين النخل ..
ابو سطام / وهذا اللي صار
ام سطام تمسح دمعتها / حسبي الله ونعم الوكيل .. والله يا ابو سطام ان مرته مو احسن منه ..
ابو سطام / الشيخ يقول ان السحر محطوط بأكله .. وفية المربوط .. يبي له قرايه عميقة ..
ام سطام / يمكن من هاللي ما يخافون الله الخدامات انت تعرف من يطبخ لهم ..
.. مرته قايلتن هاه هاه " تفتح فمها وتدور براسها يمين ويسار " ..
فاتحتن فهمها وبنتها تقول مريضه بشي ما عمري سمعته ..
المرض يخل الوحدة كذا .. تدور بعيونها وما غير هالبنيه الصغيرة تقودها وما تعرف شيء ..
ابو سطام ../ والعنود
ام سطام بحده / مثلها مثل جدتها عوبه .. زين وجهه وشين افعال ..
ابو سطام بحده / الظبي عمره ما كانت فعايلها شينه .. وانتي اكثر وحدة تعرفينها ..
ام سطام بعبرة / للحين قلبك يحن لها .. ما يكفي حرمتني من ولدي وبناته طول هالسنين ..
ابو سطام / لا حول ولا قوة الا بالله يا مره ما تنسين .. " شاف البنات جايين جهتهم " ..
.. البنات جايين يمنا سكتي ولا تبينين لهم .. " وبابتسامه " هلا هلا .. هلا ببناتي هلا ..
غرام / هلا بك يابو سطام .. بس من قلبك تهلي
ابوسطام بمرح / لا من وراء النخل .. تعالي تعالي من زمان عن سوالفك
شجون / وانا مالي بطيب نصيب ..
ابو سطام / هههه لك كل النصيب تعالي .. " و بداء الجد يعلمهم على نوعيات النخل واسماها "


ــــــــــــــــــــــــــ


راكان جاه اتصال ضروري ومهم من الشركة فاضطر انه يعجل بالرجعه ..
.. طلب من اهله يتجهزون لرجوع لرياض .. وبعد ما تجهزوا وركبوا السيارة ..
راكان و معاه شريفه وخديجة و مها وحنان .. وزياد معاه امه وخواته .. بعد ما مشيوا ..
" طبعا التقسيم من اوامر شريفة .. و راكان يظن انه من امه "
شريفة باستغراب / راكان وين ابوك ..
راكان لابس نظاراته الشمسية و ترنيق رياضي / عنده شغل بالخبر وقعد
شريفة وقلبها مو مرتاح / وايش شغله .. ما اخبر ابوك له شغل هينا
راكان بحده / عنده شغل وما اظن لك علاقة فيه .. وانتهى ..
شريفة سكتت والخوف يلعب بها لعب .. نزل راكان عند بيت الشعر نسى محفظته ويبي ياخذه ..
ومها عيونها تراقب فعيال الفارس .. مها بهمس لحنان / هذا مين ..>> تأشر على رعد
حنان بهمس / هذا عمهم رعد .. الدكتور ..
مها بهمس / ابي اصوره وارسله للبنات با البي بي واقول لهم خطيبي .. وااي ينجنون البنات ..
حنان / لا لا فيه احلى منه .. سند .. بس اذا ارسلتيه ما تخافين وحده من ذا البنات تعرفه وتكذبك ..
مها بهمس / ما حد من البنات من بيت الفارس .. وخري بس .. "وصورة رعد وسند وبتال اكثر من صورة" ..
حنان بهمس / راكان جاء انتبهي .. " نزلت مها جوالها .. ومحد انتبه لها .. لا الشباب ولا امها وخالتها "


بسيارة زياد .. منار اللي مغطية وجهها كليا .. لان السيارة فاضية واكيد راح يتكلم زياد ..
.. ويقول لها مثل ما يقول لها راكان ونايف / زياد ابوي وينه ..
زياد / راكان يقول ابوي عنده شغل هينا ويبي يقعد .. " ساره باستغراب / ابوي ..
زياد / ايه .. سكتت سارة ومنار اخذت لها مقعد كامل ونامت عليه ...
.. وفتحت شيلتها بما ان السيارة مضلله .. ساره بهمس / ممكن جوالك
منار / ما فيه شحن .. البطارية خلصت .. كنت ابي اشحنه بس انشغلت وما شحنته ..
ساره / خساااره .. اووووف يالله خليني انام ...
منار / وامي .. "
ساره تعدلت بجلستها / صح نسيت ..
منار عدلت شيلتها وجلست / يالله خلينا نسولف .. ما ابي اخليك لوحدك ..


ـــــــــــــــــــــــــ


بعد المغرب ..
ابو سطام طلب من سلطان ان يقول لإخوانه وعيال عمه يتيسرون ويرجعون لبيوتهم ..
وابو سطام و سلطان بيقعدون بالمزرعة لشغل ..
الكل بدا يجمع أغراضه ويرتبها ..

بجناح البنات ..
نوال بضجر وهي ترتب ملابسها / لو قالوا لنا يوم واحد وراجعين مو احسن ..
غرام / وانتي بس يقولون طلعة اخذتي دولاب ملابسك كله ..
شجون / حتى الجزم والإكسسوارات ما خلاتها ..
نوال / اجل .. تخيلي جونا ضيوف فجاءة تبين اطلع لهم مبهذله
ريهام / بس مو كثر هاللي جايبته خففي شوي ..
نوال / ان شاء الله مره ثانية ..
غرام تشوف سمر ترتب اغراضها وهي معصبه / سمر ايش فيك ..
سمر بعصبية تقفل شنطتها / ولا شي ... طلعت من الجناح وهي تسحب شنطتها
ريما / صحيت من النوم وكانت تبي تلحقكم نزلت وربع ساعة رجعت وهي معصبه وتبكي ..
رنيم / شافتها واقفه مع مها و العنود تحت وما ادري ايش قالوا لها وبعدها تغيرت ..
غرام / اهااااا كذا اجل .. بعد اشوي تروق خلوها ..

سمر و الجوهره ووليد والخادمة طلعوا مع بتال .. ام سطام وام عزام وهيفاء طلعوا مع رعد ..
البنات ركبوا كل وحدة مع اخوها او ابوها .. وتيسروا جميعا

الغرفة اللي فيها سطام ...
ابو محمد جاب خضره وفواكه للشيخ ..
الشيخ كبير بالسن حول الـ60 سنه / يا ولدي خلنا نشوف هالمسكين عساه قام
ابو محمد يساعد الشيخ على الوقوف .. الشيخ يوقف على عصاه / هاه يالله .. فتح الباب وكانت المفاجأة
ابو محمد / وين .. وين ابو راكان .. وين راح ..
الشيخ / علمي علمك .. لكن شف شف ..<< كان يأشر له على النافذة >> الظاهر انه هج ..
ابو محمد يرفع جوال يتصل على ..

ابو سطام وسلطان قاعدين في بيت الشعر ..
ابو سطام ويحس بضيق بصدره وصداع / سلطان وانا بوك شف اخوك ..
سلطان / ابشر يبه .. الحين اقوم .. بس يبه اخذت علاج الضغط
ابو سطام / شف اخوك وبعدين عطني اياه ..
سلطان / ا .. وقاطعة رنين جواله ..
.. هلا ابو محمد .."بترقب" .. ايش ..؟؟ " بصدمه "..

قبل ساعات ..
صرير صوت كفرات السيارة
ساره ومنال صرخوا بخوف ... / اااااااااااااه
زياد متجمد مكانه وعيونه مفتوحة بصدمة على اللي يشوفة قدامه ..
راكان وقف سيارته فجاءة عند سماع صوت الكفرات " عجلات السيارة " التفت للخلف / ايش فيه ..
نزل راكان من السيارة بسرعة وترك الباب مفتوح .. وتفاجاء باللي واقف امام سيارة اخوة / يبه " باستغراب "
ابو راكان بعصبية / انقلع عن وجهي انقلع .. " اتجه لسيارة زياد وركب قدام " .. امش >> يكلم زياد
زياد الرجفة تسري بعروقه من الفجعة .. تقدم راكان منهم .. نزل زياد زجاج السيارة ..
راكان / يبه انت ما كـ.. << قاطعة ابوة بصراخ
ابو راكان وكانه عاد من جديد لسطوته ورجولته / انا ما قلت امش وانت ويش فيك تارك سيارتك مشينا لرياض هيا ..
راكان يداعبه شعور غريب .. باحترام / ابشر يبه ..
تحرك راكان وتحرك وراه زياد .. وكل بعد شوي يلتفت زياد لأبوه ..
ساره ومنار .. مصدومين وطول الطريق الصمت سيد المكان

بسيارة راكان ..
شريفة ارتاحت من شافت سطام رجع معاهم ..
خديجة مو فاهمه شي ..
مها وحنان مشغولين بالبلاك والسوالف على البلاك ..

بالمزرعة الان
سلطان يوقف / يبه سطام هج .. يقول ابو محمد نط من الطاقة " الشباك .. او .. النافذة " وهج ..
ابو سطام وهو يحاول جاهدا الوقوف ولكن سقط بين قدمي ولده وهو يحاول يتنفس ..

ـــــــــــــــــــــــ

قبل الفجر .. الرياض

العنود تصلي الوتر .. سمعت صوت برا جناحها .. توجهت لغرفة نايف اللي نايم بعمق ..
العنود بهمس مسموع / نايف .." تهز كتفه " .. نااايف
نايف حس بالعنود وفتح عيونه مستغرب / العنود ويش فيك
العنود / فيه صوت برا
نايف ولسه تأثير النوم موجود ../ يمكن خلود تبي شيـ .. قاطع كلامه صوت ضرب بالباب
نايف قام بسرعة وكان راح يتعثر لو ما انتبهت له العنود ومسكته
نايف امام باب الجناح وبصوت جهوري / لحظة
ساره / افتحوا بسرعة احنا جينا بسرعة
نايف فتح بسرعة دخلت سارة تجري وتوجهة للحمامات " اكرمكم الله " ..
العنود طلعت وشافت منار تأشر لها على ابوها .. طالعت لوراء منار وشافت ابوها ثوبه مشقوق وفيه خدوش بوجهه ..
العنود بخوف / يبه ا..
قاطعها ابوها ../ اص اص انقلعوا عني انقلعوا
العنود تفأجات من نبرة الصوت القوية و تفأجات اكثر بدخول راكان اللي وصل خالاته لبيوتهم ..
العنود باستفسار / ويش صار
راكان بعصبية / وانا ويش درأني .. كلمني عمي قال ان ابوي بيبقى بالشرقية ..
ومشين ما امدانا نخرج من طريق المزارع الا وشفنا ابوك قدامنا على الخط ..
.. وايش صار ما ادري .. اوووووووووووووووووف .. متى ارتاح انا متى ..
العنود متضايقة من اسلوب اخوها / طيب اتصلت على عمي وسالته ؟
راكان برفعة حاجب / لا
العنود برفعة حاجب مماثل تقهر راكان به / ولا تتصل .. واذا سالك عنه قاله في بيته ..
تركته العنود ودخلت لأخواتها .. زياد يطالع اخوانه وما تكلم .. وبعد ما طلع راكان من البيت طلع وراه ..
نايف من حادثة الاستراحة وهو يحاول تجنب اخوانه قد مايقدر .. وصل امه غرفتها وساعدها في فسخ العباية وسدحها تنام ..
رن جوال راكان .. رفعه وشاف المتصل عمه سلطان .. رد باحترام / سم ياعم .. ايه تونا وصلنا .. ايه ابوي دخل ينام ..
" استغرب سؤال عمه بس ما حب يسال ويسمع له كلمة شينه من عمه "<< " قول ان الموضوع ما يهمك "
العنود دخلت وشافت ساره جالسه على السرير .. ومنار تشبك الشاحن بجوالها ..
العنود بعد السلام والاحضان والسؤال عن الحال ../ ها ايش صار وبتفصيل الممل
بدأت ساره بالكلام وكيف كان الزواج وايش صار والمزرعة .. ومنار كذالك قالت كل شيء
منار بغصة / سامحيني عنوده والله غصب عني
العنود بابتسامه / مسموح حبيبتي ".. وقفت .." وبعدين انا قلت لك طاوعي شرفوه علشان تسلمين ..
منار وهي تشوف اختها تسحب فرشة وتفرشها على الارض .. / يعني ما يهمونك عمامك؟
العنود ترتب الفرشة على الارض علشان تنام عليها ../ من متى نروح لهم او نختلط معاهم..
هم اغراب عني .. انتم اهم عندي .. وانا قلت لك هذا الكلام من قبل ..
ساره / بس يالعنود لو تشوفين كيف عايشين صدق صدق تتمنين تعيشين معاهم ..
العنود ضاقت من كلام ساره / الله اعلم بالخفايا يا ساره لا يغرك مظهرهم
منار / اليوم لازم اروح جده .. عمي خضر بدون سابق انذار طاح عليهم وودوه المستشفى ..
قالوا جلطة بالقلب ولازم له عملية .. وعمتي فوزية بس عرفة بالموضوع اليوم الثاني ..
والا هي طايحة ودخلت العناية .. والله جدتي عباسية ماسوت سواتها .. صابرة ما شاء الله عليها
العنود تجلس على فرشتها بعدما فسخت جلال الصلاة وخلته جنبها / لا حول ولا قوة الا بالله ..
.. الله يشفيهم ان شاء الله .. ويقوم خضر لعياله .. وعمتك فوزية بعد والله انها بنت حلال اذكر لمن رحنا لها قبل 5 سنين استقبلتنا احسن استقبال .. وروحتها معانا الحرم .. والا الهدأ .. الله يشافيها .. وجدتك مؤمنه وشافت كثير بدنياها ..
منار بعبرة / ايوالله جدتي مره قوية .. اما عمتي فوزية مره حبابه .. دايم تلاقي عندها ضيوف وزوار زي كيدا يعني .. تحب تسوي هدي الشغلات .. ولمن تزوريها بالبيت ما تحسي بالوقت وهي ابدا ماتحسسك انك غريبه عن البيت ..
العنود تحاول تغير مزاج منار / ياهوووو ياجداوي ايش شيكلو يابت ههههههه ياحلو الكلام الجداوي عليك ..
منار تمسح دموعها / ههههه " التفتت لساره وشافتها نايمه " اجي جنبك ..
العنود توسع لها مكان / تعالي .. " سمعوا صوت الاذان " .. قومي صلي .. ساره ساااره " تحاول تصحيها "
العنود بتهديد / ساره ان ما صحيتي بالمويه الباردة اصحيك .. " سمعت صوت نايف " اجي اصحييييها ..
نقزت ساره / لالالا صحيت صحيت " طالعت منار " .. تبين تخونيني خليني اصلي واوريك ..
العنود ومنار/ هههههههه ..
وقاموا يصلون .. ونايف توجهه للمسجد ..
العنود بعد صلاة الفجر ونوم اخواتها ونايف .. توجهت لغرفة ابوها .. فتحتها بهدوء وشافت ابوها نايم ..
العنود تقرب منه وبيدها معقم للجروح ولصق .. فتح ابو راكان عيونه وجلس / ها بابا تبغين شيء
العنود مستغربه من حالة ابوها .. / اا امم معي معقم علشان الجرح >> وتأشر بيدها على جبهة ابوها
ابو راكان / يعطيك العافية يا بنتي الله يرضى عليك ..
العنود زاد استغرابها وتأكدت ان فيه شي صار بالشرقية / ايشلونك يبه
ابو راكان / بخير .. بس الشركة متعبتني .. شكلي ابي اقفلها
العنود سكتت لفترة " وبداخلها .. شركة .. اخر مره رحت فيها الشركة يا يبه قبل سنه و8 شهور حوالي .."
ابو راكان / اخلصي يا بنتي ابي انام بكره وراي اجتماع ..
العنود بذهول ../ ان شاء الله .. حطت الاصق على الجرح وخرجت وما زالت مستغربه ..
توجهت لغرفة امها شافتها نايمه وما زالت بجلابيتها .. طلعت لبس ترتاح فيه امها عند نومها ..
العنود / يمه يمه .. رفعت راس امها .. " وصحيت امها ".. يمه البسي ذا ..
ام راكان / روحي روحي ..
العنود وهي تسمع هالكلمة من امها دايم وغير هـ الكلمة ما تنطق ..وبألم / وين اروح يمه ..
.. قولي لي وين اروح واروح .. والله اروح لها المكان .. بس وين ..؟؟
ام راكان رجعت لضياع والصمت .. والعنود اعطت امها علاجها وبعد ما نامت امها طلعت من الغرفة ..
العنود واقفة خلف الباب تطالع لصالة وديكورها التفتت لجناح جدتها .. مشت بخطوات مهزوزه و خايفه ..
حطت يدها على مقبض الباب .. " مشتاقة .. مشتاقة لك حيل " .. سحبت يدها بهدوء وراحت تركض لجناحها ..
وما انتبهت لخلود اللي واقفة عند باب غرفتها .. وتراقب كل شي بعيون مليانة دموع ..

ـــــــــــــــــــــــــ
بالمستشفى .. الساعة 6 صباحا
سلطان / يبه مو احسن تقعد ويكملون الفحوصات ..
ابو سطام بحزم / سلطان .. قلت لك مشينا للبيت .. ما فيني شي ..
يوقف ويتعكز على عصاته المنقوشة بالذهب / مشينا ..
سلطان يعرف عناد ابوه واذا قال كلمته لازم تصير .. مشى وراه ..

في قصر ابو بتال
بتال صحي من النوم على اتصال من ابوه ..
.. " هلا يبه .. امر .. ان شاء الله .. خلاص الحين اكلم الشباب .. ابشر "

بجناح سمر ..
صحيت تصلي الفجر وما عاد نامت تفكر بكلام غرام .. وباللي صار لامها ..
حست بالجوع .. فتحت ثلاجتها ما لقت شي يعجبها .. قفلتها ونزلت تحت ..

بتال لبس ترنيق رياضي رايح لصالة الرياضية ..

" ما احد يدري بتعب الجد وهروب سطام "

بتال بابتسامه / صباح الخير
سمر كانت العبرة خانقتها .. سمعت صوت بتال وما قدرت تكتم .. وبكيت ..
بتال تفاجأ .. قرب منها / سمر ايش فيك حبيبتي ليه تبكين ..؟
سمر تحاول تتماسك .. جلسها بتال على احد الكراسي ..
سمر تمسح دموعها / العنود ..
بتال عصب / لا حوووووووووول رجعنا يا سمر
سمر انفجرت بكي .. ومن بين بكاها / حـ ..حر..حرققت .. ي .. يد .. اا .. اامي ..
بتال ما فهم شي / اهدي وفهميني ..
سمر هديت شوي / العنود .. حرقت يد امي
بتال مو مستوعب او مو متخيل انها توصل لها الدرجة / انتي متاكده ان العنود حرقت يد امي
سمر / ايه انا كنت نازله ... ولقيت مها بنت خالتها .." شهقت ".. واهي معاها .. وقالت لي انا حرقت يد امك
بتال شاف امه نازله مع الدرج.. ام بتال ../ صباح الخير .. " اعطت بنتها نظرة " .. وانتي ويش فيك
بتال وقف وقبل يد امه وراسها / صباح النور .. " وبنبرة مقصودة " سلامات ..
ام بتال بنفس النبرة / الله يسلمك .. واختك مكبرة السالفه .. البنت ما كانت قاصدة .. وصدمت فيني وانكب الشاهي عليه ..
بتال / يمه صدق والا انتي ماتبين مشاكل
ام بتال / الثنتين .. وبعدين البنت اعتذرت وانا قبلت اعتذارها .. واسال اختك ..
ياللي ماني عارفة كيف بكرة بتتزوج وكل كلمه والثانيه نشرتها .. وانت ماتقصر بدال ماتقول لها عيب تساعدها ..
سمر شهقت / يمه اذا ما قلت لكم اللي يصير معايه اقوله لمين ؟
ام بتال .. وهي تجلس على كنبة بالجهه المقابله لبنتها ../ مو أي كلمه تاخذينها او تسمعينها وصلتيها لاخوك والا لغرام ..
..عيب ياماما .. هذا ما يصير .. وخلاص انتي كبيرتي .. واهل راكان ما عليك فيهم .. انتي عليك براكان وبس ..
بتال يتنهد ../ الله يهديك ياختي انا ماقلت لك من قبل .." يهز راسه باسى " ..
سمر خجلت وانحرجت نزلت راسها وصارت تفرك بيديها ..
بتال / المهم طيارتكم الساعة 10 لدبي وبعد بنات العايلة لحقينكم بس بعد ما نحجز لهم
سمر بفرحة / صدق
بتال يهز راسة .. ام بتال / احسن ابي احد يساعدني في باقي الاغراض لاني راح انشغل بصوالين التجميل ..
بتال / الحين رايح لشباب بصالة الرياضية ..

ــــــــــــــــــــــــــــــ

بجناح رعد ...
تذكر لمن قالت له امها انا وخالتك نبي نمشي معك .. هلا ورحب ..
استغرب من الشخص الثالث اللي معاهم .. وعرف انها هيفاء ..

ام سطام بهمس / ترا هيفاء هي عروسك .. هاه الله الله بالكلام الزين ..
رعد تفاجأ " لالا يمه دخيلك بنت عم عبير وصديقتها .. يمه البنت تعرف كل شي "
وطول الطريق وهو يحاول ما يبين ضيقتها .. ويسولف ويضحك ..

... بغرفة هيفاء .. " ام عزام لها بيت بالخبر .. يسكنون فيه كل ماجو اجازة للخبر "
خارجة من الحمام " اكرمكم الله " لفه جسمها بالروب وتنشف شعرها ... واضح من عيونها انها كانت تبكي ..
وقفت قبال مرايتها .. اخذت المشط وبدات تمشط شعرها .. ورجعت لذكر قديمه

قبل خمسة سنين .. في القصيم ..
هيفاء / عبير تعالي ساعديني
عبير / من الشخص المهم اللي بيجيكم ومسوية هالحفله كلها ..
هيفاء بابتسامة / خالتي موضي والجوهرة .. وانتي عارفة غلاهم
عبير / اهاااا قولي كذا .. طيب اساعدك من عيوني ..
هيفاء / طيب خذي المبخرة وروحي بخري المجلس .. محد فيه غيث راح يذبح ..
عبير اخذت المبخرة والبخور وراحت المجلس .. المجلس له مدخل من الحوش خاص .. والبيت له مدخل ..
دخلت الجوهرة وام سطام وسمر وسامر ووليد ماسك يد سامر ..
ام سطام / السلام عليكم ..
ام عزام / وعليكم السلام .. وبعد السلام والسؤال عن الحال والاحوال .. نست هيفاء امر عبير
جات عبير تجري ودخلت المطبخ .. هيفاء / عبير ايش فيك ؟
عبير / دخل المجلس رجال .. يمه هيفاء بغيت اموت

خارج المجلس ..
رعد يحاول يتنفس ويعدل نبضات قلبه ..
" من هالمهرة .. ياحلوها .. استغفر الله ... بس مين مين .. مو هيفاء ..هيفاء حافظها "
شاف سمر واقفة عن باب البيت وناداها .. جاته سمر تجري
رعد / سموره من فيه داخل
سمر / بس ماما موضي وماما مزنه وماما جواهر وخاله هيفاء وخاله عبير
رعد / عبير .. عبير مين ؟
سمر / عبير بنت عم ماما
رعد / اهاا طيب .. اممم .. خلاص روحي ..
رجع دخل المجلس مسك المبخرة وقعد يتبخر الا ان جاء غيث ..
بعد اسبوع رجعت ام سطام خاطبه عبير لرعد ..


بالحاضر .. غرفة رعد
رعد يطالع نفسة بالمراية / ياهل ترا يا هيفاء راح تستحملين برود عواطفي .. بس انا لازم اخلي امي تخطب لي غير هيفاء .. بس يمكن هالغريبة تسبب لي مشاكل .. لالا احسن هيفاء لانها هي ماتبي زوج تبي اخوه وصداقة .. وانا وياها من زمان اصدقاء .. هي اللي تفهمني ..
لبس الترنيق الرياضي وتوجهه لصالة الرياضية


عند هيفاء بعد ما مشطت شعرها ..
.../ معقولة يا رعد بعد هالسنين راح يتحقق حلمي .. ماني مصدقة ...
بس عبير نسيتها بعد هذاك الحب الكبير .. يارب حقق مناي ياكريم ..


ــــــــــــــــــــــــــــــــــــ


بالرياض ..
العنود جهزت الفطور لمنار ..
العنود وهي تحط صحن الجبن وصحن خيار مقطع شرائح / ها منور كيف عمك وعمتك ؟
منار اللي توها قفلت الخط / عمي استقرت حالته وبيسون له عملية قسطرة اليوم وعمتي طلعوها الغرفة
العنود / الحمد لله والشكر .. وان شاء الله تنجح عملية عمك وتفرحون فيه
منار / امين .." تلتفت يمين ويسار " وين نايف ؟
العنود / نايف بغرفته الحين يطلع .. اسمعي منار هالفترة ابيك تطولين وماتجين الرياض ..
او لا تجين نهائيا الا انا اتصل عليك واقول لك تعالي .. فهمتي
منار متفاجأه / ليه ؟
العنود / شريفة تلعب بنار وانا ما ابيك تكونين موجودة يادوب اقدر احمي سارة .. منار انتي تعرفين قد ايش احبك انتي انا راضعة معي وتشبهيني روحنا مشتركة .. اذا تعزيني روحي جدة واقطعي عنا وبدون زعل
منار تهز راسها / يعني ماراح تحضرون زواجي
العنود / لا بس راح توصلك هديتي وانتي تدرين ان ما اقدر اخلي امي وابوي
منار تنزل راسها / طيب ..
نايف خارج من غرفته / ها خلصتي ؟
منار / ايه .. يالله نمشي
العنود / افطروا اول وبعدين امشي ..
منار / ما في وقت الطيارة راح تروح
العنود حاسه بزعل منار بس لازم تبعد منار شريفة مو ناوية على خير وهي لازم توقفها / عارفة هالشي ..
هاك هذي سندوتشات كليهم " مدت لها صحن مستطيل وفية سندويتشات " ..
منار / يا قلبي ما نمتي وجهزتي الفطور لنا
العنود ابتسمت / يالله كلي وانتي ساكته ولا تتاخرين
نايف / صجتني وماخلتني انام واخر شي هي تتاخر
منار لبست عبايتها وتلثمت وغطت عيونها بشيله ثانية علشان ما يهاوشها نايف ونزلت وراه ..
العنود اخذت الفطور وطلعت لصالة الخارجية وشافت ابوها ..
العنود / يبه تعال افطر
ابو راكان بصوت عالي وعصبية / انقلعي انقلعي
العنود استغربت من حال ابوها المتغير .. ليه مره معصب ومره هادي ../ ان شاء الله تامر
العنود رجعت الفطور لمطبخها وراح تقفل باب جناحهم ..
صحيت ساره .. / ايش فيه ابوي .. لية يصارخ
العنود بعد ماقفلت الباب وجلست على الكنبة / ساره .. ايش صار بالشرقية ... ما سمعتي شي ؟
سارة / لا .. ليه صار شي !!
العنود صدت عنها بضيق / روحي افطري
سارة راحت تفطر والعنود بدوامة افكارها ..


ــــــــــــــــــــــ



بالخبر ...
بالصالة الرياضية الخاصة ...
كل شباب العايلة موجود معدا راكان وزياد .. بتال كلمهم عن موضوع سفر البنات لدبي ..
عناد وهو يرفع احد الاوزان / خواتي مو رايحين
سند على السير/ هم مو رايحين والا انت ماتبيهم يروحون
عناد / ماحب خواتي يسافرون برا
بتال يسوي تمرين البطن/ مو لوحدهم
رعد على السير جنب سند / عناد تعاملك مع خواتك مو عاجبني كانت ماتثق فيهم ..
سند / تراهم متربيات صح لو تحطهم بوسط الوسخ تضمن خروجهم نظيفات
عناد / اذا بدر سافر معاهم موافق
بدر وهو يجلس بعد ما خلص من التمرين / اكيد ابي اسافر .. اجلس ليه .. وبعدين اعتبرها اجازة ماقبل العسكرية ..
سند وقف جهازة وبتال رمى الاوزان / ايش
سند / أي عسكرية ؟
رعد / انت قدمت على العسكرية
بدر وهو يمسح عرقة / ايه وقبلوني وراح تبدا بعد زواج راكان بسبوع او اسبوع ونص .. وليلة رمضان اخلص ..
سند بعقدة حاجب / جدي وخوالي وعمامي ما راح يسمحون لك
بدر / ابوي عنده علم وعناد كذالك وانا ماقدمت عليها الا وانا مصر
بتال / اجل تحمل اللي راح يجيك من ابوي
بدر بسخرية / بيقص رقبتي .." يوقف " .. غير العسكرية ماابي والشركة انتم موجودين فيها
توجهه بدر لباب الصالة .. بتال / اذا ابوي رافض تحداك تدخل
بدر يوقف عند الباب وبسخرية / يالله خوفتني .. اذا رضاء او مارضئ عندي واحد مايههمني
بتال بحده / بدر احشم عمرك
عناد / بدر انت معصب من البارح وما نمت لا تقابل احد وانت بذا الحالة
بدر طنشهم وطلع .. ياسر / والله خاطري ادور شغل غير الشركة بس ماني حاب أي شغلة ..
فارس / احمد ربك على النعمة اللي انت فيها
صقر كان يتمرن بحدة وعصبية .. سامر يطالع فيه / اقول صقيران انت تتضارب مع الالات
سعود / ايه والله اللي يشوفك يقول ذابحين لك احد
صقر مطنشهم .. سند بهدوء / صقر وقف ... صقققققققر قلت لك وقف ..
صقر وقف تدريب وجلس وحط يدينه على راسه / راسي بينفجر
رعد يقرب منه / ويش فيك ليه معصب هالكثر
صقر / امي وابوي خنقوني .. امي لو اعطش تجننت اكيد عين والا مرضان تلقاء البيت كان استنفار حرب وابوي ان شافني متنكد والا زعلان قوم الدنيا على امي وخواتي صقر وايش فيه وليه كذا والصرافة مليانه فلوس ولا تسافر ولا تصاحب احد غريب .. اوووووووووووووووووه اتعبوني
رعد / بس هذا .." وبضحكة " هذا انا قدامك نفس حالتك شفت امي ايش سوت بالمزرعة
الكل / ههههههههههههههه
صقر ابتسم / تخيل وانا متزوج وعندي عيالي وامي حاطتني بحضنها تأكلني وتشربني .. وفضيحتي قدام حرمتي وعيالي
سامر / احمد ربك ياصقر فيه غيرك يتمنى هالدلع والدلال
ياسر / بس مو يخنقونه خالتي وعمي اذا تبي تنتقم منهم مقلب قول لهم صقر فيه شي
سند / علشانهم يحبونه وهو وحيدهم فهذا شي طبيعي
صقر / بس انا مو بنت
عناد / فهالزمن ينخاف على الولد والبنت
بتال / صح وانت سايرهم وريحهم ..
سكت صقر مو مقتنع بالكلام يبي يشغل اهله عنه كيف ما يدري ..
بدا الشباب يتكلمون في مواضيع اخرى


ـــــــــــــــــــــ
في الخبر .. القصر ..
سلطان وصل ابوه لغرفة نومه.. وراح لبيته ..
دخل بيته وشاف الكل مجتمع على طولة الفطور .. بتعب / السلام عليكم
الكل / وعليكم السلام
ابو بتال / ها بتال ويش سويت
بتال بحترام / اللي طلبته طال عمرك
ابو بتال / بارك الله فيكم .. كملوا فطوركم بالعافية انا طالع انام لاحد يزعجني
ام بتال بهمس لعيالها / كملوا فطوركم .." وقفت ولحقت ابو بتال " ..
سمر / ايش فيه ابوي
بتال طالعها وطنش وسعود كذالك
سامر / ذكيه حنا وايش درانا
وليد / اسكتوا وافطروا امي وابوي قالوا افطروا وانتم ساكتين ليه ماتسمعون الكلام
سامر يقلد صوته / وانت ليه ما تفطر وانت ساكت
وليد بشهقه / وانا تكلمت
سامر يعدل صوته / اووااااوووه تكلمت وخلص الكلام
سعود ابتسم وسمر ضحكت .. اما بتال اللي يفكر بحال ابوه / اششششش ازعجتونا
الكل صمت ماعدا صوت اواني الفطور ..


ـــــــــــــــــــــــــــــــــ


بيت ابو سند ..

غرام حاسه نفسها نشيطه لبست وتكشخت ونزلت تحت ...

سند افطر مع امه وابوه .. ابو سند راح لشركة وام سند طلعت لبيت اختها الهنوف تشرب قهوة الضحى عندها..

سند جالس بالصالة اما التلفزيون وهو لابس الثوب والشماغ بيطلع .. يشرب شاهي و يقراء الجريدة ..

غرام بابتسامه / صباح الخير ..
سند رفع راسه وبابتسامه / صباح الحلاوه ..
غرام / شكلك طالع .. ما افطرت ..
سند / ايه طالع لشركة .. وافطرت مع امي وابوي لحقت عليهم ..
غرام بزعل / لااا يعني ماحد يفطر معايه ما احب اكل لحالي ..
سند / فيه فارس وياسر ما افطروا .. الحين ينزلون .. هاا شوفيهم
التفتت غرام وشافت فارس لابس ثوبه والشماغ وياسر جينز وتيشيرت ..
فارس وياسر / صباح الخير ..
غرام وسند / صباح النور
ياسر لغرام / على وين طالعه
غرام / ولا مكان ليه
فارس / كاشخه ومتمكيجه وا ولا مكان
غرام بزعله / الحين اللي يسمعكم يقول دايم مبهذله وريحتي خايسه
سند يوقف ويضمها من كتوفها / اذا الغرام ماتكشخت من يتكشخ .." قبلها على خدها " ..
.." غرام شافت الخدامة عند طاولة الفطور وراحت لها " سند يكلم فارس.. ها فويرس وايش عندك
فارس / اممم انت طالع لشركة .. اا خلنا بسيارة وحدة واقول لك الموضوع
سند يرجع يجلس / طيب روح افطر انت وانا ابي اخذلي فنجال شاهي واخلص بعض المكالمات عجل
ياسر / يالله اسبوعي وتنتهي اجازتي ويبدا الشغل
سند / خلاص انت مسختها متى تشتغل ومتى تتزوج
ياسر / يالله الجنه اللين تتزوج انت ثم فارس يكون الشيب غزا راسي
ابتسم سند .. غرام عند طاولة الفطور وبسخريه / يامسسسكييييين ... " وطنشت نظراته .. وبرود" تعالوا افطروا ..
فارس بابتسامه / وه وه فديت الزعلان انا
ياسر / وطاحت براسي يعني .. " وراحوا يفطرون " ..

بعد الفطور .. بسيارة سند ..

سند / ها وايش عندك ؟
فارس بارتباك / انا غلطت .. وغلطة كبيرة ..
سند بعقدة حاجبية وصوت حاد / ويش غلطة .. ويش هببت فيه ..
فارس / الميزانية تبع مشروع المجمع اللي مستلمينه .. غلط برقم واحد بس ...
قاطعة سند بحدة / تدري ان ذا الغلط يكلفنا ملايين يعني افلاس ويمكن ديون وسجن
فارس / ادري والله ادري .. بس نقدر نعدل كل شي للحين ماشافة خالي سلطان ولا وصل لعمي خالد .. انا عندي النسخة وعدلتها بس يبي اعادت بعض التواقيع وتمر بدون مشاكل .. ابيك تساعدني ياخوي .. انا ماصدقت اول لها المرتبة .. لو عرف عمي او خالي والله ليحطوني بالارشيف
سند / تستاهل الارشيف ... اوووووووووف .. " يضرب يده الدريكسون " راح اشوف ايش اقدر اسوي بس لا تضن ان خالي ماراح يوصلة علم
فارس / اهم شي اعدل الغلطة وبعدين يصير فيها مية حلال


ـــــــــــــــــــــــــــــــــــــ

بالرياض .. زياد يدخل البيت ..
قابل العنود فوق توها طالعه من غرفة امها ..
زياد / السلام عليكم
العنود باستغراب/ وعليكم السلام .. خير فيك شي
زياد / امي صاحيه .." وياشر على الغرفة بعيونه "
العنود / لا توها اخذت علاجها ونامت ..
زياد / وابوي ..
العنود / هذا هو بالغرفة اللي وراك ..
زياد يلتفت على باب الغرفة / ليش ابوي هينا ..؟
العنود / من حوال سنه ونص وابوي بغرفة وامي بغرفة .. " وبسخرية " .. ما تدري ؟
زياد يحاول يصد عن عيون العنود وبارتباك / امممم لا .. ليش .. هم بغرفة .. يعني ..
.. ليه .. " يهز راسه " خلاص خلاص .. كيف صحتهم ..؟
العنود رفعة حواجبه وبستهزاء / تعبت نفسك .. طيب .." تسايره ".. امي على علاجاتها وابوي مثل ماهو ..
زياد / امي أي علاجات اللي تاخذها ليه .. احس .. مدري كيف .. صايره غريبة ..
العنود بستهزاء / لا والله صدق .. وشلون يعني تصدق مادري
زياد / عنود ويش فيك " جلس على الكنبة اللي بصالة " ابي اعرف ويش فيهم ؟؟
العنود لح بريق امل امامها .. ابتسمت / امي مريضة بالزهايمر .." وهي تتجه له لتجلس بجواره "..
..اول ماتغيرت علينا بعد وفاة جدتي وخالي نايف بحوالي اسبوعين .. صارت تنادي امها ..
وبعض الاحيان تطلب طلبات غريبة .. وابوي ماتحمل هالشي وتركها ونام بغرفة الثانية ..
بعدين ابوي تغير علينا وبعد جدي .. وخالاتي يدارونه .. ونايف يدارينا ..
زياد / طيب ليه ماتقولين هالكلام لراكان يخذكم ويسكنكم في بيت لحالنا كلنا سوء وخالاتي مايدخلونه ..
العنود / جدي وخلود .. وين نخليهم .. خالتك خديجة يدوبها تنتبه لنفسها .. مادري وايش غيرها وخلاها بهالبرود ..
وخلود انت تدري ان نفسيتها تعبانه من بعد الحادث .." قالت هالكلام بهمس وهي تلتفت للخلف لباب غرفة خلود "..
وبعدين جدي محد يعرف لأدويته غير اعطيها الصبي وهو ياكله اياه .. ما يبي شي مني ..
زياد باستغراب / ليه ... مو هو يحبك .. ويشهق باسمك ..
العنود / هذاك زمان قبل ماتموت جدتي الظبي بس هو بعدها كرهني . لاني اشبهها
زياد / اهااا طيب ابوي ما قالك شي ليه ترك الشرقية وعصب علينا
العنود سكتت لفترة .. وبهدوء / لا ما قالي .. وانتم ما سالتوا ..
زياد / راكان قال ماله داعي .. واذا راكان قال كذا معناته صح ماله داعي .. بين الاخوان مالنا دخل ..
العنود عصبت / معناته لاعاد تسالون عن احد .." وقفت ".. لا انت ولا اخوك ولا عمامكم لكم دخل فينا ..
.. فاهم .." وبصوت اعلا ".. فااااهم فااااااااااهم .. ووصل هالكلام لاخوك المبجل ..
تركت العنود زياد بذهوله وصدمته .. سارة طلعت من الجناح ونايف واقف على الدرج سمع اخر كلام العنود ..
نايف / السلام عليكم
زياد / وعليكم السلام
نايف / ويش صار .. ؟
زياد / مدري اختك عصبت وقعدت تصارخ وانا ماقلت لها شي يعصب .. غريبة هالاخت
نايف ابتسم بسخرية / من الغريب اختي والا انتم .. " تركة ودخل لجناحهم "..
ساره تطالع زياد وهي ساكته وفي داخلها زحمت حكي ..
زياد يطالع سارة ومو عارف ايش يقول ضاع الكلام .. التفت يطالع بالفراغ .. سمع صوت تقفيل الباب ..
التفت شاف باب جناح اخوانه مقفل .. تنهد بصوت عالي .. وقف .. رفع يده وطالع الساعة ..
همس لنفسة / مابقى شي على صلاة الظهر .. خلني اصلي واروح لراكان اقوله اللي صار ..
ترك المكان وذهب دون ان يلتفت لحطام احساس الاخوة والم غربة الدار .. لم يلتفت لطمح واحاسيس ذالك المراهق ..
..والا لتلك الطفلة التي بدات تخطوا خطوات المراهقة وتحتاج لعاطفة ولا لتلك الانثى المشبعة بالألم ..
ولم ينتبهوا هم الا اخ يعني من ضعف وخوف ..


ـــــــــــــــــــــــــــــــــــــــــــــ


بعد الظهر ..
الصباح سافرت سمر والجوهره وهيفاء مع سعود وسامر ..
العنود رفضت السفر ماتبي تسافر وتترك زوجها وعيالها .. يكفي فترة تجهيز مرام ..
البنات طيارتهم بعد ساعتين .. والكل توجه للمطار معادا الكبار ..

بيت مياسة هدوء لا يوجد احد على الطولة سوء مياسة و راشد ..
راشد / لو مو صقر قال يبي خواته يسافرون ما كان طلعوا من ذا الباب
مياسة بحده رقيقة / راشد .. هالايام اشوفك متشدد مع البنات تراهم تربيتي
راشد بعصبية / تربيتك وانا ويش مخوفني غير انهم تربيتك
مياسة بصوت مرتفع / ويش تقصد .. تقصد اني انا ماربيتهم على الصحيح ..
راشد يوقف / اقول يالخبلة لو فيك خير كان جبتي عيال مو كلهم بنات غير ولد واحد اخاف يصير مثل البنات ..
مياسة / وانا احمد ربي ان الله مارزقني بعيال يصيرون مثلك خاينين للامانه
راشد يتوجه لها وهو ماسك عصاه ويعرج وبحده / مياسة الظاهر شفتي رجل انكسرت وقربنا لهلك قلت ما يقدر يسوي شي
مياسه توقف وبتحدي / وايش اللي بتسويه يارشد تبي تضربني مثل قبل والا تبي تتزوج عليه مسيار...
.. والا والا والا ياراشد .. " كانت تحرك يديها بشكل دائري سريع باتجاه عقارب الساعة "..
.. " وقفت حركت يدها .. ورفعت السبابه " ..شي مهم ولازم تخليه في بالك .. ماراح اسكت عنك مره ثانية ..
ابد .. وراح اكشف كل شي لابوي واخوانك وبناتك وولدك .. وحتى اهل دلال .. تذكر دلال ياراشد .. تذكر ..
.. وراح تطلقني وقتها .. وبغصبن عنك .." وضعت اصبعها على راس انفها ونزلته بحركة سريعة "..
راشد الجم من حدة كلامها ومن قوتها ../ يعني مستقويه بابوك واخوك يا مياسوه .. بسيطه بسيطة
مياسه بثقة وابتسامة استهزاء / لا تقصر باللي تقدر عليه .." وبصوت سخريه ".. رشودي ..
راشد عصب ورفع يده كان بيضربها بس تذكر عمه وسلطان ونزلها .. تركها وتوجه لدرج بيطلع لجناحه ..
مياسه / ههههههههههه هههههههههههه واااااااااي راشد ههههههههههه وااااي يالنقيب راشد ..
.. ماتوقعتك خواف هههههههههههههههه .." اختفاء عن انظارها فتوقفت عن الضحكة .. لتنظر الى سرابه ..
.. فتجهش ببكاء مرير جلست على الكرسي ".. الله يسامحك ياراشد .. الله يسامحك .. آآآآآآآه ..
.. عسى ربي مايحط حوبت البنات اللي اذيتهم ببناتي .. ولا ولدي .. آآآآآآآآآآآآآآآآآآآآآآآآآآآآآآآآآه ..
..آآآآآآآآآه .. يبه .. ذبحتوني انت وعمي ذبحتوني .. الله يسامحكم الله يسامحكم ..
.. " وضلت باوجعها اللتي ليعلم بها الا الله ثم شخصين ؟؟ .. مسحت دموعها وهي تنادي على الخادمة ..
مياسه / احم احم .. سينا سيناااا .. " جاتها الخادمة "
الخادمة سينا / نئام مدام
مياسه وهي تغادر السفرة / شيلي الاكل ..
هزت الخادمة راسها وبدات تشيل الصحون .. الخادمة بهمس " مسكين مدام واجد مسكين " ..



في بيت ابو عناد ..
ابو عناد يسولف مع عناد وام عناد " بدر وشجون وابرار سافروا "
ابو عناد / اخوك ويش سوا بموضوع العسكرية
عناد / يقول انه دبر كل اموره وبعد 3 اسابيع يمشي ان شاء الله
ام عناد / مدري ويش يبي بالعسكرية الله يهديه بس
ابو عناد / ويش فيها العسكرية الا انا فرحت يوم قال يبي يدخل العسكرية تمنيت ان عناد يدخلها بس هو ماله بالعسكرية وهاا هذا بدر دخلها الله يوفقه ويسعده
ام عناد / امين يارب
عناد / الحين جدي وخالي بيرفضون انت تعرف انهم مايبون حد يروح بعيد
ابو عناد / بدر يقدر يقنعهم .. رجال وما ينخاف عليه .. الخوف على اللي جالس جنبي
عناد يضحك / ههه افااا يابو عناد عسى ماشر
ابو عناد / نبي نزوجك وانت .. ابد مامنك فود
عناد / يبه الله يخليك لي انا ماقلت ما ابي طول عمر هالفترة ماني مع الزواج خلها بعد سنتين وبعدين ابشر باللي يرضيك
ام عناد / يالله الجنه .. بعد سنتين احد يعلم بالغيب ياوليدي تدري من تدفن ومن بيعيش ياولدي ليه مو وقته
عناد / يمه الله طول بعمرك .. الحين عندي شغل وبكره خالي بيمسكني مشروع كبير وبعده ان شاء الله انا ابي اسوي لي مشروع لحالي ماابي أي شي يشغلني عنه
ابو عناد / اهاا حط في بالك سنتين واذا ما تزوجت زوجتك غصب عنك
عناد / ابشر من عيوني
ام عناد / اجل ويش رايك اخطب لك الحين
ابو عناد ايه والله صدق
عناد / مالكم لو .. الله اللي يعلم ويش يصير بعد سنتين .. تبوني امسك البنت سنتين اللين اتزوج واقطع بنصيبها ..
ابو عناد / اذا وحده من بنات عمك فهي ملزومه تنتظرك ..
عناد / والغريبه احسن من بنت عمي .. خلي بنات عمي يشوفون نصيبهم .. ان جاهم اللي احسن مني
ام عناد / حنا مانبي نخطب نخطب بس نقول عناد خاطره بفلانه ويعني .. " قاطعها ابو عناد "
ابو عناد / لالا كلام عناد صحيح خليه على راحته والدار مليانه بالبنات وان شاء الله ما ياخذ الا اللي في بالي
عناد بابتسامه / ومن اللي في بالك يابو عناد
ابو عناد / غرام بنت عمك ان شاء الله انه لك ومي لغيرك
عناد / ههههه يبه الله يخليك لنا غرام بزر وانا اعتبرها مثل شموخ يعني ماهي بحولي " قالها بثقة وهو يهز راسه بـ لا "
ام عناد بابتسامه / يصير خير يصير خير
عناد بتاكيد / يممممممممه ماابي بكره خالتي العنود تقول لي عناد والله ان شفت عيونك تتلاقط ببنتي فقعتها لك كاني العاشق الولهان راكان >> كان يقلد صوت عمته
ابو عناد وام عناد / هههههههههههه



في بيت ابو سند ..
ابو سند وسند و فارس وام سند " العنود " ياسر وغرام سافروا ..
الكل يضحك على تعليقات ام سند ..
فارس / آآآآآه يمه بطني آآآآآ ما اقدر
العنود بجديه ومعاها فنجال الشاهي بيدها / قوم قووووم ورح غرفتي تلقى علبة فكس تحت مخدت ابوك خذها وتدهن بها
ابو سند باستغراب / وانا متى تدهنت بالفكس ..
ام سند / يااااا فضحي يارجال لا تكذب انت مو كل ليله تتدهن به
سند وهو ينزل فنجاله / ههههههه افااااااااااا يبه وانا اقول ابوي شباب وكنا نبي نزوجك
ام سند / ههئئئئئئئئئئئئئئئئئئئئ تبي تزوج ابوك .. هذي اخرتها ياسنيدي .. زوج نفسك بالاول وبعدين التفت لغيرك
ابو سند يتغزل وفنجال الشاهي الساخن بيده / فديت للي يغار انا فديت الزعول انا ..
..والله لو يجيبون بنت لبنانية بعمر الـ 14 ما اخذتها آآآآآآآآآآآآآآآآآآآآآآه احترقت لا بركتن بذا الشاهي ..
العنود قامت تمسح اثار الشاهي المكبوب على فخذه .. سند يحاول يكتم ضحكته صعبه يضحك وابوه يتالم
فارس / ههههههههههههههههههه ااااااااااااه ههههه يبه ههههههههه لو انك صادق ماكان صار ههههههه بنت 14 ولبنانيه ههههههههههههههههههههههه
ام سند وقف تمسيح ورجعت عدلت جلستها / أي والله ان وليدي صادق .. بنت 14 لبنانيه هاااا ..
خاطرك تتزوج عليه يافهيدان .. مو هذي موضه طالعين بها الشياب هذي الايام ..
ولقالوا لهم ليش قال ابي اجدد شبابي شبت نار جهنم فيهم ..

ابو سند / افاااا ياعنود الصيد افااا تزعلين .. وتصدقين كلام هالبزر ..
العنود تصد عنه تحاول تكم ضحكتها / انا زعلانه غنيلي وارضى
ابو سند / بس ما طلبتي شي .. انت " يقصد فارس " انزل وطبل على الطاوله .. وانت شيل معي " يقصد سند ..

وبدا يغني للعنود اغنيتها اللي تعشقها .. غناء محمد عبده .. كلمات خالد الفيصل ..
من خصايص عنود الصيد كثر الطواري
و عادة الظبي يجفل ليتحرك ظلاله
مايصيد الجوازي كود بخص و داري
القنص بالركاده و التسرع جهاله
و لا يعرف الطرد من لا يعرف الصحاري
ماتعرض سموم و لا تعرض شماله
كل درب عليه من المخاليق ساري
للسوالف رجال و للشكاله رجاله
و انت عشق حياتي يا غزال البراري
اتفاول بوجهك سعد من صرت فاله
انت و الله حبيبي و انت و الله داري
إن نظرة عيوني يم غيرك جماله
ما نقطع سيل حبك بالمعاليق جاري
كن قلبي خلقه لله لحبك سباله
ليتني يا قمرها غار منها نهاري
حيث وصل الموده همسة في لياله
ليت واهج غرامك مثل وجدي و ناري
مير ماظن في دنيا المحبه عداله


في بيت ابو طلال ..
على طاولة الغداء .. ام طلال .. ام سيف .. سيف وريان .. وابو طلال ..
سيف / خلاص ريانوو حبيبي وعد بعد زواج راكان راح نسافر لديزني لاند وعد بس انا وانت
ريان الزعلان لانهم اسافر مع اللي سافروا / مابي ليه مااروح معاهم دبي ذحين فيه مهرجان مدهش ابي اشوفه
سيف / انت زعلان على مدهش والا لان وليد سافر
ريان / الثنين
ابو طلال / خلاص حبيبي بعد زواج راكان نسافر لديزني لاند اكبر ملاي بالعالم ماتعرفها
ريان يفكر / الا اعرفها
ام سيف / خلاص ماما بعد الزواج تروح وتلعب لحالك حتى وليد ماراح يروح معاك
ريان / انا مقهور ليه هو يروح وانا اقعد
ام طلال / حبيبي ريانوو وليد مريض ولازم احد ينتبه له .. وانت مافيه احد ينتبه لك ..
وخواتك راحوا يساعدون سمر يعني مو فاضين لك .. خلاص حبيبي تعال كول شيء ..
ابوطلال / والليلة اذا تبي تسهر مع الشباب في الاستراحة اسهر
ريان فرحان / من جد اقدر اسهر واصير من الشباب
سيف ابتسم / ايه من جد وراح نلعب كورة واللي تبيه بعد .. بس اول تغداء ..
ريان / طيب .. اصلن انا جيعان بس زعلان ما اقدر اكل ..
الكل / ههههههههههه




بيت ابو سطام .. سلطان يتغدا مع امه وابوه واخوه رعد ..
بتال راح الرياض يكمل المشروع ..
ام سطام / هني هني وعافيه
ابو بتال / يعافيك يالغاليه ..
رعد / اقول سلطان بما انك عزوبي ويش رايك تنام عندنا الليلة ونرجع ايام زمان
سلطان / اللي يسمعك يقول يتذكر ايام عزوبيتي كنت ياصغرك عمره 4 مدري 5 وبعدين تزوجت
رعد / المهم نفسي اعيش الاحساس
ابو سطام / الا يا سلطان ؟
ابو بتال / سم يبه
ابو سطام / وايش رايك تروح الرياض وتشوف الشغل اللي هناك
ابو بتال / والله ودي يايبه بس عندي مشاكل هينا لازم اخلصها وبعدين انزل واحل الموضوع بكبره ان شاء الله انا ناوي باذن الله .. بس خليني اخلص من اللي هنا
ابو سطام / على خير ان شاء الله
رعد / يعني ماتبي تسوي شي اليوم حركات عزوبية
ابو بتال يبتسم / ناوي اسهر بالاستراحة الليله
ابو سطام / والله ان خاطري اشوف هالاستراحة غرام صجت راسي تبي مثلها
ابو بتال / صدق تبي تعطيها الملحق يبه
ام سطام / لا مااظن غرام ورعه صغيره خذها على قد عقلها
ابو سطام / لا والله اني صادق .. وكلمت البنات .. وابرار تصمم الدكرور " الديكور " ورهام تبي ترسم ..
و مدري ويش بيسوون هم يبربرون وانا اقول لهم تم .. والله ان اللي يبون يسونه يسونه والا احد يقلهم حرف ..
رعد / اوووه ابو سطام ناوي يفلها ..
ابو سطام بروح مرحه / ابي اتشبب شوي
ام سطام / اهااا بس ممنوع دخول رجاجيل .. تبي تروح روح لاستراحة العيال
رعد / اووووهووو الوالده غارت .. فديت الخدود الحمر بس ارفعي البرقع خليني اشوف
ابو سطام يضربه بالعصى / قم قم محد غيري يشوف حسنها
ابو بتال / صدق يمه ولا مره شفناك مفرعه ..
ام سطام / عيب ياولد عيب .. الله يرحم زمان اول .. المره اللين تموت ورجلها رجلها مايشوف وجهها
رعد / صدق يمه
ام سطام / ايه .. الله يرحم عمك سند وخالتك شيخة .. وهي حامل باواحد من عيالها اللي طرحتهم ومااكتمل حملها بهم ..
اشتهت الشاهي وتبي تاخذ لها رشفه تبرد كبدها وتوها رفعت طرف برقعها والا يلمحها عمك الله يسامحه ويبرد عليه ..
ويهفا بمسحاه عنده " اله حاده يقطع بها العشب من حول النخل " وتضرب بساقها بغت تنقص ويقوم عليها بعصاتها ..
ياللي ماتستحين ترفعي غدفتك وتشربين شاهي ماحشمتيني .. " اخذت نفس " .. لا راحم ضعفها ولا رده الورع ..
اللي ببطنها وضربها ضرب الله لا يذوقه لحبيب ولا عدو .. ماخذت يوم الا الورع نزل ومات ..
وهي قعدة شهور تنزف ومانا عارفين علتها وبعدها بسنتين توفت لو الولد عاش يمكن كان كبرك ..
الله يسامحهم ويغفر عنهم ..
ابو سطام / سند رحمت الله عليه شديد وحاد بالحيل .. الله يسامحه لو انه كان اهون بشوي كان كثير اشياء تغيرت ..
رعد وابو بتال / الله يرحمه

ـــــــــــــــــــــــ
بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..



البارت 6



ليه الزمن ماعاد فيه صاحبٍ وافي...
ليه الزمن صارت جروحه قساتي..
ليه الضحكه في زماني..
بدت تنعدم من حياتي..
ليه القسى...والظلم..وقولت الآهي..؟؟
كنت أتخيل عالمي غير زماني
تخيلته خيال طفلٍ بريئي
ماله في هالزمن ولاهمومي
تخيلت زماني كله فرحه وشموعي
والحزن فاني من حياتي
لا صاحبٍ يجرحني
ولا ظالمٍ يظلمني
رسمت لحياتي..أشكال وألوان مختلفه
زخرفتها بأحلى زخارف خطتها أيديا
وعيشت نفسي بأحلام ورديه
ولافكرت ان هالخيال جداً عالي وانه صعب المنالي
كنت اتمنى صاحبٍ جنبي
يطبطب لضاقت علي حالي
يضحك بوجهي ويسليني
يسولف لي عن أوجاعه وأسولف له عن أوجاعي
نتسامر ..ونضحك..ولانعرف للحزن بابي
بس ..للأسف هذي أحلامي
أحلام طفلٍ ماله فـ هالزمن مكاني
وفجأه
صحيت من أحلامي
وعرفت ان هالزمن مجرد سرابي
والفرح فيه بس ثواني
وكل اللي رسمته على بالي
تسطر فـ صفحة أحلامي


بقلم
غـلا قــطـــر

ـــــــــــ


الرياض ...
بعد المغرب ... في المجلس الداخلي لبيت ابو نايف ..

خديجة تتحدث عن مسلسل لام راكان وام ركان في صمت غريب .. خلود صامته وتسرح بفكرها ..
ساره ومها وحنان يشاهدون مسلسل على التلفاز .. ساره بعباتها والبرقع بيدها ..
العنود بعباتها وبرقعها متغطيه .. خوف من دخول عبدالله المفاجئ بدون حياء ..
شريفه وهي تاكل من الفطائر اللي امامها / عنيييييد اسمعي زين مناروه راحت جدة بلا شوري ..
لا تفكرين تلوين ذراعي بهالشي .. تراني شرايف مايصير شي الا القي له دبره ..
العنود بتغابي مقصود / وشهو ذا الشي ..؟
شريفه / لا تقولين ها عرس اخوي .." وبنبرة حاقدة " جعله ما يتم .. ابي اروح .. تعقبين مالك روحه ..
العنود تمثل الحزن / لييييه ما ارووووووووووح .. هذا عرس راكاااااااان ..
شريفه / اهاااا بس عرس رويكين .. اقول انتي عروس والعروس ماتطلع قبل عرسها ..
العنود تدعي الخجل / خااااالتتتتي احرجتيني وبعدين عرسي باقي عليه ..
شريفه صدقت وبابتسامه بينت صفرت اسنانها وتفرقها / هههه ايه .. ااا المهم مالك روحه ..
العنود لعت كبدها بس ويش تسوي لو مو جدتها الظبي كان لقت لها حل .. وبهمس / الله يرحمك ياجدتي ..
شريفه / هااا ايش تقولين ما سمعت ..
العنود / اقول لو سألوا عني ويش تقولون لهم ..؟
شريفه بخبث / ههههههه لا لا من بعد اللي صار مهم سألين عنك ..
العنود تتصنع المفاجئة / ليييييييييه ويشششش صاااااار ؟
شريفه تطالع ساره وبابتسامه تعتقد فيها انتصارها / ولا شي .. بس عمامك ان شافوك اذبحوك ..
العنود تبي تترك الجلسة بلا رجعه .. وقفت وتدعي البكى / ليييه لييييه ايش سويتوا .. اهئئئ اهئئئئ
شريفه عصبت / ووجع ليه وليه ضيقتي صدري .. اقول انقلعي انقلعي وخذي امك معك ..
العنود تأشر لساره بيدها .. يعني " الحقيني وجيبي امي معاك " ..
شريفه لمن شافت ساره تقوم امها / سووويرر زين انك سمعتي كلامي وما قلتي لعنيد ويش صار..
راح اخليك تحضيرين عرس رويكين وتشوفين وايش راح اسوي .. راح اخلي بنت سلطان تطلق من اول ليلة ..
ساره متفاجأه ومها وحنان ايضا ..
مها / يمه كيف تطلقينها وليه ..
شريفه / يالغبيه ابيه يطلقها علشان يتزوجك يالبقره ..
مها / يمه ما احبه غصب يعني اتزوجه ..
شريفه / حبك برص قولي امين حبك برص .. هذا ولد سطام يالخبله ولد سططططاااااام ..
مها / وايش يعني ؟
شريفه / آآآآآآآآآآآآآآآآآآه ياقلبي آآآآآآآآآآآآآآه ما الله عطاني بنات ذكيات مثل العنود وسوير يعرفون مصلحتهم ..
وحده غبيه وفاتح حلقها لها الخربان التلفزيون والثانيه بقره ترعى تبي ثور مثل ابوها ..
مها وقفت / ويش فيه ابوي ما جوعك ليله ولا ضربك ولا خلاك عريانه ..
يمه متى راح ترحمين ابوي وتحسسينه باهتمامك ..
شريفه تشهق / هئئئئئئ " وبصوت عالي " تعاااااالي تعااالي اضربيني احسن لك تعااااااالي ...
ياقليلة الادب ان ماخليت عبيد يكسر عظامك ما اكون شريفه .. اوررريك في البيت دواك ..
مها خافت لانها جربت ضرب عبدالله جلست جنب حنان وهي ترجف / يارب خذ عبيد وفكنا منه
حنان / امين .. الليله يارب ..


بعد نص ساعة ..

فوق .. بجناح العنود ..

العنود / ها نامت امي ..
ساره تجلس وبطفش / ايه .. عنود طفشانه ابي السوق ابي اشتري لي فستان ..
العنود / خليها بعدين حبيبتي لا تخافين راح تشترين فستان واتحد وحده تلبس بحلاته ...
ورح تشترين هديه بعد لزوجة راكان .. عجبك .. << " قالته مبتسمه وهي تفرد الملابس حتى تكويها "
ساره تنسدح على الكنبه / اهههههههههاا هذا اذا خالتي شريفه سمحت لك ..
العنود بابتسامه خبيثه / قومي قومي ..قومي قفلي الباب .. " جلست على كنبه مفرده وامامها طاوله الكوي "
ساره وقفت وراحت تقفل الباب / عنوده ليه ماتخلين الخدامه تكويها زي زمان ..
العنود بجمود / لا " وتغير الموضوع " قومي سوي شاهي وبعد فيه كيك بشوكولا سويته لك شوفيه بالحافظة
ساره مبرطمه / طيب .. احط نعناع بالشاهي
العنود فاهمه قصدها / اللي يعجبك بس اهم شي سوي شاهي بسكر مو ملححححح
ساره / هههههههههههه والله ما كان قصدي ..
العنود تبتسم / طيب صدقتك ..


ـــــــــــــــــ




يوم جديد ...

بدبي .. احد المولات ..
شجون / وه وه وه ياحلووو دبي وياحلو من فيها
رنا / صدقتي .. هذي دار الحي ..
غرام / اسمعوا اليوم نبي نتمشي بس .. لكن من بكره نسوي جدول لطلبات سمر
نوال / انا سالت خالتي الجوهره .. قالت مافي شي كثير ..
ابرار / ايه .. لان اكثر اغراض سمر اخذتها من بيروت ..
شجون / وه بس متى اتزوج ويسالوني الناس وين رايحه اقول رايحه اجهز ..
من وين جايه جايه من .. من ؟ من وين ؟ << تسأل البنات
غرام بضحكة / من مستشفى المجانين ان شاء الله .. هههههه
البنات / ههههههههههه
شجون / وجع ان شاء الله لك انتي المستشفى مو لي..
غرام تضحك / ههه انتي قلتي من وين جايه .. وجاوبتك .. هههههه
شجون / قصدي من أي دوله اجهز ..
ابرار / حدك اسواق الشرقية ..
شجون / لا والله مثل ما سمر جهزت من برا حتى انا اجهز من برا ..
رنيم / قلتيها سمر يعني بنت سلطان واخت بتال مو انتي
شجون / وايش في انا .. بنت خالد واخت عناد ..
رنا بسخرية / يعني اخت عناد .. وين تروح ؟
شجون باعتراف صادق / في البيت ..
البنات / ههههههههههه
ريهام / ماتدرون يمكن ربك يرزقك وما تجهزين لعرسك الا من روما وباريس ..
شجون بتنهيده حالمه / اميييييييييييين .. وبعد لندن لا تنسين ..
غرام / اهااا حلم ابليس بالجنه .. بنات قوموا هذا بدر وياسر والصقر جاو .. مشينا ..



بدر وياسر وصقر ..
بدر يوقف الشباب ../ اقول شباب ؟
ياسر وصقر / هاا ..
بدر / مو احسن نخلي البنات يتقسمون .. منها يخلصون بسرعة ومنها نبعد العيون عنا ..
ياسر / ايه والله اللي يشوفنا معهم يقول رعيان وهذولا الغنم ..
صقر / اذكر الله ..
بدر / ههههه اكثر الرعية خواته خاف عليهم ..
صقر عصب / خذوا خواتكم وانا اخذ خواتي مهم محتاجين لكم ..
بدر يمسك يده / اقول هدي اعصابك .. وخواتك خواتي ..
ياسر / خلانا نتصل عليهم ونقلهم يقسمون عمرهم ..
بدر يترك يد صقر / وهذا الصح ..
اتصل بدر على ابرار وتقسموا البنات .. وكلن اتفق على جهه يحتاجها ..
بدر .. معاه .. " ابرار , رنيم , رنا "
ياسر .. معاه .. " غرام , شجون , ريهام "
صقر .. معاه .. " ريما و روان , نوال واماني "

بدر / اسمعوا بنات اللي تبونه نروح له سوا مو وحده تقول ابي شغله وتروح وتتركنا نحوس ندورها ..
رنا بعفوية / ليه شيفنا صغار ما نفهم ..
قاطعتها رنيم بقرصه / اص الرجال ماقال شي
رنا بألم وهي حاطه يدها على متنها مكان قرصة رنيم / آآآآآآي وانا ويش قلت ؟
بدر تضايق من كلمتها حسها كانها تستهزء فيه "وبنبرة جامدة " / المهم لا تبعدون عني ..
ابرار / خلاص بدر ولا يهمك بس نبي محل هالفساتين ..
بدر / يالله ادخلوا ..
دخلوا محل الفساتين .. وهذا حلو وهذا قماشة شين وهذا عاري .. وهكذا ..


عند ياسر ..
ياسر بابتسامه / اقول غرام ..؟
غرام / هااا
ياسر مبتسم بخبث / في خاطري من زمان ادخل ذا المحل .. ويش رايك تدخليني فيه .. " ويأشر بيده على المحل "
غرام بخبث مماثل / ابشر من عيوني بس ..
قاطعتها شهقت ريهام الخجولة / استغفر الله .. يا ربي لا تفضحنا ..
ياسر انفجر ضحك / هههههههه انا ههههههههه امـ هههههه زاح ههههه امزح
شجون تتصدد ورا ظهر ريهام .. ريهام بتبرر / لالا اااا قصدي اا ..
غرام تقرب من ريهام / ويش فيك ؟
ريهام بهمس/ قليلة الادب شجون تقول خاطري ادخل نعومي واخذ ذا القميص المعروض ..
غرام بخبث / اقول يويسر وايش رايك تتزوج شجون وتدخل وتشتري اللي يعجبكم ..
ياسر بخبث مماثل / قووولك اجل وايش رايك ياشجون ..
شجون توترت وارتبكت وصارت تدور في مكانها / اااا .. " وبعصبية " قليلين ادب ..
غرام وياسر / هههههههه
ياسر يحاول يسيطر على ضحكة / يالله يالله امشوا خلصوا اغراضكم ..



مع صقر ..
ريما بعصبية / روانوه وبعدين معاك ..
صقر / خليها ريما .. تعالي .." يمسك روان من يدها " .. ويش تبين ؟
روان بزعل / بغيت الفستان الاورونج ..
صقر ../ أي واحد هذا " وياشر لواحد بالون الخربزي " ..
ريما / ياليت كان اهون .. تبي اللي جنبه ..
صقر بتعقيده حاجب / هذا " يشير الى فستان بالون الاورنجي الصارخ وبمنتصفه فلونكه سودا " ..
روان / ايوه انا شفت فنانه لابسته ..
صقر / هو حلو بس ما يناسبك يا قلبي .. راح يطلعك حرمة قد ايش كبرك .. خذي اللي جنبه العشبي ..
ريما / وووواااااووو صقر والله انك ذوق .. ما شاء الله ..
نوال واماني ملتزمتان الصمت .. اماني خاطرها تتكلم بس نوال قرصت عيونها فيها بتهديد ..
روان تطالع الفستان .. " كت " بدون اكمام من القماش المضغوط بشكل اوراق شجر صغيرة ..
ضيق لتحت الصدر بقصت صدر مثلثه ثم يتسع .. طوله لحد الركبه .. يعطيها أنوثة وبرائه ..
والون يليق بلون بشرتها البيضاء ..بقناعه / مره عجبني ابيه خلاص ..
ريما / اه الحمد لله .. وانت نوال اللي معك على ايش رست ..
نوال / شوفي الخربزي اخترته لها لزواج وبعد الاسود ..
ريما / عجبها ..!
نوال / ايه هادي ..
صقر يطالع بالفستان .. اسود كت بقصت صدر دائرية وحزام ناعم من الكرستال تحت الصدر ..
والظهر مغطاء بطبقة شفافه .. بحزم / لا الاسود لا .. عاري بزياده ..
نوال اللي مانتبهت لظهر / ويش عاري الله يهديك ..
صقر / ماشفتي الظهر فاتح كله ..
نوال / خلاص مانبي الاسود ناخذ الخربزي ..
صقر .. يطالع الفستان كت على الكتوف تطريز ناعم بالابيض .. القماش حرير .. ضيق لتحت الركبه ..
صقر / لبس العافية ..
اماني بزعله / انا ما ابيه ما عجبني
نوال بسخرية / اجل ويش عجبك ..؟
اماني طالعت فيها بعيون مغرقة دمع / ولا شي ولا ابي اشتري شي خلاااص ارتحتي .. << غارت من روان
صقر سمعها وعورة قلبه .. ما يحب البنت تبكي / افااا افااا لا لا امون خذي اللي يعجبك ..
ومالها خص لا ريموه ولا نوالوه في ذوقك .. << قالها وهو يبتسم وصاد عنهم
روان سحبت اماني تركت ريما ونوال وتوجهوا لجهه ثانيه من المحل ..روان / شوفي ذا ..
اشرت لها على فستان وردي ناعم طبقات حد الركبه عاري الاكمام مع شال ذهبي ملكي عالق ببروش ذهبي ..
اماني / ايه ابيه ..>> وتطالع نوال .. << الشغله عناد
اخذ صقر الفساتين وراحوا لمحلات ثانيه .. وروان واماني مسوين نفسهم زعلانين وما دروا بفرحة نوال وريما ..



عند سمر بأحد الصوالين التجميلية ..
سمر تسوي مساج .. الجوهره وهيفاء تنظيف للبشرة ..
بعد ما خلصت الجوهره وهيفاء تنظيف للوجه .. وينتظرون سمر تخلص..
الجوهرة / يالله متى يخلصون .. " تطالع الساعة " .. باقي نص ساعة .. خليني اتصل على سعود
هيفاء / وبعد شوفي وليد عساه اكل شي ليدوخ عليهم ..
الجوهره / لا تطمني كلمتهم وقالي سعود انه اكله غصب ..
هيفاء / كيف حالته الحين ..
الجوهرة / لا الحمد لله الدم وصل مستواه الطبيعي الحمد لله .. بس قلبي انا وابوه للحين مرعوبين عليه ..
هيفاء / وبعد فقر الدم مو زين .." اشرت لها الجوهرة بانها تسكت "
الجوهره وهي تكلم سعود / هلا يمه .. ها وينكم فيه .. طيب يمه حنا شوي ونخلص ..
شوف لنا مطعم واحجز لنا خلنا نتغدا وقول لعيال عمك يقابلونا هناك .. بحفظ الله ورعايته يمه .. فمان الله ..
هيفاء / ظنك خلصوا ..
الجوهرة / اكيد لا ... بيني وبينك سمر مو ناقصها شي نهاية هالاسبوع يوصل كل جهازها ..
كلمت المصممه اللي قالت لي عليهم ام خزامى في لبنان واخذت كل الموديلات والفساتين اللي نبيها ..
و اخذت المقاسات من سمر وامس كلمتني قالت ان كل شي جاهز وسوت اشياء ثانية توصية يعني ..
الله يجزها بالخير ام خزامي .. ريحتني ..
هيفاء / ما شاء الله مجربتها ام خزامى ..
الجوهرة / ايه مجربتها جهزت اختها قبل فترة عقبال ما اجهز لك >> قالتها وهي تبتسم
هيفاء تغير وجهها وبهت لونه .. الجهورة باستغراب ../ ويش فيك ..؟
هيفاء / خايفه يـا الجوهره .. خايفه .. << الجوهرة عارفة قصدها ..
الجوهره / اعوذ بالله من وسوست الشيطان .. يا بنت الناس الحب الصادق بعد الزواج ولا تنسين ..
عبير رحمة الله عليها ما عرفها رعد الا ثلاث اسابيع قبل الزواج .. اللي يحس به تانيب ضمير ..
مع وسوسات الشيطان ..يقول لو ما اخذتها من القصيم لرياض ما ماتت عبير حب فيها خفت دمها وزينها ..
الله يرحمها .. من ما يحبها ويحب خفت دمها .. وانا اختك اسمعي نصيحتي صدقين راح يحبك ..
وينسى عبير بعد زواجكم .. وانا ما راح اخليك راح اعطيك من خلطاتي السحريه << قالتها بدعابه مازحه ..
هيفاء بشبح ابتسامه / اذا بيصير لي مثل ما سلطان صاير بيدك مسلمتك الخيط والمخيط ..
الجوهرة بجزع / قل اعوذ برب الفلق .. اذكري الله يابنت ..
هيفاء / هههههههه لا اله الا الله .. وهذي سمر خلصت شوفي سعود وين ..



ـــــــــــــــ



بيت ابو سند .. في الصالة الداخلية .. بعد تناول وجبة الغداء ..
ابو سند وسند وام سند يشربون لشاهي امام التلفاز ..
ابو سند / ياولدي ماتبي تفرح قلبي ..
سند / ابشر يبه بمن يفرحه امر ..
ابو سند / تزوج .. ويفرح قلبي ..
ام سند / ايه والله يا سند خاطري اشوف احفادي ..
سند بابتسامه / طيب من تشوفين لي مناسبه يا الغالية ..!
ام سند بفرحة / تقوله صادق
سند / ايه والله اني صادق فيه ..
ابوسند / هذا بنات عمك حولك تنقى منهم وتخير ..
ام سند / ويش رايك بـ ابرار ..
سند حس بمغص ببطنه نزل راسه ويحرك السكر بفنجان الشاهي وبهدوء / بنت عمي وما يعيبها شي ..
بس ماهي بهواي يمه ..
ابو سند ../ اجل فيه احد ببالك !!
ام سند بابتسامة لا تخلو من الخبث / هواووي ياولد هوواااوووي مثل ابوك ..
سند ابتسم على كلام امه / اممم يعني يمه ..
ابو سند بابتسامه وخاطره يزود على خبث العنود بس لازم يحكم زمام الموضوع ويكون جدي ../
ومن هي ها البنت اللي اخذت عقل ابو فهد .. عساهااا من بنات عمك ...
سند بعد ثواني صمت ../ من بنات عمي راشد ..
ابو سند يشد نفسها / عساهاا ماهي الكبيره ..
سند فهم قصد ابوه وهو ما فتح الموضوع معاهم الا بعد ما عرف بخطبة ريما لغيث ../ لا .. رنيم ..
ام سند / كلللللللللللللللللللللوووووووووووووووووووووووللللل ووووووووووووووووش
ابو سند بابتسامه / اليوم العصر اروح اخطبها لك والعيد زواجكم ..
ام سند / مو كان العيد قريب بالحيل وين يسكن ..؟
ابو سند / نجيب مهندس وعمال من شركتنا ويبنون شقة فوق بالسطح ..
والا اقول شقتين وحده لسند والثانية لفارس .. ويش رايك ..
ام سند / رايي انه زين بس يمدي الوقت ..
ابو سند / نضبط لهم الجناح تحت واللين يتجهز الشقة ويرتبونها لهم ويجهزون غرفة لولدهم ان شاء الله ..
ام سند / وه فديتك والله تفكيرك لبعيد .. اقول قم خلنا نروح نخطب قوم ..
سند يمسك بيد ابوه ../ الله يهديك يبه البنت بدبي والحين الناس تتغدا ظهر وين تخطبون فيه ..
ابو سند يعود للجلوس / ايوه والله انك صادق اجل اصلي العصر وامره .. والمغرب اروح اقول لابوي سعود ..
دخل فارس وهو جاي من الشركة تاخر لسبب ضغط الشغل عليه / السلام عليكم
الكل / وعليكم السلام ..
فارس وهو يرمي جسمه بتعب بجوار سند / ابي اموت من الجوع ابي اكل ..
ام سند توقف / يخسى الجوع ابشر بأحلى غداء ...
فارس بابتسامه / تسلمين يمه ..




بالرياض ..

جناح العنود .. بعد الغداء .. سارة راحت تشوف التلفزيون بالصالة ..
العنود بهدوء / محتاجين سيارة ذا الفترة
نايف / راح اقول لماجد يسلفنا سيارته .. ماراح يقصر معانا ..
العنود بهدوء / ادري انه ماراح يقصر ابو عبدالعزيز .. بس يا وجه استح .. صار لازم تاخذ لك سيارة ..
نايف / من وين ..
العنود بعد تفكير لدقايق / انت دور سيارة زينه وسعرها معقول الحين .. واذا لقيت لا تكتبها باسمك خلها باسم ماجد ..
نايف عاقد حواجبه / ليه ؟
العنود / لانه اذا احد سالك من وين لك هالسيارة تقول سيارة ماجد .. فهمت ..
نايف / طيب .. وايش له لازم السيارة الحين ..
العنود / لان اذا تعبت امك نتصل بفلان وعلان اللين نلقى سيارة والا اجرة ونروح للمستشفى ..
اما اذا كانت السيارة تحت يدنا وقريبه ماعليه متى مابغيناها هي تحت يدنا ..
وبعدين نوقفها عند بيت ابو طارق يعني قبال بيتنا ..
نايف / طيب اسال ماجد ونروح ندور بالمعارض اللين نلقاها
العنود / وبعد لا تنسى نبي السوق علشان عرس راكان .. ناقص اغراض ..
نايف / بتروحين ..
العنود / وايش رايك اكيد ابي اروح .. " توقف " والا علشان شريفه قالت لا اقول خلاص ..
نايف / قلت يمكن ؟
العنود / توقعك خطاء .. المهم .. " اتجهت للمكتب وسحبت ظرف " .. شفت ابوي ...
نايف / ايه اليوم قابلة الصبح .. " ابتسم " كانه متحسن ..
العنود تجلس قباله والظرف بيدها .. / ايه وما سالت السبب ايش ؟
نايف / اخوانك ما يقولون لنا شي .. وانتي محرمة علية اطلب من عمي شي ..
قاطعته العنود بحزم / اياك .. اياك تقول لعمك او اخوانك شي .. لو يهمهم امر ابوك كان شفتهم حواليه ..
نايف / بس ..
العنود / لا بس ولا شي لا تذل عمرك علشان شي بيد ربك ادعي ربك وهو يفرجها من عنده ..
نايف / العنود والله عمي حبيب ..
العنود / حبيب لنفسة وعياله حبيب للي حواله .. مالنا دخل فيهم تسمع .. اللي مايسال عنك لا تسال عنه ..
نايف / ا..
العنود تقاطعة / خذ هذا الظرف فية مبلغ بسيط روح محل الذهب حق ابو صلاح وقول له يجيب اللي طلبته ..
نايف / طيب ..
العنود / وبعد اسال عن شيخ ثاني يقراء ويكون معروف وله ترخيص مثل الشيخ طلق .. او روح وشوف الشيخ رجع ..
نايف / ان شاء الله .. بس ادور شيخ ثاني ونرجع للمحاضرات من اول وجديد ..
العنود / ماعليه نرجع بس ابوك يطيب ..
نايف / بس للحين مالقين السحر الثاني .. مو الشيخ طلق قال دوروا في البيت ..
العنود اللي هدها هالموضوع / ودورنا مالقينا شي .. مابقى الا بيت خالتك ..
نايف / وليه خالتي يمكن الشغالة اللي قبل ..
العنود تفكر / قولك كذا .. بس خالتك قالتها لي بعظم السانها .. اووووووووف .. حسبي الله ونعم الوكيل ..
نايف / يمكن تبي تقهرك وبس تبي تخليك تخافين منها ..
العنود / وانا ايش اللي مربط يدي .. اني ماني متاكده .. اهي والا الشغاله اللي اختفت .. والله اني راسي ضايع ..
نايف / لو خالتي شريفة كان عرفنا .. من ولدها والا السواق ..
العنود / مدري ياخوي مدري .. الشيخ طلق يقول حوليكم ومو راضي يوضح المكان كانه بمكان مظلم ..
وياخوفي تكون رمته بالبحر والا دفنته بقبر .. ما ينفك اللا بأذن الجليل المقتدر ..
نايف / والله انقهر لمن اتذكر اللي كان يصير لنا عند المشايخ ..
العنود / قول حسبي الله ونعم الوكيل وقدر الله وما شاء فعل .. كنت صغير وانا ما اعرف ..
نايف حط الظرف على الطاولة اللي قباله وراح جلس جنب اخته ورام نفسه بحضنها وبصوت متعب ../ يمه ..
العنود خافت على نايف لانه ما يقول يمه الا وانه تعبان حيل ضمته وهي تمسح على شعره / يا روحها ..
نايف يزيد في ضمها و غطى وجهه في صدرها حتى ما تبان دموعه ..
العنود تمسح على شعره حست بان الحمل ثقيل عليه ..وبهمس / اسفه اتعبتك .. بس مالي من بعد الله سواك ..
نايف بدت شهقاته تطلع ويرتجف .. العنود خافت عليه اكثر / نايف .. نايف .. " تحاول تبعدة بس نايف يرفض "
دخلت ساره ووقفت عند الباب تطالع نايف ../ ايش فيه نايف .." بصوت مخنوق "..
اشرت لها العنود انها تجي بحضنها .. ساره بسرعة رمت نفسها بحضن العنود وصارت تبكي ..
العنود ضامتهم اثنينهم والخوف على نايف يلعب بين ضلوعها ..


عند زياد وراكان وبتال بالاستراحة ..
راكان / اليوم خلصت غرفة النوم ..
بتال / ابي اشوف بيت اختي يا راكان ..
راكان / اسف تجي سموره وتدخله واذا بغت تخليك تدخل اسمح لك تدخل اما قبلها فمعصي ..
زياد بابتسامه / انا قبلك حاولت عيييياااا
بتال / تعرف العنوان .." يقصد زياد "..
زياد / ايه اعرفه ..
بتال / اعطيني اياه اذا ما دخلت البيت وشفته ما اكون ابو سلطان
راكان يبي يضيع لهم السالفه ../ الا ما اشوف تركي ذا الايام وينه فيه ..
زياد / سمعت انه سافر ... بس فين ما ادري ؟
بتال / سبحان الله ذا الادمي خفيف يدخل القلب ..
راكان / ايه .. ويعجبك انه مايتدخل باللي ماله فيه حده حد نفسه ..
زياد / بس كثرت السفرات الله يهديه مايقعد ابد ..
بتال / شغل والا سياحة ..
راكان / على حسب هو عنده محلات في الاسواق يبيع فيها ملابس نسائية وبعد عنده كم محل معروف ..
حق الكمبيوترات والبرمجة الالكترونية شاطر في ذا الشي ..
بتال / يعني هذا من ورث ابوه والا من مجهودة ...
راكان / لالا ابوه حالته حاله منتف وفقران .. هذا من مجهودة ..
بتال باعجاب / ما شاء الله .. الله يوفقه
راكان و زياد / امين



ــــــــــــــــــــــــــــــــــــــــــ



بعد العصر .. بالخبر ..

ابوسند في بيت ابوصقر ..
ابوسند / ها ويش قلت ياخوي ..
ابو صقر بفرحة / جاتكم هدية ماوراها جزية خذوها بثيابها ..
بس ترجع من دبي تسوي التحليل ويملكون على طول ..
ابوسند بعقلانية / ياخوي صلي على النبي .. ويش خذوا بثيابها وهديه ..
لازم تاخذ راي البنت وامها .. هذا السنه .. وتاخذ البنت وقتها باتفكير .. لالا ياخوي ..
مانبي جوازتهم تنبني على الغصيبة .. كل شي بالتفاهم ذا الايام .. ايام الغصب ولاء وراح ..
ابوصقر ماعجبه الكلام واشتد وجهه القاسي / ماعليك فالبنت وامها انا ولي امرها واعرف مصلحتها ..
ابوسند / ماقلنا شي وانا اخوك البنت لازم تاخذ رايها .. والله والله ياراشد ان دريت انك اجبرتها او غصبته..
لا ازعل عليك عمري كله .. رنيم بنت عاقلة ورزينه .. وتعرف مصلحتها ..
ابو صقر بغموض / يصير خير ..
ابوسند يوقف ../ هااا فمان الله ..
ابوصقر / على وين تو الناس ..
ابو سند / رايح لعمي اتقهوى عنده ..
ابوصقر / اجل خليني اروح معاك ..
ابو سند / مشينا ..


عند ام صقر داخل البيت ..
ام صقر بالتليفون / تقولينه صادقة
ام سند / ايه والله .. والله لو تشوفين وجهه يالماسة .. وهو يقول ابي رنيم ..
لتضحكي عليه .. ياعمري ياسند خجول طالع لامه..
ام صقر / ياحبني لذا الولد .. اماا انه طالع لامه بالخجل ..
..<<" بمزاح ".. ان اشهد ان الخجل عنك يمين وانتي شمال .. ههههه ..
ام سند تدعي العصبية / اهااا ويش تقصدين .. هاااا .. تقصدين اني ما اخجل ..
طيب ان ما تحمحمت لبنتك وطلعت عيونههااا ..
ام صقر تضحك / ههههههههه ويش تحمحمت هذي هههههههه ..
ام سند تبتسم / يعني اصير حماية واشتغل شغل حمواات .. ام زوجها يعني ..
ام صقر / هههههههههههههه الله يسعدك ياختي ههههههههه ..
ام سند / الا اقول مانتي جايه عند امي ..
ام صقر / الا الحين رايحة لها سويت قهوة وحلى والحين جاية ..
ام سند / اهاا انا سابقتك .. فمان الله ..
ام صقر / فمان الله


ـــــــــــــــــــــ



بماليزيا .. عند العرسان ..
مرام وطلال توهم راجعين الفندق ..
طلال قرفان من نفسة تعبان نفسين وجسدين والجو كان مطر .. فدخل على الحمام يا خذله شور ..
مرام مخنوقة من صار اللي صار وهو بارد معها حاولت ترضية بس اهو يقول ما في شي ..
وانا مو زعلان بس هو متغير عليها حيل غير عن ايام الخطوبة .. رمت نفسها على السرير وصارت تبكي ..
طلال طلع من الحمام " اكرمكم الله " وهو لابس الروب وينشف شعرة بفوطة صغيره ..
شاف غرام مرميه على السرير فكرها نايمة بس سمع شهقاتها واستغرب .. مرام ماحست بخروج طلال ..
طلال يقرب جهتها ويمسح على شعرها ..وبحنيه / مرام .. مرومه حبيبتي .. ليه تبكين ..
مرام سمعت صوته وزادت بكى .. طلال يستغفر مايحب هالحاله ..
وبصوت حنون وهو ينسدح نبها ويضمها لصدره / مرام حبيبتي قولي لي ياعمري ايش اللي مزعلك ..
مرام من بين شهقاتها ../ انت .. اا.. انت ز زعلااا ن علـ.. عليه ..
طلال عقد حواجبه وبهدوء / مرااام حبيبتي عمري عيوني والله مو زعلان .. ايش تبيني اسوي ..
خلاص اللي صار صار وعاتبتك وعرفتي خطاك ووعدتيني ماعاد تعيدينها وصلى الله وبارك ..
ايش تبين ثاني ..
مرام / بس انت مارضيت لساتك زعلان ..
طلال ياخذ نفس ويطلعه .." اللهم طولك ياروح "..ابعدها عن حضنه وجلسها ورفع وجهه بيدينه ..
طلال بحزم هادي / مرام .. قلت لك اني ماني زعلان وهذي طبيعتي .. تقولين مو مثل الخطوبة ..
أي حياتنا مو ثل الخطوبه ايام الخطوبه مانشوف بعض بالايام ونسولف مع بعض ونراسل بعض ..
بس لو تركزين شوي تلقين انك انتي ترسلين وتتصلين اكثر وتطلبين اشياء صعبه علية ..
واذا على الهدوء اللي كل ليلة تصرعيني فيه . هذا طبعي طول عمري بس تجنبي عصبيتي يامرام ..
وتجنبي عصيان اوامري .. وماراح اعيد كلمتي مرة ثانية .. " وقف " .. وقومي خذيلك شور يريح اعصابك..
ومسحي الكحل مخلبط لك وجهك ومخليك شينه ..<< " قالها وهو مبتسم "..
مرام طالعت نفسها بمراية التسريحة قدامها وانفجعت من شكلها راحت تجري للحمام ..
طلال ابتسم بألم .. " الله يسامحك يبه ويسمحك يمه .. هذي الهدية العاقل .. استغفر الله العظيم .. يارب تصلح الحال "..


ــــــــــــــــ



يوم جديد ..
الرياض شركة السعد ..
راكان المدير العام من سنة ونص تقريبا ..
زياد نائب المدير ..
غنام السكرتير لراكان وزياد ..
رؤساء الاقسام ..
حول طاولة الاجتماع ..
راكان يمسح جبينه .. يحس بصداع من الارهاق والتعب ../ راح اخذ اجازة حوالي الشهر ..
راح يكون زياد في مكاني ..وانتم ماراح تقصرون بغيابي .. ان شاء الله .. ولمن ارجع ..
ابي تقرير مفصل عن اسباب الخساير اللي حصلت بالفترة الاخره وايش السبب ..
المهندس ناصر / بس طال عمرك المشريع اللي خسرناها صغيرة يعني ماتحتاج لها الخوف والتقرير ..
راكان بحدة / ياستاذ ناصر هالمشريع الصغيرة هي سبب كبر الشركة والحجر اللي مايعجبك يفجك ..
وبعدين هالمشريع ماتنقص من ميزانية الشركة وتسبب لنا خساير بالالوف .. يعني راتبك وراتب زملائك ..
المهندس ناصر باحراج / اللي تشوفه طال عمرك
الاستاذ بندر / فيه مناقصة طال عمرك جديدة واحنا انتظرنا لها من زمان حتى نقدم عليها ..
راكان / ايه عندي علم .. حقت شركة النايف
بندر / ايه بضبط ..
راكان / اممم .." وهو يهز راسه ".. انتظر هالمناقصة من سنه والحين لازم ندخلها
المهندس ناصر / بس هذي مخاطرة ..
راكان بغرور / ونحن لها ..
غنام بهدوء / والمجمع طالع عمرك .. محتاجين له سيوله ..
راكان / مابي أي مشكله بهالمجمع .. اصحاب المجمع مركزهم حساس لو خسرناه راح نعلن الافلاس ..
غنام بهدوء / يعني نستخدم المبلغ الاحتياطي ..
راكان / اكيد وبدون نقاش .. " وبعد دقيقة صمت " .. فيه شي ثاني
الكل يسكر ملفه .. راكان / يعطيكم العافية ..
طلع الكل من المكتب ما عدا غنام وزياد وراكان ..
غناد يوقف وبهدوء / تامر شي طال عمرك ..
راكان / يعطيك العافية ..
طلع غنام .. وبقي زياد ..
راكان / كيف الوالد ..
زياد / رحت امس ولقيت خالاتك وما شفت ابوي بس اللي عرفته انه عند جدك ..
راكان / عمي كل يوم يتصل وانا اقول له طيب وبخير ..
زياد / وليه ماتزورهم .. انا احس ان فية شي
راكان / العنود عندهم ونايف .. واذا فية شي ندري الخبر الشين يوصل
زياد يهز راسه / من جدك صادق





عند العنود ..
نايف / لقيت سيارة ..
العنود بهتمام / اممم وكم سعرها ..
نايف / 200,000 ريال موديل هالسنة نصحني فيها طارق اخو ماجد وانا اثق فيه ..
العنود / على بركت الله ..
نايف / بس عندنا ذا المبلغ ..
العنود تبتسم / عيال سطام و ما عندهم ذا المبلغ .. فيه الخير تطمن ..
نايف بلقافة / يعني كم ؟
العنود / صابتك عدوة سارة
نايق يبتسم / بس اتطمن
العنود / تطمن .. العصر روح البنك واسحب المبلغ وشوف كم موجود ..
نايف / ان شاء الله .. شنو الغداء اليوم ..
العنود / ايش بخاطرك ..
نايف / كبسة لحم على كيف كيفك ..
العنود تبتسم / يعني اللي يسمعك يقول يموت في الكبسة ..
نايف / لا بس اليوم مشتهيها حيل ..
العنود بنبرة مقصودة / ومافي شي غيرة ..
نايف صد عنها مايبي يقولها ... قطعت عليهم حديثهم دخول ساره ..
ساره تدخل / العنود ابوي يناديك ومعصب مره ..
العنود وقفت وراحت لأبوها ../ امر يبه ..
ابو راكان بحدة / ويش تبين انقلعي انقلعي ..
العنود اخذت نفس ورجعت للغرفة ..
نايف / ايش فيه ابوي ..
العنود تهز كتوفها والم يعتصر قلبها ../ انقعي انقلعي ..
ساره باستغراب / كان مبتسم وسلم على راسي وقال انه يبي العنود ..
العنود / غير رايه .. المهم .. تبين شي على الغداء ..
ساره / أي شي بس ابي سلطة ذرة ..
العنود بهدوء / ان شاء الله ..
" وراحت للمطبخ تجهز الغداء وتحاول تدور على حل يساعدهم بدون مذله " ..



ـــــــــــــــــ




بماليزيا ..
عند طلال ومرام ..
طلال / خلينا ناخذ هدايا للاهل مابقى شي ونرجع ..
مرام / بقي يومين ..
طلال / خلينا ناخذ على راحتنا .. كذا ولا كذا حنى بالسوق ..
مرام / طيب على امرك .. " شافت بنت صغيرة شكلها سعودية " .. شوف شوف ..
طلال يطالع على الجهه اللي تاشر عليها مرام .. وابتسم / الله يحفظها ..
مرام / تخيل تجينا بنت تجري مثلها وانت تطرد وراها كذا ..
طلال يضمها / الله كريم .. بس مانفكر الحين صح ..
مرام ناسيه / شنو اللي صح ..
طلال بهدوء / مو اتفقنا ناجل موضوع الحمل لبعد 6 اشهر ..
مرام / هو بيدي هذا شي بيد الله
طلال عاقد حواجبه / يعني انتي ماتاخذين حبوب منع الحمل الحين ..
مرام ببرائه / اي حبوب انا مااخذ شي ..
طلال يحاول يمسك اعصابة / مرام خلينا نروح للفندق ونتكلم احسن ما يصير شي ما يعجبك ..


بعد ما رجعوا للفندق ..


طلال بحدة / الحين ماقلت لك قبل 3 اشهر بعد الملكة والشبكة والزفت .. ماقلت لك ماابي عيال من اول شهر ..
مرام تحاول ماتبكي / الا .. بس انا .. ما .. ااا .. نسسسيييت ..
طلال يعلي صوته / ويش لون تنسين .. انا كم مره نبهتك .. وقلت لك روحي دكتورة .. واذا محد وداك انا اوديك ..
مرام تحاول تكتم شهقاتها ../ ا .. اا .. انا .. خجـ .. خجلت .. من امي .. اهئئئئئ اهئئئئئئ
طلال زاد جنانه من سمع صوت بكاها .. / خجلتتتتتتتتتتتتي خجلللتييي وانتي 24 ساعة مسجات واتصال ..
أي خجل هذا .. طيب يامرام طيب .. خلي هالشهر يعدي على خير وتحملي اللي راح يجيك ..
تركها طلال وطلع من الجناح وجلس باللوبي تحت .. طلب عصير ليمون وقعد يشرب بهدوء يمكن تريح اعصابه ..



ـــــــــــــــ



بدبي ..
بدر معاه .. ابرار ونوال واماني ورنا ..
ابرار / شوفي شوفي .. خيال هالفستان ..
رنا / والابيض يهبل ..
ابرار / انا عجبني الاسود مع الرمادي ..
بدر / ما راح يطلع حلو عليك راح ينحفك ويسمرك ..
تعالي شوفي النيلي .. شكله جديد ماشفت زيه من قبل ..
ابرار / وااااااااااو بدير ذوق ما انتبهت له ..
رنا رافعة حاجب وتطالع بدر .." يتمقن بملابس الحريم قليل الادب ".. << بداخلها
نوال / حركات بدير ياحض زوجتك ..
بدر بمزح يعتبر نوال مثل ابرار لانها تربت معاهم / زوجتي راح اصير لها مصمم خاص
ابرار ونوال / هههههههههه
اماني / يوخخخخص والله مانت بسهل يابدير لو كنت من النوع اللي يعجبني كان خطبتك ..
بدر بضحكة / اجل الحمد لله امي راضية علية ..
ابرار ونوال / ههههههه
اماني / من زين خشتك مالت عليك ..
رنا تطالع بدر قرفانه منه .. بدر حاس بنظراتها بس طنشها .." هالبنت مغرورة "<< بداخله
بدر سحب ابرار ودخلوا المحل ..


عند صقر ..
ريما وروان ريهام ..
روان / ابي ماي عطشانه ..
صقر / خذي مويتي ..
روان / تاخذ علبة اخوها وتشرب ..
صقر حاط يده وراء روان .. ريهام وريما يطالعون على طقم بنطلون رسمي معروض بواجهة المحل ..
فيه بنتين شافوا صقر وروان وشكلهم الحميمي صقر اللي يشوفه مايصدق انه بـ 18.. يتوقعه اكبر ..

البنت الاول / واييي يهبل ..
البنت الثانية / شكلهم عرسان
البنت الاول / ايه الله يهنيم ويرزقنا ..
البنت الثانية تتنهد / ااااه امين ..

روان سمعتهم وخجلت .. شرقت بالموية وصارت تكح بقوة صقر يحاول يضربها على ظهرها وهو مرعوب ...
ريما وريهام جو يجرون عندها .. صقر سحب البرقع من عليها حتى تقدر تتنفس ..
روان صارت تاخذ نفس وتحاول تهدي نفسها وتتنحنح لعلها تروح الشرقة ..
سامر اللي شاف صقر وصلب في مكانه وهو يشوف الوجه الطفولي والبرئي اللي محمر وهي بحضن صقر..
صقر جلس اختها على جنب وصار ينفخ في وجهها ويسمي عليها ..
روان وهي تبكي انتبهت لسامر سحبت البرقع من يد صقر وتغطت ..
سامر شاف حركتها وابتسم .. " اكيد هذي روان .. كلهم اعرف اشكالهم الا روان .."
سامر بعد ما قرب منهم / سلامات ..
صقر وقف / الله يسلمك .. " وابتسم " .. فيه بنتين شافوني واقف جنبها وحسدوها من زيني .. << قالها وهو ينفخ صدره
روان لاخواتها بهمس / والله من دلاختهم يتمنون واحد مثلك ..
ريما وريها / هههههههه
ريما / قومي بس فضحتينا بين الخلايق ..
ريهام / الناس تطالع فينا قومي ..
روان ببكية / خلونا نرجع الفندق ..
ريما / طيب بس وقفي ..


عند ياسر ..
غرام وشجون ورنيم .. يبون ياخذون فواحات وكريمات وبخور ..
ودهن عود لسمر موصيتهم عليه الجوهرة بالاسم .. ولمحل معين ..
رنيم / هذا ريحته تخبل ..
غرام وهي تشم الريحة / امممم صح .. ابي اخذ دهن عود رجالي ..
شجون / ليه رجالي ؟
غرام / سند يحب دهن العود .. فديته وحشني
رنيم بهدوء / اذا تعرفين ذوقة خذي له ..
غرام / ايه اعرف .. امم شمي ذا ريحته حلوة ..
شجون / وانا خاطري اخذ لابوي ..
ياسر / يالله نمشي .. اخذت الطلب اللي حجزته خالتي ..
غرام / تعال ياسر شم ذا الريحة تصلح لسند ..
البايع الشامي/ سدئيني اختي راح يعجبو اكتير ..
شجون / تعرف سند ..
البايع انحرج / اا انا بعرف احسن نوع وافضل شي ومابدنا نخسر زباين
ياسر / شوف هذا دهن الشيوخ اللي يحبه سند ..
رنيم / خلصين غرام ..
غرام / اوكي ابي اخذ 3 هذا وهذا وهذا ...
ياسر بابتسامه / فديت اختي مانستني ..
غرام ببرود / ومن قال لك .. لسند وفارس وابوي .. ادفع بس انت ..
البنات راحوا يدورون بالمحل وياسر يدفع الحساب واخذ زيادة لها عناد في غرام ..



ــــــــــ


بيت ابو طلال ..

ريان / ما ابي اكل اصلن انتم ماتحبوني
سيف / رياااان وبعدين معاك ..
ريان يبكي / انت اصلن اسكت انا ماحبك انت كل يوم تقول العب معاك وماتلعب ..
وتقول تسهر معايا عند الشباب بعدين تروح وتخليني اهئئئئئئئئئئئئئ اهئئئئئئئئئئئئئئئئئئئئئئئئئئئ
سيف / طيب خلاص وعد وعد وعد الليله نلعب والشباب كلهم معاك .. خلاص
ريان / اهئئئئئئئئئئئئئئئئئئئئ اهئئئئئئئئئئئئئئئئئئئئئئئئئ كذاب ماعاد اصدقك انا ما احبك احب طلال ..
والله ماعاد اقولك اخوي اخوي طلال وبس هو كان يلعب معايه حتى نوالوه وامون مااحبهم كلكم مااحبكم ..
اهئئئئئئئئئئئئئئئئئئئئئئئئئئئئئئئئئئئئئئئئ اهئئئئئئئئئئئئئئئئئئئئئئئئئئئئئئئئئئئئئئئئئئئئئئئئ ..
ابو طلال / لا اله الا الله .. طيب ويش تبي ياريان تسافر لهم دبي ..
ريان / بعد ايش اروح لمن هم يجون انا اروح لهم لالالالالالالالالالالالالالا
اهئئئئئئئئئئئئئئئئئئئئئئئئئئئئئئئئ اهئئئئئئئئئئئئئئئئئئئئئئئئئئئئئئئئئئئ ..
سيف وهو يمسح على راس ريان / خلاص ريان حبيبي انت والله الليلة نلعب كورة كل الشباب معانا ..
ابو طلال / وانا بعد ابي العب معاكم وابو بتال وحتى ابوي بيلعب ..
ريان سكت / جدي يلعب كورة .. " وهو يمسح دموعة "
سيف يبتسم / راح نخليه الحارس ..
ريان / ههههههههههههه راح اسجل 10 اهداف لحالي ..
ابو طلال / افااا ياذا العلم تسجلون في ابوي والله ليصككم بعصاه على روسكم ابوي ماعنده مزح ..
ريان / ههههههههه اصلن مايصير الحارس بالعصاية ممنوع يعني جدي بدون عصايه هههههههههههه..
سيف / انا رايح اكلم الشباب ونجتمع الليلة ... " وقف " هاا استاذ ريان مستعد ..
ريان ينط واقف / نعم سيدي " ويدق التحية لأخوة "
ابو طلال وسيف / هههههههههههه



سند وعناد وفارس مجتمعين في بيت ابو سند ..
دخل سيف عليهم / السلام عليكم..
... / هلا وعليكم السلام ..
عناد / ايه كمل والحين ويش تسون ..
سند / قاعدين نعدل ونصلح من تحت لتحت ..
فارس / الحمدلله قربت اخلص ..
عناد / بس اكيد خالي مو معديها ..
سند / ندري بس اكيد ماراح اخليه يعاقبه بشي كبير ..
.. هو يستاهل العقاب بس عدلها بدون خساير ..
سيف / ايه صح بس كانت الغلطة راح تكلف ملايين ..
سند / غيره خسرها قبل ..
عناد / بس الغلطة من غيره مو منه ..
سند / المهم غلط وما انتبه .. فارس انتبه وعدلها ..
سيف / المهم .. اتركون من الشغل الحين .. ريان طاقة روحة ومسوي مناحه في البيت ..
عناد / والله من المبزرة ..
سند / والله مسيكين ليه ماخليتوه يروح معاهم ..
سيف / من بينتبه له .. اصلن روحت البنات كلها غلط ..
عناد / ايه والله صادق .. بنت تجهز لعرسها لي يروحون معاها ..
فارس / يساعدونها ..
عناد / والله انا اتصلت على بدر وقال انهم ماغير بهالامولات والمطاعم ..
ماعندهم شي .. وسمر مع سعود وسامر وامها خالتها يقضون لحالهم .. يعني روحتهم مالها داعي ..
فارس / تغيير جو ..
عناد بسخرية / سبحان الله مافيه هواء عندنا ولا فيه مولات ولا مطاعم ..
فارس / تقارن هينا بدبي ..
عناد بحدة / هينا احسن من هناك هناك مامعاهم كبير وكلن لاهي بنفسه ..
سند ببرود / وليه عصبت الحين .. مو صاير عليهم شي وهذا هم بكرة رجعين فريح اعصابك ..
عناد سكت برود سند يكتمه و مايحب يجادله احترامن له لانها اكبرهم وعقله تحتوي الكل ومتفهم للكل ..
سيف / اقول الليلة جهزوا نفسكم للمباراة ..
فارس / ماني خابر ان فيه مباراة الليلة ..
سيف / لا فيه بفضل ريان اخوي حتى عمامي بيلعبون ..
سند يبتسم / يستاهل ابو عبدالعزيز .. حاضرين الليله نلعب ..
عناد / في الاستراحة ؟
سيف / لالا في الحديقة قبال بيت جدي .. حتى يحضرون الحريم الكبار ..
فارس / اوووووووه فيها جمهور من الجنس الطيف ...
عناد يبتسم / وجدي الحكم ..
سيف بضحكة / لا ريان اختاره الحارس ..
الكل / ههههههههههههه


ــــــــــــــــ


دبي ...
صقر / هااا ماخلصتوا ..
ريما / الا خلاص خلصنا ..
سامر / خلونا نروح الكوفي ..
روان منحرجه من سامر وهو كل ما طلبت شي ابتسم ...
ريهام / ايه والله راسي مصدع ابي قهوه ..
صقر / يالله مشينا ..
ريما / اتصل على الشباب خلينا نشوف هم وين ..
صقر / اوكي ..
اتصل صقر على ياسر .. وياسر قال له انهم بالكوفي ..
بدر قال انهم لحقينهم ..


بدر يلتفت على ابرار / ها خلصتوا ..
ابرار / ايه بس رنا تبي تاخذ لها فستان ..
رنا بهمس لنوال / شوفي ذا الفستان ..
" رفعت يدها واشرت على الفستان وكم عبايتها كلن واسع وبانت يد رنا كلها " ..
بدر عصب ومسك يدها وسحبهم برا المحل لانه شاف البايع اكل يد رنا بعيونه ..
بدر خارج المحل .. بحده / كسر بها اليد .. مانعرفين تاشرين بعيونك .. جعلك لعمى ..
نوال وابرار واماني تفاجأوا بسحب بدر لرنا والخروج من المحل وطلعوا وراه ..
رنا منحرجه وبتبكي من الاحراج وبهمس / فك يدي ..
بدر انتبه وفكها وهي ماكانت رجولها ثابته على الارض من شدة سحب بدر لها ..
ترنحت وطاحت على حافة مجسم امام محل للورد فطاحت علية بقوة ..
ابرار ونوال واماني صرخوا وانتبه بدر للي يصرخ وشاف رنا طايحة وفاقدة الوعي ..
بدر رجع لها وحملها بين يدينه وركض خارج من المول بسرعة متوجة لموقف السيارت ..
وابرار ونوال واماني يركضون وراه .. بعد ما اخذت اماني الكيس اللي كان طايح من رنا ..



بالفندق .. عند سمر ..
الجوهرة وهي تجلس على الكنبة توها داخله مع هيفاء وسمر / لا اله الا الله .. تعبت ..
هيفاء / اليوم تعبانا بس طلعنا بنتيجه روعة ..
الجوهرة / ياربي خايفة ان سلطان يزعل علية ..
هيفاء / ليه والله روعة القصة وانتي ما قصرتي كثير من طول شعرك ..
والصبغة ما غيرت من لون شعرك كثير بس عطيته لمعان وحيوية ..
سمر اللي قصة شعرها فكتوريا وصبغتا عسلي وخصل ثلجي .. عطتها برائة وانوثة اكثر ..
سمر / تخيلوا شكل البنات لمن يشوفوني كذا
هيفاء / انا ماني خايفة الا من ردت فعل غرام وشجون ..
الجوهرة / اليوم العصر حجزة لكل البنات بنفس الصالون يسون تنظيف للبشرة واللي يبونه ..
سمر / ووواااااااوووو مامي مفاجاه تجنن لهم اكيد راح يعجبهم ..
الجوهرة / وبكرة نرتاح فيه لا سوق ولا غيره نبي نرجع للبيت وحنا مرتاحين ..
هيفاء بخبث / علشان الحبيب يشوفك با احل طله ..
الجوهرة بابتسامه / وهذا انتي ماتزوجتي اجل بكرة ايش راح تسوين ...
سمر ضحكت على شكل خالتها المنحرجة ../ ههههه .. خاله ليه ماصبغتي وقصيتي ..
الجوهرة / لالا خليه بعرسه حتى يطلعلها طله غير ...
هيفاء قامت ودخلت الغرفة .. الجوهرة وسمر .. / هههههههههه
سعود ووليد يدخلون / السلام عليكم ..
الجوهرة وسمر / عليكم السلام ..
وليد / اوووووه ما شاء الله ويش ذا الزين ..
سعود / ما شاء الله تبارك الرحمن .. يمه من العروس انتي والا سمر ..
الجوهرة / استح يا ولد ..
وليد / سموره مر حلوه ما شاء الله
سمر حمرت خدودها / فديتك انت الاحلى ..
سعود / يمه ماتبين تزوجيني ..
الجوهرة / منا عيني بس لا تزوج اخوك بتال هذاك الساع نزوجك ..
سعود / وبتال متنازل و .. قاطعة اتصال من بدر .." هلا .. كيف ...
.. طيب انت فين .. ايه .. خلاص الحين اجي انا وامي .. مع السلامه .."
سعود / يمه لبسي عبايتك بدر يقول ان رنا طاحت ومادري ايش صار وهو فالمستشفى معاها ..
الجوهرة / بسم الله عليها .." توقف وتلبس عبايتها " .. ووين الباقي ..
سعود / يقول انهم في المول ..
الجوهرة / اتصل على سامر والا ياسر وشوف هم وين ..
" .. وهي تمشي مع سعود خارجين من الجناح .. "
سعود اتصل .. وعرف ان صقر اخذ ريما ورنيم ولحقوا بدر ..


ــــــــــ

انتهى

لا اله الا الله .. محمد رسول الله ..
سبحان الله العظيم .. سبحان الله وبحمدة ..


اختكم / مشاعل السعودية ..

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 7



اشياء في صدري كثير..اشياء وأتعبني الألم
ياطول هالعمر القصير..اللي بداياته ندم
انا الاسم بس الاسم
*****
ويني انا .. حبيبتي ويني انا
ماتذكرين اول لقاء والعهد في اخر لقاء
يوم امسك يدينك واقول..انا بدونك بس اسم
حبيبتي حبيبتي ويني انا
انا مع الاحزان وانتي السهر..حبيبتي ليه الجفا هذا قهر
اشتاقلك واقول..يمكن واحتريك على شبابيك الاماني والقدر
*****
زعلان منك واستحي اقول انتي ناسيه
ان كنت غلطان اسمحي ليه
زعلان منك واستحي اقول انتي ناسيه
ان كنت غلطان اسمحي ليه انتي دايم قاسيه
*****
ابتسمي ما اطيق الزعل .. ارجوك يالله حاولي
ابتسمي وتميلي الغصون .. ابتسمي ويطيح الثمر
ابتسمي هالعالم يكون اشياء بس انتي قمر
حبيبتي ويني انا .. حبيبتي ويني انا


" ياسر التويجري "


ــــــــــــ


يوم جديد

قصر ابو سطام ..

الضحى .. ابو سطام جالس بصالة الداخلية لحالة .. وواضح على وجهه الضيق والهم .. وباله مشغول ..
ابو سطام حاط يدينه على عصاه .. وبنفسة .." اعوذ بالله منك يا ابليس .. هذي الحلم منه .. لا حول ولا قوة الا بالله ..
الحلم تكرر ثلاث ليالي متوالية .. ويش تفسيرة .. " هز راسة يحاول ينسى الحلم ..
خرج رعد من جناحه لابس ثوب وشماغ ..انتبه له .. قبل راس ابوه ..
رعد بمحبة / صباح الخير يالغالي ..
ابو سطام / صباح النور .. " وبتساؤل " طالع ؟
رعد / ايه .. الله يطول بعمرك .. رايح للجوازات .. تامر على شيء
ابوسطام عاقد حواجبه / ويش عندك بالجوازات .. " وبحدة " ليكون بتسافر ..
رعد بهدوء / ايه يبه .. " وبسرعة " اخلص اشغالي هناك اسبوع وارجع ان شاء الله
ابو سطام بنبرة مقصودة / اسبوع والا مثل قبل ..
رعد يبتسم / الله يخليك يبه .. قايل لك اسبوع وراجع ويش له هالحكي والتنغز ..
ابو سطام بحدة / من شين افعالك .. هالج من ديرة لا ديرة والسبب حرمه ماعرفها الا يومين ..
رعد بضيق يقاطع ابوة / يبه واللي يخليك لي ويسلم والله ان عارفا خطاي ..واني ضايقتكم ..
واعتذرت يبه وهذا انا ابي انهي امور سفري وارجع وتووووووبه توبه ان سافرت مرة ثانية ..
ابو سطام حس بضيقة ولدة / يابوك ماراح تحس بذا " وهو ياشر على صدرة " اللين ماتصير ابو ..
لشلت ولدك على يديك وشفته يحبي قبالك ويقوم على رجليه ويطيح ويصيح ..
هذاك الوقت تعرف بقيمة اللي نسوية عسى ربي يطول بعمري واشوف عيالك ..
رعد غص الحكي بحلقه وماقدر يتكلم اخذ نفس .. وقف وقبل يد ابوة .. / الله يمدك بالصحة والعافية ..
وتشوف ان شاء الله عيال عيالي يالغالي ..
ابو سطام بضحكة / هههه يالله يابوك ان شفت عيالك زين .. اخذ زمني وزمن غير .. يالله حسن الخاتمة ..
رعد / بسم الله عليك يبه .. الله يطول عمرك ويعطيك الصحة والعافية .. جعل يومي قبل يومك ..
ابو سطام بجزع / تهبا .. الله لا يذوقني حزنك جعلكم تدفنوني ولا ادفن احد منكم ..
لا عاد اسمع منك هالكلام مره ثانية ..والله ان سمعته مرة ثانية لا زعل عليك وما اكلمك طول عمري ..
" ارتجف صوت ابو سطام اختناق بالعبرة ودموعة تحجرت بعينه " ..
رعد اللي انتفض من سماع تغير صوت ابوة وشوفت المعه بعيونه .. يجلس بسرعة على الارض ..
ويقبل رجل ابوة / السموحه يوبه والله من غلاك .. والله ما اعيدها .. بس لا تضيق صدرك يبه ..
ابو سطام يمسك يد ولده ويجلسه جنبه ويضمة على صدرة .. وبصوت اثر فيه الزمان ../ الله لا يحرمني منكم ..
ولا يفجعني فيك .. يالله ياكريم .." وزاد ارتجف صوته " .. يالله ياكريم ..
رعد صمت ما يبي يقول كلمة تزيد في الضغط على اعصاب ابوة ..



ــــــــــــــــ




بماليزيا ..

طلال بجفاف .. / ها خلصتي الطيارة مابقى عليها شي وتطيار .." وبسخرية ".. والا نسيتي
مرام تحاول ماتبكي خلاص لها يومين تبكي ../ خلاص .." اخذت شنطة اليد ووقفت في عند الباب "..
طلال قلبه يوجعه عليها بس لازم يعاقبها ..الشنط نزلها من قبل تحت وحطها بالسيارة ..
طلال وقف جنب مرام .. وبحزم هامس / اسمعي .. اللي بيننا محد يدري عنه ..
حنا عريسين سعيدين .. واسبوعين عسل مافي احلا منها .. مفهوم .." اكد على كلمة مفهوم " ..
مرام بصوت ضعيف مكسور وعيونها منزلتها تحت تطالع الارض حتى ماتنزل دموعها / مفهوم ..
نزلوا تحت وركبوا سيارة التاكسي وراحوا المطار وطول الطريق الصمت .. هو سيد المكان ..



ـــــــــــــــ




بالخبر ..

رجعوا البنات .. وامتلت البيوت بالحياة ..

بيت ابو صقر ..
ام صقر / بسم الله عليك .. الحمد لله انها جات على كذا ..
ريما / والله يمه ابرار تقول يوم شفت دمهها بغى قلبي يوقف مدري من فين جاء ..
روان / اماني تقول حسبت انها خلاص ماتت ..
ام صقر ورنا / بسم الله ..
رنا / بسم الله عليه .. " وبالم " واااي الجرح مره يوجع .. ياربي اخاف يدي تتشوه ..
رنيم / وهذا جرح مو كسر والا شعر .. انا للحين كل ماضغط على يدي تألمني ..
ريهام / يمه ماتشوفين بناتك كل يوم والثانية صاير بيديهم شي ..
او صقر / ابي اتصدق عن نيتكم .. تدفع عنكم البلا .. بسم الله عليكم ربي يحميكم ..
صقر / السلام عليكم .." رمى نفسة على الكنبة ".. آآآآآآآآآه
ام صقر بجزع / بسم الله عليك تونس شي يوجعك شيء ..
صقر يبتسم / فديتك يا الغالية ما فيني الا العافية
روان / رنا تخيلي يدك متشوها والخياط كذا " وهي تمسح على كفها بالطول الا المعصم " .. يععععععع
صقر / لا الجراحة تجميليه .. بس الحمد لله ماوصلت للعرق والا راحت فيها ..
الكل / الحمد لله ..
رنا / يمه اذا بان في يدي علامة ابي اسوي عملية تجميل .. ها من ذحين اقول ..
ريما / تجهز الدواء قبل الفلقه .. انتي افتحي الضماد وبعدين تكلمي ..
رنا / يالله راح يخرب الستايل تبعي بعرس سمر ..
صقر بخبث .. مبتسمه / يعني ما راح يجيك خطيب بذا العرس ..
رنا حمر وجهها .. رنيم بهمس / احسن ..
محد سمعها غير ام صقر طالعت فيها بنظرة غير مفهومة من عيالها وصدت ..
ريما / لا ان شاء الله يجيها احسن عريس ..
صقر مبتسم ../ يعني انخطبتي خلاص .. معاد تستحين ..
البنات التفتوا لريما وبصوت متفاجأ ../ انخطبببببت .. رنيم جمدت يدينها على احرف البلاك بيري ..
.. " وافقت .. لالا ما تسويها .. اكيد ابوها غصبها .. " .. التفت على ريما ../ وافقتي ..
ريما بصوت خجول / ايه ..
رنيم وقفت و بصوت حاد / ليييييييه ؟
ام صقر / بنت .. شنو ليه ..
ابو صقر جاي من مكتبه / ويش فيك ويش هالازعاج ..
رنيم تطالع في البوها بنظرات حاده .. رجعت ناظرت ريما بنظرات خوف مع حزن ..
التفتت على امها .. وبهمس / لا تذبحينها .. لا تسمحين له .. كفاية .. خلاص ..
صقر بتساؤل / رنيم ويش تقولين انتي ويش صار فيك ..
رنيم تركتهم وصعدت فوق .. ولحقوها البنات .. جلس ابو صقر مع صقر وامه وبدا يسولف معاه عن دبي ..
وايش صار في دبي وماهمه ايش سوا البنات او ايش صار معاهم .. وصقر يجاوب على ابوة بتحفظ غير واضح ..




ــــــــــــــ




بيت ابو نايف ...

شريفة / اسمع يا راكان بيت جدك مانبي نطبه احجز لنا شقة عند القاعة اللي بتسوي عرسك فيها
راكان متضايق من الجلسة / طيب .. المهم بكرة الصبح تجهزون من بدري ونمشي ..
شريفة / انا ابي امشي مع ولدي عبدالله هو بيودينا فديته .. يقول ماترك عيال خالتي بذا اليوم ..
لازم اوقف معهم .. رجال فديته .. وعقبال ما نفرح بزواجه قريب ..
راكان يوقف / انا طالع لخواتي .. " وقف زياد وطلع معاه " ..



بجناح العنود ..

العنود بحترام وابتسامة ترحيبيها / هلا وغلا ..
راكان بارتياح / هلا فيك .. " يضم سارة "... ويش لونك يابطة ..
ساره ببرود تبتعد عنه / الحمد لله .. " جلست بكنبه مفردة اخر الصالة "
راكان بهمس للعنود .. / كانها زعلانه ..
العنود بنبرة مقصودة / انت اللي ربيتها .. تفهمها ..
راكان رفع حاجب واعطاها نظرة .. وسرح بفكرة " محد يفهمه بهالدنيا كثرها ومحد يقدر يتحده كثرها ..
كثر ما يحبها يكرها .. العنود خليط غريب بنسبة له دنيا ثانيه امهم جميع وهي اصغرهم .. ذكائها يقهرة ..
اعتماد جدتهم الظبي عليها ..وعشق جدانه لها .. كرهه فيها .. يحبها .. بس عمرة مابين حبه لها ..
ذكريات كثيرة من طفلته يتقاسمها معاها كثر ماهي مرة الا انها حلوة ..
العنود دائما اسمها يرعبه .. عند خوف منها يعصبة .. العنود اكرها احبها .. احترمها احتقرها ..
العنود عجزت عن فهمك .. ويا خوفي من المجهول .. والمستقبل .. ليه خافك يا العنود "
انتبه لاشارت يد زياد ../ هي وين رحت
راكان / معاك .." شاف ابتسامة العنود اللي تحاول تخفيها ".." وبعصبيه ".. ليش تضحكي ..
العنود ببرود لتقهرة " حرب وحب غريب بينهم " / ما ضحكت .. ويش فيك ؟ .. شفتني ضحكت زياد ..
زياد / لا .. بس راكان متوتر بسبب بكرة ..
العنود تزيد بقهرة .. تبتسم .. وبنبرة مقصودة / لساتنا على البر ..
راكان بغموض / اسكتي .. " ويغير الموضوع " وين نايف ..
العنود اللي لها ايام مستغربة تصرفات نايف ../ عنده كم شغلة .. ومواعد ماجد ..
راكان يجلس على الكنبة ويطالع للجناح / الله يرحمه " يقصد خالهم نايف ".. الا هو ليش عطاكم الجناح ..
بعد ما ضبطه وخلاه شقة خاصة فكرنا انه يبي يتزوج فيها الا يقول هذي للعنود ليش يعني ..
العنود فاهمه علية مشت بخطوات هادئة ورزينه ..وجلست قبالهم على الكنبة / ..
و " بنبرة مقصودة " حلو .. " عدلت صوتها " الله يرحمهم .. صح كان ناوي يتزوج الله يرحمها ..
بس كان يبي ياخذ فلة مو بعيدة عن هينا .. حتى يرتاح فيها هو وزوجته ..
راكان بسخرية / خالي فكر يطلع علشان حريته .. وابوك جالس في ذا البيت مافكر في خلود ولا بناته ..
العنود تحاول ما تعصب / اول شي ابوي ابوك .. ثاني شيء ابوي ماكان يجلس في البيت ..
طول عمرة مسافر علشان مشاريع الشركة وامي ما تتركه وتسافر معاه .. ويخلونا عند جدتي الظبي ..
"وبنبرة تنرفز فيها راكان ".. ولو عنده احد يعتمد عليه ويجلس في البيت كان غيرة ..
زياد يطالع في الحرب اللي بينهم وهو ساكت ما يقدر عليهم .. دائما ان دخل بينهم يطلع هو الغلطان ..
راكان بعصبية / عنيييييييد ..
العنود تبتسم / عيونها ..
راكان يطالع فيها ويحاول ما يضحك من اسلوبها الاستفزازي اللي ما يتغير لكن ماقدر / ههههه .. وبعدين معاك ..
العنود زادت ابتسامتها / انا والا انت .. من الاخر ويش جابك ..
راكان / بكرة عرسي ..
العنود وقفت " مقاطعتها "/ تعالي معاي ..

" دخلت لغرفة المكتب . غرفة صغيرة .. وتعتبر كانها مو غرفة تصميمها غريب بعض الشي ..
الرفوف كانها متاهه بعض الرفوف ..فارغة من الكتب وبعضها ممتلئ بالكتب ..
وتوجد كرسي صغير با اخر هذي المكتبه ..بشكل غريب ايضا .. "

دخل راكان ودخلت وراه العنود وقفلت الباب ..

راكان اللي استغرب من شكل الغرفة / هذي ايش ..
العنود بهدوء / مكتبه ..
راكان / شكلها غريب والإضاءة غريبه ..
العنود فتحت الانوار / تمام .. تفضل اجلس .. " وهي تاشر على الكرسي الوحيد "..
راكان بجدية / ماله داعي .. " وبتوتر يمسح على شعرة ويشدة لوراء " .. بكرة ايش اسوي ..
العنود بابتسامه هادية / اجلس وهدي علشان تستوعب ..
جلس راكان ../ ها جلسنا انسة العنود .. قولي ..
العنود / اول شي اخذت شبكة وهدية لخالتي الجوهرة ..
راكان / لا وانا ويش يعرفني ولا انتم ساعدتوني
العنود بنبرة مقصودة / وحنا شفناك علشان نساعدك ..
راكان يقاطعه فعقلة مو فاضي للعب مع العنود والحرب / مو فاضيلك العنود .. ما اخذت شي ابد ..
بس رتبت البيت وجهزته وفصلت لي ثياب واشتريت كم بدله .. لا بعد البدل مو انا اخذتهم ..
عناد وسند اخذوها لي .. البيت استنفذ كل مالي .. والشركة مو مقصرة بالضغط عليه ..
هالشركة اللي ابوي تركنا علشانها بس جابتلنا الهم .. اووووووووووووووووف ..
عنود ارحميني .." هالنبرة كسرة العنود ".. الله يخلي لي جدي وعمي سلطان تكاليف العرس كلها عليهم ..
العنود برفعة حاجب وكبرياء / اممم .. ولدهم وبيساعدونه " بنبرة سخرياء نطقتها بس راكان ما انتبه " ..
" راحت جهت رف سفلي مقفول فتحته وطلعت منه صناديق فاخرة وأنيقة صفتها على طاولة زجاجية جانبية "..
افتح ذي وقلي ايش رايك .. واذا ناقص شي او في بالك شي قولي .. ولا تشيل هم ..
راكان فتح الصندوق الاول وشاف فيها علبتين مخملية بالون الاسود فتح العلبة الصغيرة ..
وشافها اسورة الماسية ذات نقشه ناعمة وفخامة بنفس الوقت .. بانبهار / روعة ..
فتح العلبة الكبيرة وشافة طقم ذهب ابيض مرصع بالألماس .. / وهذا اروع ..
رجع العلبتين بصندوق الاول قفله وفتح الثاني الاكبر .. وشاف اكثر من علبه ..
فتح العلبة الصغيرة وشافة خاتم الماس بالون الاحمر القاني على شكل وردة كبيرة ..
متدلي منها ثلاث دمعات الماسية بشكل يبهر .. راكان بانبهار / ووااوو روعة هالخاتم ..
فتح العلبة الوسطى كانت اسورة من ذهب عبارة 24 بفصوص حمراء نقشة عبدالغني ..
ثقيلة عريضة عرض الكف والمسمار متدلي منه سلاسلا وفيها خواتم بشكل دمعه " المسمى بالكف " ..
راكان رفع نظرة للعنود منصدم / جدتي الظبي ؟
العنود هزت راسها / الله يرحمها .. ما كانت تقول لك اذا تزوجت من بنت بنت مزنه اعطيها ذا ..
قبل ماتتوفى رحمت الله عليها اعطتني اياه وامنتني ان صار عليها شي وتزوجت سمر اعطيك ايها ..
راكان بابتسامة يخفي فيها حزنه / الله يرحمها البيت موحش بدونها ..
العنود بنفسها " وانت ماتقعد فيه تقول كذا .. الله يهديك يا اخوي " ..
راكان يفتح العلبة الثالثة .. ومن الصدمة .. سقط منه الخاتم .. نزل واخذه .. وضمة على صدرة ..
وبفرحة / وين لقيتيه .. " هالخاتم اول خاتم يشترية راكان كان عبارة عن خاتم من الذهب الاصفر..
شكل فراشة صغيرة مرصعة بالالماس على اجنحتها .."
العنود بابتسامة / اممم مو القديم .. هذا جديد .. طلبتها خاص لك انت ..
راكان بقهر / نفسي اعرف وين راح .. تعبت وانا اجمع حقه واخر شي يضيع .. آآآه ..
العنود تعرف وين الخاتم القديم بس ماتبي تقول لراكان .. رجع الخاتم في العلبة ووضعها بحرص ..
وكانه خايف تضيع منه مرة ثانية .. واخذ العلبة الرابعه وكان طقم الماسي فوق الخيال بالون الاحمر ..
بشكل ورود وعليها فرشات صغيره والورود تنزل منها دمعات ..كا شكل عام ..
كان الاسورة مع الخاتم مع الطقم متناسق .. راكان يطالع بالطقم وبوجهة ابتسامه ..
وبغرور / اخت راكان ذوق .. موو
العنود بغرور اكبر / تؤو .. العنود دائما ذوق .. " وبنبرة استفزازية " واذا فيكم من ذوق ..
" وبدلع ".. فهو مني .. مووو << بنفس نبرته ..
راكان / هههههههههههه يا غرورك
العنود / هممم انا يا غروري .. وحضرة الباشا راكان ..
هالكلمة بحد ذاتها تعني انفجار راكان .. وقف وبعصبية / عنيييييد وجع .. احترميني انا اخوك الكبير ..
العنود بابتسامة سخرية / الكبير اشوك في ذا ..
راكان مسك يدها وضغط عليها بقوة .. وبفحيح / لا تتحديني يا العنود ..
العنود ما تحسسه بألم ضغطه على يدها ../ ماتطولني يا راكان فلا تتحدا ..
راكان يضغط على اسنانه / عنوووود ...
العنود تطالعه بنظرات باردة فقدت راكان اعصابه صفعها كف اخلا توازنها لتسقط ارضاً ..
العنود حطة يدها على خدها وسكتت .. راكان صد عنها ويحاول ياخذ نفس ويطلعه اكثر من مرة يهدي نفسه ..
العنود وقفت وبشموخ وكبرياء وما كان صار شي / هذي طلبك اللي تنازلت حضرتك ودخلت مكان حنا فيه ..
فاذا خلصت حاجتك .." توجهة للباب وفتحته " تفضل .. " وبنبرة استفزازيه " حضرت الباشا راكان ..
راكان بصراخ وعصبية / وبعدين معاك .. ما راح تتركين هالاسلوب ..
العنود قفلت الباب بقوة .. خلت زياد وسارة ينقزون من الرعبه .. وبصراخ / وانت متى تطبل انانيه ..
ومتى تبطل كراهيه وعنجهية .. متى تلتفت لامك وابوك ومتى تحس بان هناك ناس عايشين من لحمك ودمك ..
متتتتتتتتى متى تبطل طلبات واوامر واللي حولك ينفذ وبسسس ..
راكان بحدة / امي وابوي ... أي ام وابو .. امي وابوي هناك " وهو ياشر بيده لجهت الشرق " ..
بالخبر .. ابوي سعود وامي موضي .. " جلس على الكنبة وبألم " اللي لامرضت خافوا وسالوا عني ..
لنجحت فرحولي .. لطلبت لبولي .. يضحكون لضحكتي ويحزنون لحزني .. تدرين ليه ابي اتزوج بسمر بذات ..
" ضحك بألم " .. لان اول ماشافت دمعتي .. كانت صغيرة .. " كان يتكلم ويحاول يبلع غصته " قالت لي ..
وهي تمسح دمعتي لا تخاف ولا تبكي .. انا اخلي بابا سلطان يضرب من زعلك ..
بابا سلطان هو دايم يهاوش من يزعلانا لانه بابا .. " رفع نظرة " تدرين ايش يعني .. يعني اللي يحميك ..
هو الاب .. اللي يحس فيك هو الاب .. اللي يمسح دمعتك لنزلت هو الاب .. مو ابوك اللي تتكلمين عنه ..
العنود بألم / لا تظلمه .. كان يحبنا بس انت اخذت موقف وبعدت .. وبدون ما تسال او تستفسر ..
راكان صمت لثواني طويله وهو ينظر للارض وشابك يدية في بعض .. اخذ نفس عميق .. وطلعه ..
وقف صد بوجهه عن العنود .. ومسح بيده اليمنى على صدرة من الاعلى الا الاسفل ..
يحاول يمحي الوجع اللي ساكن بوسط ضلوعه من زمان .. ركان بهدوء .. وكان ما حصل عاصفه قبل قليل..
.. / بكرة ما ابي احد يفشلني .. وخاصة خلاتك .. " اخذ العلب ورجعها لصندوق وقفل الصندوقين الخشبين بالشكل التراثي و الانيق " .. ايه وسلمي لي على امك ..
العنود رجعت عصبة / وانت ما مريت عليها ..
راكان بجمود / لا .." وبابتسامه ساخرة " اكيد مو فاضية لي .. يا تتكلم مع ابوك .. يا مع النساء الطبقة المخملية ..
العنود صمتت خير رد على ركان وهو بهذا الحقد الصمت ياما حاولت تغير تفكيره بس هو ابد ..
حكم وما راح يغير حكمه .. وابوها وامها ما قصروا بإهماله وخاصة كان بوقت المراهقة بس بدون قصد منهم..
ابوها كان يأسس لهم شركة لها وزنها وثقلها .. يامن لهم مستقبلهم .. عائلة الفارس ما تعتبر من العائلات الغنية ..
ولا تعتبر من الوسطى اعلى من الوسطى .. بس سطام من صغرة وهو له طمح بعيد .. تكون عائلة الفارس ..
من اغناء اغنياء العالم اسم له مركزة وثقلة ..ومافي شخص مايحقق طموح بدون خسارة .. " وكان راكان "
العنود بنبرة فيها بحة الم / الحين ..
راكان التفت على العنود وهو شايل الصندوقين بيده / ما ابي خالتك بالعرس يدخلون عندي ولا اشوف وجههم ..
انتم مجرد ضيوف وبس .. العرس كله متكفل به عمي سلطان ومرته هي اللي عازمة .. خالاتك عساهم مو عازمين احد ..
العنود بسخرية / العرس ما يخصنا فـ ليه نعزم ..
راكان / بضبط .. " توجه للباب وفتحة .. وقف " .. وقولي لسارة انها كبرت وبلا حركات الاطفال
اكمل سيرة وطلع من الجناح بدون توديع او شكر او اعتذار .. همست / استودعك الله .. الله يحميك ..
ويهديك .. ويرجع لك صوابك قبل فوات الاوان ..
طلعت لسارة وما شافت زياد .. ابتسمت بسخرية " اكيد بيلحقه .. آآآه منك يا زياد "
سارة / ويش صار
التفتت لها العنود / ويش صار .. ولا شي .. ويش تكلمتوا فيه انتي وزياد ..
سارة بحماس وكانها اكتشفت شي عظيم / قال ...




ـــــــ



بالخبر ..

بعد العشاء .. الكل مجتمع ينتظر وصول طلال ومرام .. اللي راح سيف وفارس للمطار لاستقبالهم ..

قصر ابو سطام ..

دخلت مرام .. " السلام عليكم " .. قالتها وهي تدخل الصالة وتسحب نقابها ..
غرام تجري لها وتضمها /هلااااااا وحشتيني وحتيني موووت
مرام تحاول تمسك عبرتها وهي ضامة اختها / وانتي اكثر ..
بعدت غرام عن اختها علشان تقدر تسلم على الموجودين ..
بعد الاحضان والسلام .. مرام كانت تعبانه ودايخة من السفر .. او بالصلاح انها تعبها نفسي اكثر ..
قدم وقت العشاء لان طلال قال لهم انه حيل تعبان .. وخاصة التاخير بمطار ماليزيا ..
والرعب اللي عاشة في الطيارة من خوف مرام ومن المطبات الهوائية الزايدة ..
وبعدها العطل اللي صار وما كانوا متوقعين الهبوط يكون امن وبسلام ..
الكل يسال مرام كيف الجو وفين راحت وتصورت و وين الصور ومرام بوادي ثاني بعيد عنهم ..


بعد العشاء اتصل سند على غرام وطلب منها تقول لمرام تجيهم للمجلس علشان تسلم ..
على جدها وابوها وأعمامها وأخوالها واخوانها .. راحت مرام بعد مالبست عبأتها وشيلتها لمجلس الرجال تسلم ..
وما كان احد موجود من الشباب غير اخوانها وطلال ورعد ..
مرام بهدوء وخجل .. / السلام عليكم ..
الكل / وعليكم السلام .. هلا .. حي الله من جاءنا .. << بأصوات متفرقة ..
سند استقبل اخته عند باب المجلس وضمها بحضنه الحنون .. الدافئ .. الامن لهم ..
سند بصوت حنون / حي الله العروس اللي اشتقنا لها
مرام غطت وجهها بحضه .. تقدر تخبي عن الكل وتقدر تمثل قدامهم الا سند ..
سند شاف اهتزاز اخته بحضنه وعقد حواجبه وبهمس / افاا العروس تبكي ..
.. " و بضحكة " .. ليكون طليل مزعلك قولي لي وانا اخوك وشوفي ويش اسوي فيه ..
مرام خافت ان سند يسوي مشكله مع طلال .. ممرام بصوت مخنوق / لـ ..
قطعها صوت طلال / افاا افاا ياسنيد مبكي عروستي ابعد عنها .. " وسحبها لحضنه "
مرام سمعت ضحكات من بالمجلس و ذابت خجل وطلال حاضنها و يمسح على راسها ..
طلال بضحكة / عمي فهد اذا بتحضنها وتبكيها مثل ولدك فممنوع المس ..
ابو سطام بجدية وهو يهز عصاه / جيب بنيتي وجلسها جنبي .. ابي اسولف معاها شوي ..
طلال يضحك / ههههه الظاهر ابوي سعود نوي علية الليلة .. تراي ماني مزعلها فهمتوا حرمتي غلط ..
كله مشتاقة لسند وهلت دمعتها تراني تعودت عليها طول الاسبوعين كل ماكلمت احد تقفل من هينا ..
تفتح خزان الدموع من هينا .. مرامي لحقي عليه جدي نوي يذبحني ..
طلال قربها من جدها ../ ها وهذي هي يا جدي اسالها واذا قالت اني اخطيت بحقها فتبشر باللي يرضيها ..
مرام اللي انتبهت لقرب جدها بعد ما شافت عصاة وجزمته الطبية رفعت عيونها وطاحت على جدها ..
ابوسطام بابتسامه فرحه / حي الله بنيتي .. ويش لونك وانا ابوك ..
مرام تقبل يد وراس جدها .. وبصوت خجول / بخير يبه ..
ابوسطام / وايش له هلدموع عسى هاللي وراك ما ازعلك قولي لي وانا اوريك فيه ..
مرام هزت راسها نافيه .. قرب منا ابو سند وسحبها لحضنه وبصوته الحنون والمرح / حي الله روح ابوها ..
حي الله شبيهة العنود اللي اشتقت لها .. فديت عيونها والله ..
مرام ضحكت عارفة ان ابوها يتغزل بامها ..
ام سند اللي دخلت ومعاها ام بتال وام عناد وام صقر وام طلال وام سيف .. / هلابك ياريحة مرام
الكل التفت لدخول الجنس الطيف عليهم .. وفهمهم لمقصد فهد ابو سند وضحكوا ..
ابو سطام / وين مرتي وايش جابكم بدونها ..
ام عناد / امي تقول تبي تجلس مع خالتي ام عزام ..
ابوسطام يهز عصاه / اهاا الخلا ارجعوا من محل ماجيتوا والا ذي ترقص على ظهركم ..
العنود " ام سند " / افاا يبه ليه ماتبي جلستنا ..
ابو سطام / لا .. بدون ام سطام لا .. يالله مقفاكم ..
ام سند / ابشر يبه .. مايصير خاطرك الا طيب .. " ورجعة مكسورة الخاطر "
طلال فرحان / الله يجزاك بالخير ياجدي عارف ليش جاية عمتي تبي تحقق معي ..
ابوسطام بضحكة / وانا عرفت ويش تقصد موضي وماجات معهم تبيني اردهم عارف ان العنود هي اللي ساحبتهم ..
ابوسند / افاا كذا العلم اجل امش ياطلال وانتي يامرام قدامي للبيت وخلي عنودي تونس عمرها براحتها ..
مرام بعد ماسلم على الكل وسألوها عن الحال والاحوال ..وقفت بجانب طلال ..
طلال بمرح .. يمسك يدها / اجل اسمحوا لنا .. نشوفكم على خير .. " وخرج مسرع من المجلس "..
ابوطلال / هههه الله يسعدهم ويوفقهم ..
الجميع / امين ..
ابوسطام / وعقبال اللي خاطبين .. غيث متى ناوي يملك .. " يكلم ابوبتال "
ابوبتال / امس سوء التحاليل وارسلها لابو صقر ..
ابو صقر / البنت اليوم جات من السفر وبكره الصبح تروح وتحلل ان شاء الله ..
ابو سطام / وانت يارعد ..
رعد / يبه انا ماقلت لك ابي اسافر وبعد ماارجع يصير خير ..
ابوسطام بحزم / انت مو بعد عرس راكان بتسافر .. بكرة تحلل .. وتسافر وترد وتسوي الملكة ..
والعرس بعد العيد انت وغيث سوا ..
ابوبتال / يبه رعد بكيفك تحدد معه بس غيث يمكن عنده شغل ..
ابوسطام / والعرس بيعوق شغله .. العرس قاييم قايم .. هو ولد ولد عمي ويتيم وانا كبيره ..
بيسمع كلامي وماعندنا ملاك يطول .. وانت بلغه بذا الهرج وان قال غيره خله يجين وان امصع رقبته ,,
ابوبتال يبتسم / ابشر يبه ..
رعد بهمس لسند / ياليل العناء .. "ورد سند بابتسامه "




ـــــــــــــ




بيت ابو طلال ..
طلال ماسك يد مرام يقبلها بدفاء ..
طلال " ياربي الحمد لله اللي سلمتنا وماصار شي .. والله ياقلبي بغي يوقف قلت بنموت وحنا زعلانين من بعض ..
يارب احبه .. وماتوقعت احبها بهذي السرعة بس ماتفهمني .. يارب تفرجها من عندك .."
مرام اللي مستغربه حال طلال اللي تغير " ليه تغير قبل حتى يدي مايمسكها ويش صار لها ..
يمكن علشان رجعنا لاهلنا .. وقال ما ابي مشاكل .. ايه اكيد .. صلال مزاجي مثل خالي عبدالعزيز ..
يويل حالك يامرام لزم تتعلمين من اخطاء خالتك مريم ولا تزوج عليك طلال .. يممممه اموت ..
ولا اشوف مره ثانية مشاركتني فيك .. ياربي ترزقني بالعيال ياربي احمل هالشهر .. بس هو قال ما ابي ..
لا والله علشان يقول ابي عيال وهي ماجابت ابي اتزوج عليها .. ها تحسبني ما اعرف افكارك ياطلال .."
قاطع افكرهم صوت نوال / هلا والله بالمعاريس ياهلا وغلا ..
طلال / هلا فيك .. " وبعد السلام والاحضان والسؤال عن الحال "
نوال .. وهم يطلعون الدرج ../ بخرت شقتكم ونظفتها ان شاء الله تعجبكم ..
طلال بابتسامة / مشكورة ياقلبي بس ابي امر جناحي القديم قبل ابي اوريه مرام وبعدين نطلع ..
نوال بخبث / يعني اهي ماشافته ..
طلال اللي تفاجاء بذي المعلومه .. ومرام حمر وجهها وعضت شفايفها السفليه بحرج ..
طلال بخبث مماثل ../ صدق .. اجل يصير خير .. باي نونو .. ولا تخلين احد يمر من الجناح .. شكلي ابي اطول ..
نوال اللي حمر وجهها وفهمت مقصده صدت عنهم وهي تحاول تكتم ضحكتها ..
طلال دخل جناحة القديم وشغل الاضاءة والتكيف .. سحب مرام له ..
مرام تطالع الارض زعلانه ومنحرجه بنفس الوقت ..
طلال حبس مرام بين يدينه وظهرها للجدار .. وبهمس / حياك بجناحي ..
مرام / ....
طلال بهمس / زعلانه ؟
مرام امتلأت عيونه دموع / ....
طلال يسحب منها الشيله .. سحب الشباصة الماسكة لشعرها .. وسمح لشعرها الكيرلي بالتحرر ..
فتح ازرت عباتها وسحبها ورمى عبايتها على الكنبه القريبه هي والشيلة ..
طلال بهمس وبحه ذوبت مرام وانفاسه تلفح وجهها الناعم ../ ما ابي ادخل بيتي وبيننا زعل ..
قبل مرام بعمق على شفاته اللي ترجف وهي تحاول تمسك عبرته .. مرام فلتت منها شهقات ..
زاد بضمها طلال وحملها بين يدينه وهو يهمس بأحلى الكلمات والعبرات .. ولكن لم يكن بينها " اسف "




ــــــــــ





بالرياض ..

جهزت اغراض اختها وامها وابوها بشنطة وحدة .. وجهزت شنطة ثانية لها و لأخوها ..
رتبت بعض الاشياء المبعثرة بالجناح .. تطمنت على والدها بانهما ناموا ..
قفلت الجناح وطفت اضاءت المطبخ المفتوح على الصالة .. راحت للغرفة النوم ..
تطمن بان سارة نايمه ومتغطية صح .. اخذت نفس وطلعتها بهدوء ...
وهي تتذكر احداث جلستها مع سارة بعد العشاء و ايش صار بجلستها مع زياد ..


سارة بحماس / قال انهم الحين عندهم مشروع مرة متعبها .. اصلان الشركة كلها متعبتههم مغير خسرانه ..
وراكان مرة تعبان له كم يوم ماينام .." وبحزن " كانه نحفان صح ومسمر شوي ..
العنود بغموض / ايه .. ويش قال زياد كمان ..
سارة تعدل جلستها على الكنبة ورجعة لحماسها بالاكلام / اية وقال زياد انه يمكن ينام بالاستراحة حقتهم ..
لان الشقة اللي كانوا ينامون فيها قريب الشركة .. اهاا بتسوي ترميم ومايبون عزابيه في البيت ..
العنود عقدة حواجبها / وليه ينام بالاستراحة ليه مايجي ينام عندنا ..
سارة ببراءة الطفولة اللي ما زالت موجودة فيها .. رفعت كتوفها ومدت شفتها الغليضة السفلية لتحت ..
.. / ما ادري .. ماخطر في بالي اقوله تعال عندنا .. اصلان من زمان هو وراكان ما ناموا عندنا وانا نسيتهم ..
العنود تجلس على الكنبه بعد ما كانت وقفه قبال سارة وهي عاقدة يدينها مع بعض / امم ويش قال بعد ..
سارة / اشياء كثيرة كلها عن الشركة وانهم محتاجين فلوس اصلان بعض كلام زياد مافهمه ..
.." وبحقد " ياليت الشركة تتقفل اصلان انا ما احبها هي اللي اخذت امي وابوي منا ..
قاطعهم دخول نايف اللي واضح علية الارهاق والتعب .. وقف العنود بفزع / نايف ..
سارة اللي وقفت وهي خايفة ../ ايش فيك ..
نايف بصوت متعب / ولا شي بس السيارة حقت ماجد تعطلت وتعبنا واحنا نسويها .. هذا اللي صار ..
العنود ماصدقته لان ثوبه نضيف .. بس الجهاد والتعب واضح على وجهه ..
نايف / انا ابي اخذلي دش وانام .. تصبحون على خير ..
العنود بصوت تحاول تخفي عصبيتها / تعشيت ؟ ..
نايف وهو مقفي / الحمد لله .. دخل غرفته وقفل الباب ..
سارة تطالع العنود مستغربه .. العنود لفت لسارة وبعد صمت لثواني .. / روحي نامي علشان بكرة تكونين نشيطة ..
سارة ترفع نظرها للعنود وبعدها طالعت لباب غرفة نايف بنظرات خايفه .. العنود تطمأنها / بخير
رجعت نظرها للعنود وشافتها تهز راسها .. تقدمت منها ساره وضمت العنود ../ الله لا يحرمني منكم ..
زادت في ضمها العنود .. وقبلتها على راسها ../ ولا يحرمنا منك .. يالله تصبحين على خير ..
ساره / تصبحين على خير .." وتركتها ودخلت غرفتها تنام .."


الان ..

العنود تجلس على الكنبه بالصالة .. وهي مرخيه راسها للخلف وتطالع لديكورات الصاله .. وفكرها شغال ..
براكان وحقد المراهقة .. وزياد وضعف شخصيتها .. ونايف آآآآآه من نايف ..
التفتت على غرفته " لاطفوله عاشها كامله مثل الاطفال ولا مراهق مثل المراهقين .. ياقلب اختك يانايف .."

رجعت بذكرياتها لما قبل 10 سنين ..


راكان وزياد كانوا بالشرقية .. وقتها راكان كان زعلان يبي يسافر يدرس مع عيال عمها برا ..
وجدتي الظبي ماتبيه يسافر مع عيال عمه تبيه يروح لخاله نايف ..
بس هو يحب عيال عمه اكثر .. او بالأصح يبي يكسر كلام ابوه وجدته ..
وزياد مع راكان ان زعل او رضي .. بالخير او الشر .. راكان وبس ..
هذاك اليوم المشؤم اللي خوفها .. وخلاها تنتبه من كثير اشياء .. واللي انهاء طفولة نايف وصار رجال صغير ..
كان نايف يلعب مع سارة في الحوش .. وجدتها وخالتها خلود يزورن وحدة من جاراتهم والد ..
والعنود تطالع بتلفزيون توها بالغ لها كم شهر تغير جسمها وكبرت وبرز جماها ..
كانت تتمنى امها اللي جنبها يوم جاتها العدة بس امها مسافرة مع ابوها لبريطانيا عنده شغل ..
ضحكة بألم لمن تذكرت يوم بلوغها قعدت تبكي ومنخشه بغرفتها .. جاتها خلود تناديها للغداء ..
وقالت ماتبي .. لان بطنها يعورها .. خلود شافت ملابسها وشهقت وراحت تجري تعلم جدتها ..
العنود خافت .. بس جاتها جدتها وفهمتها بانها صارت حرمه كبيرة ..وكل اللي يصير عادي وفهمتها كثير اشياء ..
كانت مندمجه مع البرنامج اللي بتلفزيون وماحست باللي دخل الغرفة وسكر الباب ..
والحمد لله ان جدتها ساحبة كل المفاتيح ومخبيتهم .. علشان الصغار مايدخلون ويقفلون الباب ..
ويصير فيه مثل ماصار بولد جارتهم اللي دخل غرفة وقفل على نفسه ولعب بسلك التلفزيون وتكهرب ومات ..
هذاك اليوم سحبت كل المفاتيح .. ويمكن كانت رحمة من ربها وحماية لها ..
ودعوة امها ذالك اليوم قبل سفرها " استودعكم الله الذي لا تضيع ودائعه .. بحفظ الرحمان "
التفتت على الصوت واذا بعبدالله بوجهه الاسمر وحواجبه السوداء الكثيفه واسنانه الصفراء وعيونه الحمراء ..
كان كما تسمية سارة " الوحث .. الوحش " كان يقرب لها وعلى فمه ابتسامه خبيثة .. زادتها رعب ..
كانت راح تقوم وتجري بس ارجلها اللي تعقدت في بعض من كثر ما طولت بالجلسة عليها ..
كانت الغرفة عباره عن جلسها ارضيه .. المساند والتكيات الحمرا والسجادة الكبيرة الحمراء والخيوط من جوانبها ..
حاولت تقوم بس ترجع تطيح .. نزلت دموعها وهي تشوف عبدالله يقرب منها اكثر ..
سحبت نفسها وهي تحاول ترجع على وراء .. تحاول تصرخ ولكن لسانهها تعقد من الرعبه ..
هجم عبدالله عليها وهو يقبلها وهي تحاول تدفعه بجسدها الصغر الضعيف وهو بكامل رجولته وجسده القوي ..
كان يسحب ملابسها وهي تحاول ترجعهم فجاءة اختل توازن عبدالله وجاتها قوة غريبة لتدفعه .. واستطاعت الابتعاد ..
شافت نايف ذا التسعة اعوام ومعاه العجراء " عصاية متينة وقوية " اللي اثقل من جسمه ..
بس ضربة الضعيفة استطاعة ان توثر على عبدالله .. سحبت العجراء من يدا نايف ووقفت قبال عبدالله ..
وصرخة بقوة وثقة وكانها لبوة جريحة راح تنقض على فريستها / اطلع برا والا والله لا اذبحك ..
عبدالله اللي ارتبك وتفاجاء وخاف وهو حاط يده على راسه من الخلف يشوف فيه دم ..
العنود بقوة وثقة / اطلع ياحيوان والله والله ان ماطلعت ليكون تصرفك مع جدتي ..
عبدالله اللي وقف وهو يترنح وبخوف وارتباك / ططييبب طيب .. انا ابي اروح ..
بس اذا قلتي لجدتي انتي اللي راح تتعاقبين انا راجال اسوي أي شي مو عيب .. انتي بنت عيب ..
العنود هزت العصاء بقوة خوفت عبدالله اللي هرب وتركهم لحالهم ..
العنود وهي تشوف سارة اللي جالسة بالصالة خايفة من الوحش .. مسحت دموعها بقوة وهي تتوجه لها وتضمها ..
ومن هذاك اليوم و ماعاد رجعة نزلت دموعها .. وحلفت ما تسمح لاحد يأذي نايف وسارة ولو تدفع عمرها ..
واللي من بعدها نايف مايترك العنود الا وقت ماتكون جدتها موجودها .. وما عاد يلعب مع الصغار ابد ..
ويتصرف تصرف الكبار وبالأخير تلقاء مع ماجد وتقربوا من بعض وخاصة بعد ما توفى ابو ماجد .. " ابو طارق "


الان ..

بالحمام ترجع كل اللي ببطنها .. تلك الحادثة كل ما تذكرتها تسبب لها غثيان وصداع مميت ..
نزلت جسمها بالبانيو وفتحت الدش على جسمها وهي بملابسها ..
وبداخلها " ويش فيك يا نايف ليه تعبان يا روح اختك روح تقول انك تتألم ليه مو راضي تقول شيء "



ــــــــ



يوم عقد قران راكان وسمر ..




في مكان اخر .. اتصال هاتفي ..
..... / سم طال عمرك ..
الطرف الاخر / راح ارسلك ايميل الحين .. ابي كل شي يصير فيه بالحرف وبدون أي خطاء مفهوووم..
...../ مفهوم طال عمرك ..
الطرف الاخر / الا ايش اخر اخبار شركة السعد ..
...../ ماشين على الخطة اللي مرسومه .. وقريب حيل راح تعلن افلاسها ..
الطرف الاخر / لا راح تتغير شوي اليوم عرس مديرهم .. طولوها شوي ..
ولا تنهونها الا بالوقت اللي راح اقولكم فيه ..
...../ اللي تامر فيه طال عمرك ..
انتهت المكالمة ...




ــــــــ




بسيارة راكان .. خلود وخديجة وابو نايف ..
بسيارة زياد .. معاه ابوه وامه واخته ..
بسيارة عبدالله .. شريفة ومها وحنان ..


راكان .. يفكر وباله مشغول باللي بشرقة وكيف راح تكون حياته ..
ابو نايف مريح كرسي السيارة ونايم ..
خلود في وادي الاحلام القديمة ... وخديجة في وادي احلام الأمومة والامنيات ..


زياد .. والحديث مستمر بينه وبين ساره ..
ابو راكان يتحدث معهم بكلام غير مفهوم ويعود لصمت ..
ام راكان صمت معتاد ..
سارة وهي تدخل راسها بين ابوها وزياد / اقول زيود ليه ماتجي تنام عندنا بعد عرس راكان ؟
زياد هذا اللي يبيه بس مستحي كيف يطلب / هاا انتي تبين اجي انام عندكم ..
ساره / مو بس انا حتى العنود وهي تقول تبي تقولك تعال اسكن عندنا اصلن فيه غرفة ثانية بجناحنا فاضية ..
زياد / جد .. طيب .. الا العنود ونايف ليه ما جوا معنا ..
سارة / هي ويش قالت لك .. " تقصد لمن جاء يأخذ امها وابوها من البيت "
زياد / قالت انها راح تجي بكرة مع نايف .. علشان فيه اغراض لراكان تبي تجيبها معاها وماتخلص الا بكرة ..
سارة / وبس كذا ..
زياد يبتسم / لا قالت شي ثاني بس هذا سر ..
ساره برطمت ورجعت وراء وسكتت .. وهي تفكر باللي وصتها العنود به ..



ــــــــــــ



بجناح طلال القديم ..
طلال بهمس ناعس لمرام / مرومه مررررااام ..
مرام تدخل راسه تحت المخده / اممم
طلال / يالله قومي خلينا نطلع لشقتنا قبل ماتجي امي وننفضح ..
مرام اللي تذكرت ايش صار البارح رفعت راسها وتلتفت يمين ويسار تتأكد / هئئئئئئ << شهقة ..
طلال يبتسم بخبث / بسم الله عليك ..
مرام التفتت عليه بغضب بس سكتتوهي تشوف نظرات على صدرها .. سحبت الفرشه ..
.. وبخجل ووجهها احمر / قليل ادب .. " سحبت الفرشة وكانت بتقوم بس سحبها طلال ورجعها مكانها "
طلال بهمس وهو يقبلها بقوة على خدها .. المت مرام ../ من قليل الادب ...
مرام بتهرب / محد ..
طلال يثبتها ويستند على يد واليد الثانية ضامتها ../ لا اعترفي .. البارح ما قلتي متى دخلتي جناحي ..
مرام تدعي بداخلها على نوال اللي زلت بلسانها .. وبحرج / اممممم تذكر لمن سوت خالتي مريم عملية الزيادة ..
طلال / ايه الله لا يرجعها من ذكرا ..
مرام بحرج / امممم هذاك اليوم لمن زرتها هينا بعد ماطلعت .. دخلت وشفتني نوال ..<< غطت وجهها
طلال يبتسم / يعني بعد الملكة ..
مرام تهز راسها نافية وهي ما زالت مغطيه وجهه بيدينها ..
طلال برفعه حاجب / اجل ..
مرام بصوت مكتوم من تغطيت وجهها / قبل الملكة باسبوع تقريبا ..
طلال يسحب يدها ../ يامجرمه وانا نفسي اشوفك من مدح امي لك وانتي ولا سمحتي لي ..
واخر شي طلعتي ماخذها صورتي وشامة ريحة عطري .. وتقولين .. لا ما ابي الا بعد الشبكة < يقلد صوتها
مرام تطالعه بصدمة / وكيف عرفة اني اخذت صورتك وشميت عطرك .. محد يدري .. حتى غرام ..
طلال يبتسم وههو يمسح على شعرها / انتي ما انتبهتي علية كنت واقف عند باب غرفة الملابس ..
ولمن شفت الباب ينفتح دخلت ووقفت وراء الباب الغرفة وبما ان غرفة الملابس مضلمة ماراح تشوفيني ..
مرام بغيرة / يعني لو كانت وحدة ثانية وانت تطالعها .. وبعدين كيف عرفة انه انا ..
طلال ببساطة / اول شي عرفة انها انتي لان نوال قالت لي اطلع عمتي العنود وبنتها مرام بتجينا ..
ولو وحدة ثانية ما كان تجرات ودخلت على غرفة واحد غريب عنها ..
مرام ماعجبها التبرير .. صغرت عيونها وميلت شفايفها على جنب ../ هممم ..
طلال يبتسم / ياله ياله قومي البسي ملابس وخلينا نطلع فوق نغتسل ونلبس ..
مرام / نطلع بدون مانتحمم ..
طلال / بنسبة لي ماعندي مشكله ادوش هينا والبس .. بس انتي ياقلبي ملابسك كلها فوق ..
مرام وهي تقوم من السرير / هئئئ صح .. اجل ياله بسرعة قبل مايصحى احد ويشوفنا ..
طلال يطالع الساعة / الساعة 9:30 شكلهم صحيوا ..
مرام وهي تلبس البنطلون وبفشلة ../ لا تقول ..
طلال يقوم من السرير ويسحب ملابسه / ليه يقلبي " جلس على الاريكة " مسوين شي غلط والا حرام ..
مرام وهي تدور عبايتها / لا يا روحي بس فشلة .." وهي تمسك عباتها بيدها " مو حلو منظرنا ..
طلال يوقف ويمشي جهتها وهو يقفل ازارير بلوزته .. وبابتسامة / تدرين خاطري لا طلعت اشوف مين ..
مرام وهي ماسكه الشيلة بيدها بتلفها على راسها .. وتاشر له براسها .." يعني مين " ..
طلال بخبث / سيف ..
مرام حمر وجهها / هئئئئئ ياربي لاتفضحنا على طول يوصل الخبر لفارس وايمسكنا عليها ..
طلال / هههههههههه وي علينا بطقاق ..<< وهو يضمها له ويقبلها بقوة على خدها ..
مرام / ااااي طلال توجعني ..
طلال يرجع يضمها ويعضيها على رقبتها .. مرام صرخة / اااااااااااه
طلال ضحك بقوة عليها اما اهي توجهت للمراية تركض وعيونه مغرقة دموع ..
وشافت العلامات اللي بوجهها واثر العضه برقبتها ..
مرام بغصة / ليه ..
قاطعهم صوت ضربات على الباب ..
طلال يبتسم / ها فضحتينا عجبك ..
مرام مصدومه ومنحرجة / انااا
طلال ياشر لها يعني لفي الشيلة وتغطي .. لفتها مرام وتغطة ..
طلال ضحك بقوة / هههههههه ليتني تمنيت الجنه ..
سيف يرفع حاجب ويبتسم / لا والله .. طوال الليل ماخليتني انام والحين تقول لية تمنيت الجنه كان قمت وصليت الفجر ..
طلال يبتسم / راحت علينا نومه والجوالة تقفلت وانت ووجهك تدري اني هينا ليه ماصحيتني ..
سيف يبتسم / لو الباب ينطق كان نطق وقال سيف كسرني .. بس انت غرقان بالعسل وما حسيت ..
طلال يبتسم وهو يمسح على راسه / عقبال ماتغرق انت .. وبعدين تعرف احساسي ..
سيف وهو متقرف / اطلع لبيتك الله يخسك ريحتك تجيب الجلطة ..
طلال يلتفت وراء ويطالع مرام اللي تعض يدها من الفشيلة .. وبخبث / سمعتي ..
سيف / هههههههههههه يالنذل ههههههههههههه
طلال ياشر له / توكل بس خليني انا ومرتي نطلع بيتنا ..
سيف / وخليني انا اهج منكم قبل ما اشم ريحتكم وانجلط ..
طلال / مشينا " قالها لمرام بعد ما بعد سيف عنهم وطلعوا لشقتهم "




ــــــــــــــ



قصر ابو سطام ..
القسم المخصص لبيت سلطان ..
بعد المغرب ..
جناح سمر .. كل البنات متجمعين عندها ..
دخل سلطان ومعاه كتاب عقد النكاح وهو مبتسم لشوفة البنات / السلام عليكم ..
البنات بخجل / وعليكم السلام ..
سلطان / عقبالكم يابنات ..
البنات ها الكلمه كانها قنبلة خلتهم يهجون لصاله الخارجية ..
سلطان / هههههههه الله يرزقهم بالزوج الصالح ..
سمر واقفه وتفرك يدينها متوتره كانت لبسه فستان ذهبي توب لحد الركبة بنقشات ناعمه على الخصر ..
ومسويه كيرلي بشعرها .. قرب ابو بتال وقبل سمر على جبينها / سمي بالله ووقعي يا روح ابوك ..
سمر اللي كانت مقررة تبلغ ابوها رفضها اليوم بس بتال وقفها عند حدها ..


بتال بصراخ / بزرنه هي بزرنه .. طبعا الكروت ووزعناها والعالم كلها تدري بالعرس ..
من يوم عرس طلال وانتي الحين تقولين ما ابي .. والله والله ياسمر ان قلتي لابوي شي ..
والا سويتي رجه ليكون اخر يوم بيني وبينك .. فاهمههه ..


صحت سمر على يد ابوها الحنونه / بابا .. لا تخافين ياعمري لو راكان ما هو رجال ويستاهلك ماكان زوجتك اياه ..
سمر رفعت نظراتها لابوها وشافت ياشر على الكتاب ../ سمي بالله حبيبتي وتوكلي عليه ..
سمر بيد مرتجفة وخوف من مستقبل وحياة جديدة مسكت القلم ../ بسم الله .. وتوكلت على الله ..
سلطان يبتسم / مبروك .. ربي يوفقكم ويسعدكم ..
الف بجسمه وكان بيطع وسمع اصوات وبعدها ضحكات ..خرج وابتسم وهو يشوف شجون وغرام طاحين على بعض ..
سلطان وهو يسكر الكتاب ويضحك / ههههه .. وعد مني ما راح يجيب لكم كتاب ملاككم الا انا ..
غرام بعبط / خالوا انا مستعده لو بكرة بس جيب العريس .. ما ابي اقعد لحال ..
شجون اللي احمت خدودة وتبي تبعد الاحراج .. ضربت غرام على كتفه وبصوت عالي / يا الخبلة مو قدام خالي ..
البنات وسلطان / ههههههههه
سلطان / ههه يعني انتي عدلتيها .. الله يوفقكم ويصلحكم .. ويرزقكم الزوج الصالح ..
البنات خجلو وكل وحدة تسوي نفسها مشغولة بشي ..
سلطان تركهم وهو مبتسم وقلبه مشغول باللي بالغرفة ..
البنات توجهوا جري لعند سمر ..
دخلت غرام وقرصت سمر في يدها ..
نوال تصارخ / لاااا يانذله انا اكبر منك ..
غرام / عادي انا اليد اليمنى وانتي اليسرى ..
نوال / وجع .. اليمنى يقولون حظها اقوى ..
ابرار تمد رجلها / ادعسي .. ادعسي ..
سمر تطالع فيها مو فاهمه .. وتأشر براسها " يعني ايش فيك "
ابرار ../ سمعت من وحدة تقول اذا العروس دعست رجلك تتزوجين على طول ..
شجون تسحب تنورتها البيج وتمد رجلها / ادعسي .. مو اختي لحالها .. ادعسي واحد والثاني مجانا ..
البنات / ههههههههههه
سمر نست توترها وخوفها ودخلت جو مع البنات ..



عند الرجال ..
الكل يبارك لراكان وهو يرد / الله يبارك فيكم .. و عقبالكم ..
بتال يسلم عليه .. مبتسم .. / مبروك يا الحبيب ها ما اوصيك ..
راكان وحلقه بيتشقق من الوناسه / لا توصي حريص .. افاا عليك ..
بدر / بالهون يالحبيب على حلقك بتسوي دعاية اسنان ..
عناد / اتركه عنك غيران الاخ .." يقصد بدر " ..
بدر / ومن ايش اغار .. ان شاء الله ادخل للعسكرية واتوضف واكون نفسي واخذ لي احسن البنات ..
عناد يعانده / قبلي معصي " هو يهز راسة بـ لا "
بدر / لالا ياخوي العزيز انتي بتتزوج وبتجيب عيال ويدخلون للمدرسة وانا ماتزوجت ..
عناد يعقد جبينه / ليه بسم الله عليك ..
بدر / لاني مقدم على الجيش .. يعني يمكن اروح للجنوب بجازان او يمكن لشمال القريات والا تبوك ..
ماتدري وين اروح فيه .. ويمكن ربك ياخذ امانته .. " كان يقولها بستعباط "
عناد بجزع / اعوذ بالله .. سم بالرحمن .. الله يطول بعمرك .. " عناد من الجزع متخبط بالكلام "
الكبار بعيدين عن الشباب فما يسمعون كلامهم ..
سند دخل معاهم بالحوار وبدؤ يتكلمون عن العسكرية والجيش .. وبتال معاهم وبدا يدخلهم بموضيع ثانية ..
راكان في وادي ثاني .. في ذكريات تجمعه هو وسمر ..
راكان بداخله " واخير ياسمورة صرتي لي .." خطرت في باله العنود وخاطرة يكلمها ..
طلع برا واتصل على زياد .. وطلب منه يرسله رقم خواته ..
بس زياد خيب امله وقال له ان جواله القديم انكسر وانمحت كل الارقام ..
راكان بداخلة " ما علية بكرة راح اشوفها اكيد "


بداخل القصر ..
شريفة مسوية نفسها كاشخه لبسة بلوزه عنابية مطرزة بالذهبي وتنورة سودا ورافعة سعرها كله ومسوية " كعكة "
خديجه لبس جلابيه مخصره بلون الازرق الفاتح بطرز فضي مع بياض بشرتها وسواد شعرها طالعه أنيقة ..
خلود لبسه فستان اخضر مخصر على جسمها وحزام اسود على خصرها مع شعرها الكستناء ..
وبشرتها الحنطيه وعيونها المكحله بطريقتها الجذابة .. ام راكان لبسة جلبيه سود فخامه وأناقة وهيبة حضور ..
سارة لابسة فستان ابيض لحد الركبه بحزام ذهبي وجوارب طويله ذهبيه وجزمة انيقة ذهبيه ورافعه شعره ذيل حصان ..
ما وحنان لابسين مثل بعض بنطلون جينز رمادي وبلوزة سودا توب مخصره من الصدر وتوسع من تحت ..
بحزام ابيض يتوسط خصرهم .. وصندل بكعب عالي .. وكاوين شعرهم وتاركينه مع مكياج اسود ورمادي ..

البنات نزلوا وتركوا سمر شوي لحالها بطلبها ..
نوال / بسم الله الرحمن الرحيم .. هذيل كانهم غربان .. " تقصد مها وحنان "
رنيم / وامهم ديك رومي ..
البنات / ههههههه
رنا / بس ذوق الباقين سبحان الله لو ما اعرفهم اقول مو اخوات ولا يقربون لبعض ..
ابرار / صح خالتي ام راكان واختها الثنتين اللي بانص وبنته شي ثاني .. بياض وجمال ..
نوال / جدتي تقول شريفة تشبه لـ ابوها .. ابوها اسمر ..
ريما / يعني يهي ما اخذت ولا شي من امها وخواتها اخذوا كل الزين ..
ريهام / يا مسكينه .. تخيلي لو انتي بمكانها واناس يتكلمون عن زين خواتك وانتي شينه ..
رنيم / راح احقد عليهم بقوة ..
ابرار / بس بناتها فيهم ملامح مزيونه بس مخربينها با البس والمكياج ..
مرام / بس صراحة خالتي ام راكان هيبه .. الله يشافيها ..
الكل / امين ..
غرام / بنات ... ملاحظتوا عنيد ماجات ..
شجون بحقد / احسن جعلها ماتجي ..
اماني / بنات خاطري اجيب ساره ..
روان / اتحداك تجيبينها ..
اماني توقف / الحين تشوفين ..
توجهة للحريم ومسكت يد ساره ..
اماني/ ساره تعالي معانا شوي نبي نسولف معاك ..
ام سطام / روحي وانا روحي وامك قبال عيني انا اداريها ..
ام سند بحنان / روحي ماما عند بنات عمك وتعرفي عليهم ..
ساره ترجف خجل وخوف .. طالعت امها تتمنى تساعدها بس انكسر قلبها وهي تشوف الضياع ..
حست بيد على ظهرها وشافتها خالها خلود .. وبهدوء / روحي انا راح اكون عندها ..
شدتها اماني من يدها وقومتها بالقوة وراحت معاها ..
شريفة اشرت لحنان بس حنان سوت نفسها مو منتبها وهي مركزه مع مها بالبلاك بيري ..

البنات فرحوا بقدوم ساره ورحبوا فيها .. وجلسوها بوسطهم ..
نوال / هلا وغلا سارونه ..
ساره ابتسمت وحمرة خدودها من الخجل ..
ريما تمسك خدوده / فديت هالخدود الحلوة ..
ساره زاد خجلها واحرار خدودة ..
رنيم بابتسامه / خلاص سارة حسستينا بانا رجال جالسه بوسطهم ..
ريما حبت تفتح معاها سالفه / الا وين العنود .. ليه ماجات معاكم ..
غرام وشجون رفعوا نظرهم لها وكانهم يقولون لها يا بياختك ..
ساره رفعت نظرها وشافت نظرات خالتها شريفة النارية ..
سارة وقفت وبهدوء / انا اسفه بس محد يفهم امي غيري .. عن اذنكم ..
تركت البنات وهم مستغربات ..
نوال / ليه راحت بسرعة ..
اماني/ اصلن هي ما كانت بتجي بس انا سحبتها بقوة ..
غرام / وانتي من حلاتك تسالينها عن اختها ..
شجون / بكرة العرس وبتشوفينها تترزز قدامك ..



ـــــــــــ




انتهى البارت 7

وانتظروني بالبارت القادم " زواج راكان وسمر " .. قريبا جدا بأذن الله .. واعذروني على الاخطاء الاملائية ..
اختكم مشاعل السعودية ^ ^



بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 8



أبــــــد والله .. سمعت بطــــــاري عيونك وجيت اغليــــك ...
يقـــــــــــــول القلب سلملي عليــــــــه .. ويطلب وصالـــــك ...
حبيبــــــي وش تقــــــــول بعاشق قصة غرامـــــــه فيـــــــــك ...
نســــــــى الدنيــــــــا ومن فيها وجــــا ينشـــــــد عن احوالــك ...
حبيبـــــي جيت لمصافــــــــح مواعيـــــــد الفرح بيديــــــــــك ...
وجيــــــت اعطــــي يمينــــــــك حب ما تدريبـــه شمالــــــــك ...
اشوفـــــك واسمعــــك قبــــــــل اعرفك واشتاق لك وابيــــك ...
واحـــــــس آمال عمــــــري من عرفتـــــك تشبه امالـــــــك ...
انـــــا ما عشـــت قبــــل أعيـــــش باحساسك وقبل اجيــــك ...
حبيبـــــي جيتــــــك بقلـــــبي ولو ما جيـــت لك جالــــــــــك ...
احـــــــــاسيسي كريمـــــــــه وانت تستـــــــاهل كرم غاليــــــك ...
تــــرى لــو ما اشرقـــــت شمسك وصل رحت اتبع ظلالك ...
يقــــــــولون العرب ."دار بلا مغليـــــــــــــك ما تغريـــــــك "...
واقــــــــــــول انــك بليـــــا حـــب كنك عايش لحالــــــــــك ...
أنـــــــا لجيت أســـولف عن شعـــــوري قمت اسولف فيك ...
وأنــــا ادري رغـــــــــم كل الشوق ما مريــــــت في بالـــــــك ...
دريـــــــــت ان الغــــلا مثــــــــل القدر يرضيك لو يبكيـــــك ...
ولا ينفـــــــعك بعلـــــوم الغــــــلا عمــــــــــك ولا خالـــــــــك ...
مــــــا بين الحلـــــــــم والواقــــع يصيبك حظي او يخطيـــــــك ...
متــــــــى تصبـــح نصيــــب اللي وقف بآمـــــــاله قبالــــــــــك ...
ولا تـــــــزعل من اللي لا زعــــل منك رجــــــع يرضيـــــــــك ...
ولا تطري كـــــلام البعـــد .. فـــــــــــال الله ولا فالـــــــك ...
أنــــــــــا لو ما تذكرتك غــــلا .. جــــاب الغــــلا طاريـــــــك ...
تعيـــــــش وتسلـــــم لقلـــــبٍ على كف الغـــــلا شـــــالــــك ...
اطــالع وجهــــك المشــــرق امـــــل .. وعيوني تنــــــــــاديك ...
واقـــــــــول الله ثــــــــم اللـــــــــــه لا يحرمنـــي وصالـــــــــك ...






ليلة غير عن كل الليالي ..
ليلة خوف لذيذ و مفرح ..
ليلة تحقيق حلم وطال انتظاره ..

راكان واقف عند مدخل القاعة ويستقبل الرجال وشخصيات كبيرة ويتلقاء عبارات التبريكات ..
جدة وابوة وبعده هو وبعدها عمه سلطان وباقي عمامه وراه والشباب يباشرون على الضيافه ..
راكان التفت للشباب وشاف عناد وهو متحزم بالفرد وكيف اطلق الرصاص اول ماوصل راكان ..
ما قصر سلطان اعطاه كلمتين بس عناد ما اهتم واخذها بضحك وفرحة ..
شاف عناد يبتسم له وياشرله لجهت الباب التفت وشاف ابو عبدالعزيز .. منصور ال منصور .. وولده عبد المحسن ..
ابو سطام / يا مرحبا يا هلا حي الله ابو عبدالعزيز ..
ابو عبدالعزيز / البقى والعمر الطويل ..
بعد الترحيب والسلام ولسؤال عن الاحوال ابوعبدالعزيز .. جار قديم وصديق للعائلة اباً عن جد ..
ويعتبر من نفس القبيلة ولكن خماس اخر .. عبدالعزيز الابن الاكبر وهو ابو طارق وماجد صديق نايف متوفي ..
عبدالمحسن " ابو خزامى " الابن الثاني لابو عبدالعزيز .. دخل من بعد ابو عبدالعزيز وابنه .. متعب بن منصور ..
.. " هو الابن الاخير لابو عبدالعزيز 36 سنه ".. ومعاه طارق " 33 سنه شقيق ماجد الاكبر " ..
ابوسطام / يا مرحبا حياك الله
دخل متعب بهيبة حضور طاغية وعيونه اللي كانها عيون صقر وبصوت رجولي / البقى والعمر الطويل
بتال وقف وهو يشوف الشخص اللي يسلم على راكان / هذا ويش جابه ..
عناد / معزوم مع ابوة ..
بتال / اوووف .. استغفر الله العظيم اكرهه هـ الادمي ..
سند بحدة وهو يمر من عندهم / هذا ضيف والضيف لو هو عدوك تحترمه ..
لا توقفون بالنص انت وياه .. فضحتونا بين الناس ..
مشى سند وسلم على ابو عبدالعزيز وعبدالمحسن و متعب و عيال عبدالعزيز طارق وماجد ..
دخل نايف وسلم على ابو عبدالعزيز بحراره ولعياله كذالك ..
وصل لـ أخوه وقبله بحراره على راسه وبارك له ودعاء له بالتوفيق ..


عند صالة النساء
تستقبل الحضور بهيبة وجاذبية ..
ابتسمت وهي تشوف شريفة اللي قاعدة مع بناتها .. وتذكرت شكلها اول ما دخلت ..

العنود / السلام عليكم ..
شريفة اللي لابسه فستان كحلي مدموج بالاسود وفيه شالت ملفلفه .. عصبت لمن شافتها وكانت تبي تصارخ عليها ..
قبلت العنود راس والدتها وجدتها تقدمت الى شريفة ..
العنود ببرود وابتسامة استفزازيه .. بهمس / هلا خالتوو ......
العنود تسلم على خدها بطريقة بارده .. وبهمس / اووووه اقصد خالتوو شريفة
شريفة اللي واقفه ومصدومه من كلمة العنود ..
العنود ببرود احرق شريفة / الا انتي ويش مجلسك هينا .. " تمسح على شفايفها بلسانها "
.. مو المفروض تجلسين مع بناتك هناك .." وهي تأشر لها على طاولة بناتها " وخديجة وخلود هينا ..
" العنود تقرب اكثر وبهمس قاتل " .. راكان ويش قال .. " وبنظرات حادة " لا تلعبين بالنار يا .....
ارتجفت شريفة خوف وقهر وراحت تسحب رجولها لمكان بناتها .. وجلست العنود بجنب امها ..



سمعت اصوات ترحيبه قوية التفتت وشافتها ام عبدالعزيز ..
ابتسمت وهي ترحب بحراره صادمة لام سطام وبناتها وهم يشوفون تعانق حار بين ام عبدالعزيز والعنود ..


ام عبدالعزيز / ياهلا ومرحبا بهالزين .. ياهلا بـ باشت الباشات ياهلا بزينة الزينات ..

العنود كانت لابسه فستان بيج كت بقصة صدر دائرية بطرز احمر خفيف وبني وذهبي واخضر .. من الاعلى ..
وينزل التطريز بشكل ورقه شجرة صغيرة على البطن وتنزل باغصان ناعمة للاسفل .. وفي الاسفل ..
كانت اقمشة حريرية من البني الغامق ويتفتح للاعلى .. مخصر على جسمها الى تحت ثم يتوسع مع حزام يربط بالخلف ..
معطيها طول وهيبة ومبين جمال جسدها ونحرها الفتان .. ورافعه شعرها من الامام وتاركه باقي شعرها مفتوح ..
الي يصل لاسفل خصرها.. ومكياجها العسلي بكحل اسود كثيف داخل العين وروج وردي ..
لمن دخلت وسلمت على جدتها وعماتها ..ما عرفوها الا بعد ما تكلمت ..

ام طارق / السلام عليكم .. مبروك وانا امك عقبال ما نفرح فيك ..
العنود بصوت واثق / وعليكم السلام .. بحياتك ان شاء الله .. والله يفرحك بغاليك ..
الجوهرة تاشر لـ الماسه والهنوف بفمه.. " يعني شوفوا قلت ادبها .. كانها تقول ايه ابي العرس "
ام طارق " ام ماجد " / امين يارب ..
وتلتفت ام عبدالعزيز لـ ام راكان وارخت جسدها مستنده على عصاها .. " وبصوت عالي " / وشلونك يام راكان ..
ا مبارك ماسويتوا .. وعقبال اخوانه .. يالله تشافيها وتعافيها ...
" وضعت يدها على راس ام راكان وصارت تدعي وتقراء عليها " ..يالله ياذهب الباس اذهب باسها ..
وانا امك " تقصد العنود " ما به طب لها .. ما دورتوا لها علاج بديار الخواجه ..
العنود بهدوء / الله كريم يمه .. ادعي لها ..
ام سطام / تعرفين بنت ولدي يا ام عبد العزيز ..
ام عبدالعزيز بنيرة مقصودة / الظبي جارت ولدي من سنين .. رحمة الله عليها ..
ام سطام انقهرت من خيانة صديقتها / الله اكبر .. ياخزمه طول ذا السنين وما علمتيني به..
وابو عبدالعزيز عنده علم .. بذا الشي .. ولا قلتوا لنا به ..
ام عبدالعزيز / ايه عنده علم .. بس مكتوم بامر الظبي .. " وبنبرة مقصودة " رحمة الله عليها " وكانه تذكرها بانها ماتت"
رجعة ام سطام الى كرسيها وجلست .. العنود منزله نظرها للارض و مبتسمه ..
وكانها عارفه مقصد الحرب وسبب اللي صار .. ام سند تطالع لخالتها مزنه اللي تغير وجهه وامها ..
مي عارفة شي .. التفتت للجوهرة تناديها ..
الجوهرة / العنود .. العنود .. يا ام سند .. تعالي ابيك اشوي " تقصد ام سند "
ام سند بعد ما خرجت هي وام بتال من صالة الحفل للستقبال ../ نعم ..؟
الجوهرة / شوفي .. " وهي تاشر لها على طاولة استقبال طويله .. خلفها شاشة عريضة بالمس ..
تعرض صور لسمر وراكان .. والطاولة عليها شلال من الشوكولا وفواكه مقاصصه على شكل سمك ..
واعواد نحيفه مرصصه على شكل شجيرات .. وكاسات كرستاليه طويله بلون الازرق فيها سمك صغير ملون ..
العنود باعجاب / بصراحة يالجوهرة روعة ابد ما خطرت في بالي هالحركة ..
الجوهرة باستغراب وهي تتلفت حولينها / العنود انا ما سويتها انا فكرت انها مفاجئة منك او من وحدة من خواتك ..
العنود / لا " وهي تاخذ لها عود وتغرسه بقطعة فراولة وتحطها تحت الشوكولا " لا انا ولا خواتي
الجوهرة .. بخوف / العنود انتي تشوفين صور سمر .. يعني صورها عند غريبه ..
العنود وهي تاكل قطعة الفراولة .. خطر في بالها الفضيحة .. / انتي سالتي البنات ..
الجوهرة بأمل / ها .. يعني .. قولك يمكن ان البنات سووها مفاجئة لسمر ..
العنود بتتكلم لكن شافت ام خزامى متقدمة لهم .. وبابتسامه / حي الله من جاءنا يامرحبا
ام خزامى ومعاها خزامى / البقى .. " وبعد السلام والسؤال "
الجوهره بنظره اعجاب لخزامى / ويشلون عروستنا ..
خزامى .. اللي لابسه فستان مشمشي توب لحد الركبه ..
وفوق الفستان جاكيت قصير بدون اكمام بتموج احمر ومشمشي واسود ويتوسطه بروش الماس لمعته قويه ..
خزامى بخجل / طيبه الحمد لله .. مبروك خاله ..
الجوهرة والبتسامة شاقة الحلق / يبارك فيك حبيبتي وعقبالك ..
خزامى خجلت وحمر وجهها ونزلت راسها بابتسامه خجوله .. سمعت صوت خلفها ..
التفتت شافت بنات عمها مشيرة و البندري وعمتها الصغيرة الجوري ..
التفتت ام خزامى واشرت لهم / هذي اخت زوجي الجوري وهذيل بنات عبد العزيز رحمة الله علية ..
العنود والجوهرة رحبوا فيهم ودخلوا بعدها ام خزامى والبنات لصالة ..
الجوهرة / العنود انتي روحي اسالي البنات .. لان حتى الكوشه متغيره .. انا قلبي قارصني ..
العنود / سمي بالرحمن وافرحي وبعد العرس راح نعرف كل شي ء الليلة فرحتك .. لا تكدرين عمرك ..
الجوهرة هزت راسها .. شافت جوالها يدق .. / هذي سمر اكيد خلصت عن اذنك ..
العنود / الله معاك ..


داخل الصالة ..
العنود سطام " / اشلونك .. بشريني عنك ..
مشيرة بفرحة / الحمدلله بخير وابشرك بتصيرين خاله قريب ..
العنود فرحت لصديقتها / مبروك والله يقومك بالسلامة .. " وبنبرة " كيف زوجك ؟
مشيرة فهمت عليها / الحمد لله شخص متفهم وحبوب .. وفوق هذا كله ولد عمتي ..
العنود هزت راسها / الله يوفقك وييسر لك امرك .. ويرزقك بالذرية الصالحة ..
مشيرة / امين .. اقول ابي صورة لك .. ابي اطالعها ليل نهار يمكن بنتي تطلع شبهك ..
العنود بضحكة لرجة صاحبتها / هههه اقول اعقلي .. وصورتي معصي .. وبنتك خلها تطلع شبه امها ..
مشيرة / اممم اقول .. للحين عرض طارق قائم .. ما عندك نية توافقين ..
العنود / مشيرة انتي عارفة وضعي زين .. وطارق ربي يرزقه باللي احسن مني ..
مشيرة تبتسم بمحبه / براحتك .. بس تدري .. اتمناك لـ اخوي ..
العنود بابتسامة / ادري حبيبيتي .. بس مو كل الاماني تتحقق ..
مشيرة / ايه صحيح .. امممم .. عندك جوال مو ..
العنود / ايه عندي .. وشوفي سارونه وهي تعطيك اياه انا ما احفظه ..
مشيرة / ادري بعقدتك من الارقام .. يالله نبي نشوف رقصك الليلة ..
العنود بابتسامة حب / ابشري من عيوني ..
راحت مشيرة لطاولة جدتها ام عبدالعزيز وامها وزوجة عمها والبنات .. والعنود وقفت تطالعه ..
" الله يرحمك يا نايف هذي مشيره تزوجت وبكره يجيها ولد ولا بنت .. سبحان الله له مشيئته وحكمته ..
بعد الحب اللي بينكم توقعت مشيرة تنتهي حياتها وماتكمل .. بس الدنيا ما وقفت .. الله يوفقك يامشيرة ويرحمك يانايف"


عند الرجال .. الساعة الان 11 وضعوا صحون العشاء والذبايح وصالة البوفية انفتحت ودخلوا الشباب ..
وابو سطام يمشي مابين المعازيم و يهلي ويرحب .. واستغرب من البوفية ..
ابو سطام عنده عيب يتقدم بالزواجات غير المفطحات هذا نقص بحق الضيف .. " تفكير جدي ^ ^ "
الشباب داخل الصالة امام المسرح والفرقه تجهز السماعات والجلسة ..
بتال / من اللي جايب الفرقة ذي ..
بدر مبسوط / اووووه والله ذا الراكان فله .. ابي اطقها رقص اللين الفجر ..
ياسر / بس عسى الفرقة زينه مو تجيب لك المرض ..
بتال / راكان ما ضنيت انه يجيبها .. لا بعد جدي و ابوي ما يدرون عنها ..
ابو بتال من الخلف / هذا ايش ..
التفت عليه بتال / مدري يبه ..
ابو بتال بحدة / من جاب ها الفاضين ..
بتال يتلفت يمين ويسار / والله يبه انا مثلك استغربت جيتهم ..
سند / خال .. فيه رياجيل غرب جايين ومعاهم عماله .. ما ادري ويش يبون ..
ابو بتال / ويش هالعرس اللي ماني عارف ويش فيها .. وشوفوا لي امر هالمهزله .. " يقصد الفرقة "
طلع ابو بتال وطلع معاه بتال ..
سند يطالع الفرقة وشاف نايف وماجد يتكلمون مع واحد من الفرقة .. وشكله المسؤول ..
سند بهدوء ويدينه بجيبه .. نادى نايف / نايف ..
التفت نايف عليه وجاه ../ هلا ..
سند / انت اللي جبت الفرقة ..
نايف / ايه .. انا اللي حجزتهم .. ابي افرح بزواج اخوي ..
سند ابتسم / راح اقول انا اللي طلبتها علشان تبعد عن المشاكل والله يتمم فرحك ..
نايف / بس
سند يقاطعه / انا اخوك الكبير ولازم تسمع الكلام ..
نايف ابتسم / على امرك .. يا اخوي .. " غصة الكلمة بحلق نايف .. اتمنى اقولها لأخواني صدق "

عند سلطان ..
سلطان شاف رجال بلبس محترم واقف عند سيارة وكانها لشركة او مؤسسة ..
سلطان / هلا اخوي عسى ماشر ..
الرجال / هلا بك .. ومبروك ما سويتوا ..
سلطان .. يصافحه باليد / يبارك فيك ..!
الرجال / احنا من بنك الطعام .. على حسب ما طلبتونا .. جاي اشوف الاكل .. والشباب يجمعون اللي فيه صالح ..
سلطان عقد حواجبه باستغراب / ما شاء الله تجون كذا .. يعني ..
قاطعه بنك الطعام / لا اخوي حنا جاءنا طلب وقال عندي عرس وابيكم .. ما نجي بدون علم ..
سلطان / ومن اللي طلبكم ...
بنك الطعام / راكان بن سطام الفارس ..
سلطان / حياكم الله .. الحين الضيوف يتعشون بعد العشاء سوو شغلكم .. جزاكم الله خير ..
بنك الطعام / وياك ان شاء الله ..
تركهم ابو بتال .. وبتال معاه كان شايف كل شي وساكت ..
ابو بتال بعد مابعد عن الرجال / والبوفيه من جابه ..؟
بتال بستغراب/ والله ما ادري يبه .. بس جدي معصب .. ومو بس الفرقة والبوفية يبه ..
فيه اشخاص ماعزمناهم وحضروا شخصيات معروفة .. وما ظنتي راكان يشتغل معاهم ..
ابو بتال طالع ولده بنظرة وتركه .. ان تابع كل شي زي كذا راح يعصب اكثر ..
وخاصة ان بعد العرس بيتم امساك سطام بالغصب لاستكمال علاجه ..


عند الحريم ..
شريفة تشرب القهوة والنار شابه بضلوعها ..
" ويش تقصد .. تعرف .. اكيد تعرف .. هي بنت شيخة وسطام .. اكيد جدتها الظبي قايله لها ..
ويش السواه يا شريفة .. لخبطة كل شي .. كنت ناويه اخرب العرس .. اااااه يالقهر .. بعد ما اتفقت ..
ودفعت الفلوس .. يقولون الغوا كل شي .. فيه احد يغير كل العرس قبل العرس باليلة .. اااه يالقهر ..
العنود .. هي ساس البلا .. " التفتت لها وشافتها حاضنه سارة وتضحك .." لو مو متاكده كان ما شفت هالقوة ..
هاا لالا ما معاها اللي يثبت.. لا تخافين يا .... زمان الخوف راح .. راح اتاكد بعدين .. خلي هالعرس ينتهي بس .."


ساره فرحانه / عنود فرحانه احس قلبي بيطير ..
العنود مبتسمه وهي حاضنتها من الجنب / بسم الله على قلبك يا روحي ..
ساره / منار اتصلت عليها وتقول ان عمها فاق من الغيبوبة الحمد لله بس لساته بمرحلة الخطر ..
العنود / الله يشافيه ..
ساره / منار تقول تصوروا علشان ابي اشوفها بعدين لمن تجي ...
العنود بحزم / قولي لها لا تجي هالفترة ابد .. الين انا اتصل عليها .. تمام ..
ساره تهز راسها / طيب .. بس ابي اقولك يعني .. مو حرام بعد هالكشخه مانتصور ..
العنود تمسك خدوده اختها وتقرصة / الا راح تتصورين .. وتسوين كل اللي بخاطرك ..
ساره بفرحة طفوليه / صدددق ..
العنود تهز راسها / اهااا .." ساره نطت وحضنت اختها "
العنود بضحكة / ههههههه فضحتيني يابنت .." بعدت سارة " ما ودك تروحين مع بنات عمي ..
ساره تطالعها وكانها قرت اللي بخاطرها .. التفتت لـ اماني وروان اللي يرقصون ..
ساره بخجل / عااادي
العنود تهز راسها / اهااا مو انتي قلتي انهم امس حابينك ويبونك تجلسين معاهم ..
"ساره تهز راسها بـ نعم " .. معناته خلاص روحي عندهم .. بس ها اياك واللقافة وانتبهي لكلامك ..
ساره تركتها وراحت تجري / ان شاء الله ..
العنود تتامل اختها .. لابسه فستان وردي لركبه طبقتين الطبقة الاولى ورديه واللي تحته بيضاء ..
كت بدون اكمام مع قصة صدر دائرية ... وحزام يتوسط الخصر ابيض وفلونكه وراء ..
وثلاث ورود صغيرة اخر الفستان من على جنب .. كان ضيق للخصر وبعدين ينتفخ ..
رافعه شعرها بيف ومنزله الباقي وحاطه فلونكه بيضاء من جنب في شعرها ..
تذكرت وشلون كانت مستحيه واختها تحط لها الكحل والقلوس الوردي ..
العنود " ربي يحميك ويحفظك "


غرام وشجون نازلين من المسرح ..
شجون / غرام ويش فيك .. ويش صار ..
غرام / قلبي شاب نار من ذي المغرورة .. شايفه وشلون تستقبل المعازيم وكانها هي اساس الزواج ..
شجون / ايه والا الضحكه من الاذن لـ الاذن الثانية .. وما كانها مسوية البهاذل في سمر قبل ..
غرام / اوووف .. اااه وجع .. " تعثرت بعكاز ام عِزيز "
ام عِزيز بحقد / يوجعك .. " ام عِزيز " بكسر العين " امراه عجوز ارمله فقيرة عزمتها ام سطام علشان ترضيها ..
في زواج طلال ما وصلتها عزيمة وارسلت لها مشاريه وعتاب "
غرام / انتي يالعجوز ويش جابك .. " الكل يكره ام عِزيز لسلوب كلامها وهنادمها وشكلها "
ام عِزيز / اهب يالسانها ويش طوله .. اللي جابني جاب المخاليق ذي كلها ..
غرام فرغت كل عصبيتها بهالعجوز / وعسى اللي جاب الخلق يشيلك .. اففف ناقصة انا ..
تركتهم غرام وراحت وشجون حاطة يدها على فمها متفاجأه ..
ام عِزيز بحقد وزعل / اهب يا العافية اهب يا وجها اهب يا السانه ..
" لمت عكازها وماعونها اللي جايبته حتى تحط فيه اكل لها وتشيله بيتها .. وتاكل الايتام اللي عندها ..
لبست عباتها وطلعت من الصالة بدون ما ينتبه لها احد اهم شي على الانسان كرامته "
شجون / غرام ويش سويتي انتي
غرام بعصبية / ماسويت شي ويش سويت ..
شجون / انتي مو طبيعية من لمن اخترب سحاب فستانك وانتي معصبها ..
غرام تجلس على احد الكراسي بالصالة الخارجية ../ شجون روحي عني مو فايقه لك ..
شجون تركتها وراحت .. غرام حطت يدها على راسها .. " شكلي معايه برد .. الله يعين بس "
جاتها مرام اللي لابسه فستان ذهبي فخم ..عروس من جد يعني .. توب مخصر على جسمها وله ذيل صغير من الخلف ..
مرام / غراموو ايش فيك حبيبتي شكلك تعبانه ..
غرام / شكلي اخذت برد .. وبعد كمل عليها الفستان ..
مرام / ايه قالت لي امي .. بس بعد هذا حلو ..
"كان الفستان قصير لحد الركبه .. بحماله سودا عريضه .. اسود مدموج بالرمادي .. وفيه شك على الخصر كانه حزام "
غرام بقهر / هذاك افخم ..
مرام تبتسم / يالله غرومه عاد فكيها .. قولي لي ويش رايك بتسريحتي ..
كانت عباره عن تسريحة فرنسيه ورود ملتفه بشكل غريب من الجنب ..
غرام بصوت متعب / حلوة ..
مرام عقدت حواجها / ايش فيه صوتك ..
غرام وقفت حتى تغير الحديث وتترك المكان ..


ـــــــــ


الجوهرة تستشيط من الغضب ...
ام عزام / بنت اهدي ويش فيك ..
الجوهرة / يمه بعد كل اللي صار وتبيني اهدى
هيفاء / لو اللي صار ما يشرف كان معاك حق بس اللي يصير مره حلو واشياء جديدة ..
الجوهرة / بس المفروض يكون عندي علم بهالزفة اللي مسويتها ..
ام عزام / البنت تبي تفرح باعرس اخوها ويش صار ..
هيفاء / بس صدق الشوكولا مره لذيذه .. وريحة الدهن مره روعة وشكله من الغالي ..
ام عزام / وكتيب حصن المسلم وتغليفته روعة بعد وفكره حلوة ..
الجوهرة / احر ماعندي ابرد ما عندكم ..
هيفاء / والله انتي اللي مو حابه تنبسطين وتعكرين على نفسك ..



ام عبدالعزيز / تعالي اجلسي جنبي " تقصد العنود "
العنود / هلا يمه امري ..
ام عبدالعزيز / قولي لها الخبلة من وين جبتي هالشكليته وهالكتاب الزين خلها تسوية بعرس اخوها ..
العنود بابتسامه / بس يمه .. من عيوني انا راح اجيبه هديه لـ ابوعبدالعزيز ..
ام عبدالعزيز / بعرس طويرق ومتيعب .. اللي تعبوني معاهم ..
العنود / هههههه يمه متى ما الله راد جاب لهم النصيب ..
ام عبدالعزيز / والنعم بالله .. "وبنبرة مقصودة " وانتي متى بيجي نصيبك ..
العنود بنفس النبرة " / متى ما الله راد ..
مشيرة / بس صدق الزفه مره حلوه وخاصة انتي وساره .. ما شاء الله عليكم ..
العنود / تسلمين يا قلبي من ذوقك ..
ام عبد العزيز تفتح السلة اللي وزعوها خدم الضيافة اهداء من ام العريس وبناتها ..
... / ما شاء الله دهن عود ومسك وبخور وحنه وشكليته وكتاب الاذكار .. هو ويش مكتوب هنينا ..
العنود / مكتوب راكان وسمر .. " كان الكتيب مغلف من التجليد المخملي بالون الابيض و الاسم بالذهبي "





بغرفة العروس ..
واقفه بكامل زنتها .. فستان ابيض ناصع .. توب من الصدر .. بلمعه كرستاليه رائعه .. مخصر على جسمها ..
وبعده يتسع بهدوء .. رفعه شعرها والتاج من الالماس بنقشة ناعمه .. ومكياج ناعم ..
طفله بريئة لساته صغيرة استعجلت بزواجه .. كانت تجول هالكلمات بصدر ابو بتال ..
الجوهرة / سلطان .. وين رحت ..
ابو بتال .. انتبه لنفسه انه واقف عند باب الغرفة ويطالع بنته .. ابتسم بحنان ..
ابو بتال/ ما شاء الله .. ما عرفتها ..
الجوهرة بغيرة / بس اهي ...
ابو بتال / هههه اكفى الجرة على فمها تطلع البنت لامها ..
الجوهرة بفستانها الاحمر الفتان مع بياض جسمها وسواد شعرها المرفوع ..
والروج الاحمر الصارخ اللي سحر ابوبتال ..
العنود بهمس / ذبحتي اخوي بذا الروج .. خاطرة ياخذك ويهج ارحميه يامره ..
الجوهرة احمر وجهه / انتي متى تبطلين هالكلام
ابو بتال يقاطع نقاشهم / العريس الحين يجي .. ومعاه عمامه وابوه ..
الجوهرة طلعت بعد ما وصت العنود على سمر


العنود " / يمه موضي ..
وقفت ام سطام اللي كانت خارجة من الصالة متجهه لغرفة سمر .. / ها امي ..
العنود " / يمه نبي نسلم على راكان مع امي .. فـ ياليت تشوفين لنا الوضع ..
ام سطام / ابشري من عيوني .. " وتوجهت لغرفة سمر "


بداخل الصالة ..
مها / يمه مانتي رايحة تشوفين راكان مع خالاتي ..
شريفة تغلي من القهر / لا ..
مها / غريـ ..
شريفه بحده وعصبية / وجع ويش فيك انتي .. بالعه رادو ..
مها وحنان يطالعون بعض ومستغربين حال امهم لها الليلة ..



بغرفة العروس ..
بعد ما دخل راكان ..
واستقبلوا التهاني من الجد والاعمام ..
بتال / ها راكان لا اوصيك ..
راكان / من شهر وانا اسمع ما اوصيك ما اوصيك .. ولا سمعت لا اوصيك ..
سمر اللي ترجف من البرود ومن الخجل والخوف .. منزله راسها للسفل وساكته ..
وليد / انا اوصيها ..
راكان يبتسم / كفو والله بالنسيب .. سمعنا ..
وليد / وانا اخوك لا اوصيك .. جيبه شقية وراسه كسرية وعيونه اعمية و ...
راكان / بس بس .. هذي توصيات حرب مو زواج ..
الكل / هههههههههههههه
ابو طلال / والله كفو ياوليدن ..
رعد شاف برطمة وليد وزعلة / هذا وليد رجال مو وليدان
ابوطلال ينزل نفسه ويقبل خشم وليد / وسيد الرياجيل بعد ..


ام سطام دخلت / السلام عليكم ..
سلمت على العروسين وباركت لهم وقدمت هديتها ..
ام سطام / ها ياعيال خلاصتوا ..
التفتوا لها جميع .. رعد / امري يمه ..
ام سطام / بتدخل ام العريس واهلها ..
راكان اشتد وجه عصب ما اكان يبي يشوف احد من خالاته ..
طلع الجميع .. بتال رفع عينه لسمر / راح انتظركم برا .. " وغمز لسمر "


دخلت العنود بعد ما نادتها عمتها ...
العنود ماسكة يد امها ووراها ساره ومعاها صندوق مغلف بشريطة ومربوطه كاهدية ..
راكان استغرب ان العنود ماسكة يد امه وتمشيها شاف ابتسامة امه والدمع مالي عيونه ..
عورة قلبه اتجه لها وقبل راسها ويدها وضمها على صدرة .. وبهمس / عنود امي ايش فيها ..
العنود ماتبي تخوف اخوها وتشغل باله بليلة عرسة ..بهمس/ بس السكر متعبها لا تخاف بسيطة ..
راكان وكانه تذكر ان مره زياد قال ان امه معاها السكر .. / سلامتك يمه ما تشوفين شر ..
العنود جلست امها .. وراكان مازل مستغرب .. لكن برمجها بان امه ماتبيه ياخذ سمر فهي تجامل لبرستيجها ..
العنود تضم راكان وبما انها طويله وخاصة بالكعب زاد طولها فصارت طوله .. / مبروك يالغالي ..
راكان بهمس / يبارك فيك .. سويتها ..
العنود بهمس / ان شاء الله تكون قدها ..
راكان يبعدها عنه ويعطيها نظره .. والعنود ردة له النظره وتوجهت لسمر ../ مبروك يالعروس وربي يهنيكم ..
سمر ماردت عليها بشي .. العنود ابتسمت لها ../ اهتمي بزوجك ولا تهتمين لغيرة .." سمعت شهقة والتفتت "..
شافت سارة بحضن راكان وتبكي وهي ضامته .. / على فكرة زعلانه حيل عليك ..
راكان بضحكة / اوف اوف اوف .. وله الحق بمن يرضيها تامر بس شبيهتي ..
ساره ضحكت من بين شهقاتها وبهمس / بسم الله عليه انا احلا ..
راكان يضمها .../ واحلى من الحلى نفسها ..
هناك اللي واقفه .. استشاطت من الغيرة .. ورجفه استوطنت قلبها .. " يحبهم اكثر .. يعني ...!! " ..
العنود اخذت الصندوق وقدمته لراكان ../ ان شاء الله يعجبكم ..
راكان بهمس / اللي عطيتيني اياه .. متى اقدمه ..
العنود بتعقيدة حاجب/ انت ما ارسلت امس بعد الملكة ..
راكان بخوف / لا ..
العنود بابتسامه / طيب بكرة الصباح بعد ماتصحى اعطيها سمر .. ولمن تروح لهم بكرة اعطي امها هديتها وجدتي ..تمام
راكان يهز راسه بـ نعم / ان شاء الله ما انسى ..
العنود بابتسامه / اذا تبي تنجح وتكسب الكل لا تنسى مثل ذي الشغلات .. وروح لعروسك ..
راكان ومعاه الصندوق .. وبابتسامه / سمر ويش رايك عجبك ..
سمر خجلت من قرب راكان وطالعت بالصندق كان سجاده وجلال صلاه ومصحف ومسبحة كلها طقم ..
وفوق الصندوق صندوق مخملي فتحه راكان وكان عقد الماس اكثر من رائع ..
العنود تطالع جدتها موضي وهي تسولف مع امها وكانها تبي تجذبها للعالم اللي عايشين فيه ..
تذكرت كلام جدتها الظبي ونزلت راسها .. " يارب ساعدني .. "
ساره بهمس / سمر مره حلوه ..
العنود بهمس والابتسامة مرسومه على محياها الجميل / ربي يحلي جميع ايامهم ويبعد الشر عنهم ..
ساره بهمس / امين ..



عند الرجال ..
بعد العشاء خرج جميع المعازيم من الرجال الكبار ودخل الشباب صالة الحفل المغلقة ..
ابو سطام اخذ سطام مع سلطان و خالد .. وتوجهوا للمزرعة ..
راشد وفهد وعبد العزيز ... رجعوا لبيوتهم ..

الصالة الداخلية .. عند الشباب ..
صوت الاغاني والتصفيق والرقص ..

ما كان موجود كثير من الشباب الغرب ..
كم موظف من شركة الفارس .. ومن شركة السعد ..
وموجود صلاح صاحب شركة ...و متعب بن منصور .. وطارق وماجد ..
.. وتركي صديق راكان .. وغنام سكرتير راكان .. وعبدالله وصديقين له رامي وسامي ..
و شباب العائلة جميعنا ..


متعب وجالس جنبة رعد وصلاح .. بما انهم اصدقاء دراسة واعمارهم متقاربه ..
متعب يصااارخ وبيده فنجان شاهي ../ ابو راكان سمعنا صوتك ..
التفتوا الجميع لمن يقصد بابو راكان ..
نايف بابتسامة / ابشر يابو منصور من عيوني ..
ماجد بمزح / وانا ابي اغني معك ..
متعب يمسك عقاله بيده .. وياشر بها / هاااه هاااه .. يغني على ظهرك ...
اللي يعرفون متعب وماجد ونيتهم بيضاء / ههههههههه
بتال لسند / يا بياختهم .. يا اخي مضيق صدري هالمتعب ..
سند بهدوء وهو يشرب من الشاهي / بلعكس رجال خفيف على الروح ..
بتال / سند انت تعرفن ما اكره بها الدنيا كثره ..
سند يبتسم / كلها علشان خيل .. خلاص راحت وانت عندك خيل الحين تنحسد عليها ..
بتال / اذكر الله يا شيخ .. مشغل تفكيري هالكاسر .. سنه وازود وما قدرت عليه ..
سند بنبرة مقصودة / قول لمتعب يمكن يروضه ..
بتال عصب / هذا اللي باقي لو اخر واحد بالدنيا ما راح اطلب مساعدته ..

سكتوا وهم يسمعونها ينادي بابو راكان ..
بتال بستغراب / هذا ينادي من ؟
سند / نايف ولد خالي سطام .. يكنونه بابو راكان ..
بتال / يتشابهون بـ اكذابهم " يقصد متعب ونايف "
سند ما سمعه لان بدا صوت نايف بالغناء ..

من بـادي الوقـت هـذا طبع الايَّـامـي ...... عـذبات الايـام مـاتمدي ليـاليـها
حلو الَّليالي تـواري مثـل الأحـلامـي...... مخـطـور عـني عجاج الوقت يخفيـها
أسري مع الهاجس الَّلي مابعد نـامـي...... وأصـور المـاضـي لنفـسي وأسليـها

أخالف العمر أراجع سالف أعوامـي...... وأنـوخ ركـاب فكـري عند داعيـها
تدفى على جال ضوَّه بارد عظـامـي ...... والمـاء يسـوق بمعاليقي ويـرويــها
إلى صفالك زمـانـك عـلِّ ياظامـي ...... إشـرب قبل لايحـوس الطين صافيهـا

الوقت لو زان لك ياصـاح مـادامِ ....... ياسرع ماتعـترض دربـك بـلاويـها
حتَّـى وليفك ولـو هيَّم بكــ هيـامِ ...... سيـور الايــام تجنـح به عواديـها

من كلمات / خالد الفيصل


صوته .. ببحة الحزن ... والمقصد المرسول .. طلع من القلب .. وجذب كل الحضور ..
ماجد / عاش ابو راكان عااااش ..
بدر / يسلم هالصوت ياشيخ ..
مسوؤل الفرقة / تطربنا ثاني ..
الشباب / ثاني .. ثاني ..
نايف ابتسم .. ونزل راسه ..
ماجد / شكشكه ياهو .. شي يرقص كذا .." وهو يغمز "
نايف / ههههههههه طيب يا صاحبي ..
تكلم مع الفرقة وقالهم الاغنية ...

لابوك يالعين بدموعك فضحتيني
تبكين عند العرب والناس نقاده ..
تبكين يالعين لا همٍ ولا ديني
لا بوك يالعين خليتي البكى عاده ..
سلام يلي سلامٍ منه يبريني
والنفس مني عليه اليوم منقاده ..
والله والله لو بالحال تدريني
الا ان تقولين ما يستاهل زياده ..
العين تبكي على فرقى المحبيني
ياعل قلب المشقى يلحق مراده ..

وصلت الرسالة .. ابتسم بألم .. وهو منزل راسة .. همس " ما منها فكه يا نايف "..


ـــــــــــــ


بصالة النساء ..
شجون / غرام ويش فيك ..
خزامى صديقة لغرام وشجون وسمر / شكلك محمومه ..
غرام بتعب / حاسة بغثيان ..
نوال / شنو ماكله اليوم انتي
غرام وهي تحاول تمنع الترجيع .. هزت راسه بنفي ..
شجون / طول اليوم وحنا مع بعض .. ما شفتها اكلت شي ..
غرام بسرعة نزلت راسها .. ورجعت بسلة الزبالة " اكرمكم الله "
شهقوا البنات .. هئئئئئئئ
اماني راحت تجري لعمتها ../ عمه .. عمه .. لحقي غرام ما ادري ايش فيها ..
العنود ام سند ارتعبت .. وراحت تسرع بالخطوات وراء اماني ..
مرام اللي كانت قريبه منهم واقفه مع ابرار وريما ورنيم .. لمن سمعوا صوت البنات توجهوا لهم ..
مرام تمسح وجه غرام ../ غرام حبيبتي اتصل على سند يا خذك للمستشفى ..
غرام تهز راسها / لا .. ابي اشوف زفة سمر وبعدين اروح ..
العنود ام سند / غرام ويش فيك ..
غرام بتعب / معدتي تعبانه بس ..
العنود تحط يدها على راس بنتها ../ هئئئئ حرارتك مرتفعه ..
مرام / يمه اتصلي على سند خليه يا خذها للمستشفى ..
غرام با صرار / لا .. ابي اشوف زفة سمر ..
العنود مستغربه ثقل لسان غرام / طيب راح اجيب لك مسكن هي سمر تتجهز لزفه ..نص ساعة وتكونين بالبيت ..
غرام تهز راسها / طيب .. جيبوا مسكن ..
نوال تفتح شنطتها / انا معاي بنادول .. خذي " وهي تطلعها لغرام "
غرام رمت حبتين في فمها وشربت مويه بعدها ..


انطفت الانوار .. واعلنت المطربه عن زفة العروس .. وطلبت من الحضور يتغطون لدخول العريس ..


مها / واااااي ماتخيل ركين يتزوج ..
حنان / هههه اول واحد من شبابنا يتزوج ..
مها / كان خاطري اكون مع العنود ونجهز و ..
شريفة بقهر / يا قلبي .. يا قلبي .. بيذبحوني هالخبلات بيجلطون احر ما عندي ابرد ما عندهم ..
وانتي " تقصد مها " .. ويش يفرحك ها ويش يفرحك يا الخبلة .. ارجال اخذ غيرك .. وانتي فرحانه ..
مها صدت عن امها ../ يمه عمري مافكرت راكان يكون زوجي راكان طول عمره اعتبرة اخوي ..
وحتى زياد ونايف .. وانتي اللي كرهتيهم فينا .. كانوا يعاملونا احسن من معاملت عبدالله لنا ..
شريفة تقرصها / وقص يقص ذا اللسان انا ادور مصلحتك يالخبله .. وانتي تقولين اخوي .. اااه يا القهر ..
مها بخبث / يممممه انتي ليه ما بقيتي واقفه عند خالتي شيخة .. ما ..
قاطعتها شريفة / اص اص يامال الوجع .. و " بحقد " وانا كم مره قايلتلك لا تطرين اسمها هااا .. " تقصد شيخه "
مها / يمه انتي ليه تكرهينها .. ابي افهم ..
شريفه رفعة الجزمه واشرت لمها .. مها بلعة لسانها وسكتت ..
حنان كاتمه ضحكتها اعطت امها قفاها علشان تشوف الزفه ..
شريفة بداخلها " لان طول عمرها تاخذ الفرح مني .. عمري ما شفتها تبكي او حزينه ..
عمرها ما انضربت مثل مانضربت .. ولا تغربت مثل ماتغربت .. تزوجت رجال غير عن كل الرجال ..
جمال ومال وهيبه وانا ..." ورحلت لماضي بعيد .. وحقد وحسد دفين .. " "
انفتح الباب وطل منه احلا عروسين ..
راكان ماسك سمر ولف يده بيدها واليد الثانيه لسمر فيها مسكة الورد كانت اكثر من رائعة ..
ابهرت الحضور بفستانها ومكياجها .. وزاد جمالها الورد الاورنجي مع الفيروزي ..
وطريقة لفت الورد على السيف الفضي المرصع بالاماس ..
الكل يسمي ويذكر الله ويصلي على النبي ..
بدأت ابيات الشعر بصوت بتال ..



طاب الفرح والحب غنى مواويـــــــــل
. . . . . . . . . . والليل بنجومه يسولف يبيهـــــــــــــــــا
أقبلت ( سمر ) وجيدها كنه سهيـــــــــل
. . . . . . . . . .وارتاح ( راكان ) يوم لامس يدهـــــــــــا
من نورها يوم أقبلت نور الليـــــــــــــل
. . . . . . . . . .ومن حسنها كل يقول الله عليهــــــــــا
من مشيت الغزلان لا مشيت الخيـــــل
. . . . . . . . . .تمشي ( سمر ) وكل الأوصاف فيهــــا
أقبل ( راكان ) بشوفها وفي قلبه غلاهــا
. . . . . . . . . .وهي بعد اختياره من دون الرجاجيل
يا الله عسى درب المحبه تساهيـــــــل
. . . . . . . . . .وعسى الهنا دايم يجيهـــــــــــــــــــــا


البنات يتهامسون ..
نوال / ذا مو صوت بتال ..
ابرار/ يمه صوته خالى قلبي يرجف ..
ريما / ما شاء الله .. يهبل صوته ..
خزامى تطالع بالبنات وعيونها كلها اعجاب " هذا صوت بتال .. " ابتسمت بخجل "
ونزلت راسها وكان البنات راح يعرفون اللي بداخلها .." بسم الله عليه .. الله يحفظه "

وبداء بعدها .. صوت جذب ولفت كل الحضور ..
البنات يصارخون / وااااااااااااااااااااوووووووووووووو
الجهوهرة تفاجاءة وقفت مبهورة ومقهورة بهمس للهنوف .. / تشوفين اللي اشوفه ..
الهنوف بابتسامة / ما شاء الله يا الجوهرة ابدعتوا ..
الجوهرة تسمع الاغنية وتشوف شاشة البلازم الكبيرة اللي بالكوشة وكانت تعطي طول الليل تموج الوان ..
وماكانت متوقعة يصير بالاخير هذا الشي .. تركت يد الهنوف وتقدمت من الكوشة تبي تتاكد ان اللي تشوفة حقيقة ..

الصوت كان صوت نايف وهو يغني ..

والله وتحقق منايا .. شوفوا حبيبي معايا
يا أهل الحسد والوشايا .. سعادة القلب وياه
حاولتوا وياما وياما .. زدتوا علينا الملامة
لكن وصلنا بسلامة .. من يزرع الخير يلقاه
يا حاسدينا إليكم .. من خوف قلبي عليكم
حياتنا مو بايديكم .. مكتوب عشنا وشفناه
والله وشبكنا الأيادي .. قدام كل الأعادي
رايق لنا الجو هادي .. سلم وانا قلبي حياه


وكانت الشاشة تعرض صور لسمر وراكان اجراء و خاصة جدا ..
العنود " بخطوات سريعة توجهة للمسؤولة عن الزفة والكوشة وطاولة الاستقبال وتكلمت معاها ..
الجوهرة شافتها وتوجهت لها .. ومسكتها من كتفها .. وبحده / لازم اتكلم معاك ..
العنود بابتسامه وبرود / ان شاء الله بس خلي الزفة تنتهي .. " تركتها وراحت "
الجوهرة مسك المسؤولة / تعالي انتي من اللي اعطاك الصور ..
المسؤولة اللبنانية / سوري هيدا شي خاص ما بئدر ائولك ..
الجوهرة / انا ام العروس ..
المسؤولة ببرود / تشرفنا ..
الجوهرة عصبت وتركتهم وتوجهت لهيفاء وامها وهي تتحلف بالعنود ..


مشيرة مسك العنود وهي ماره من عندهم ..
مشيرة / طلبتك .. وقبل ما تعترضين لا تنسين اني حامل ..
العنود بابتسامة / خير ويش عندك ..
مشيرة / ابي اسمع صوتك .. حتى جدتي تبي تسمعه ..
ام عبدالعزيز / ايه بالله يابنتي ابي اسمع غناك ..
مشيرة / وشي يكون مرقص كذا وفرفشة ..
ام طارق / عسى بس ماتبين ترقصين ..
مشيرة / لا يمه بس ابي اهز شوي على خفيف ..
ام طارق / لا والله ذبحت ولدها
العنود / طيب اتركين علشان اروح اغني ..


طلعت العنود وتوجهت للمطربة وقالت لها ..
العنود مسكت المايك وطالعت براكان وسمر اللي وصلوا للكوشة وجلسوا ..
العنود اشرت لراكان بالمايك و بعدها على المسرح .. " يعني اغني وانت ارقص " ..
راكان رفع حاجبه بسرعة ونزله .. يعني لا ..
ابتسمت العنود .. وبدات تغني اغنية ابعاد كنتم .. وهي تطالع راكان بنظرات مقصودة ..
بس راكان مسحور بالملاك اللي جنبه .. وما طالع للعنود .. بس فجاءه ابتسم ورفع نظرة للعنود ..
وتراسلوا بنظرات محد يقدر يفهمها ولا احد يقدر يحل مغزاها الا ربهم ..


ابعاد كنتم ولا قريبين
لمراد انكم دايم سالمين
ماقول غير الله
الله يكون بعون كل العاشقين
*****************
اشتاق أسأل عنكم الأسواق
لفراق ما غير علي لفراق
عساكم ما نسيتوني عساكم
و عسى ما مر هوى قبي و خذاكم
ناطر هواكم ناطر
قادر ولاني قادر
و ماقول غير الله
الله يكون بعون كل العاشقين
*****************
ليله .......ليله ...........ليله
منيتي اسهر معاكم ليله
واشتري بعمري رضاكم ليله
يراودني امل في ليله القاكم
و اطرز بالفرح احزان فرقاكم
عساكم ما نسيتوني عساكم
و عسى ما مر هوى قبي و خذاكم
ناطر هواكم ناطر
قادر ولاني قادر
و ماقول غير الله
الله يكون بعون كل العاشقين




البنات / وااااااااووووو .. وتصفيق ..
رنيم / مااااا شاااااااء الله ررررررووووعة .. صوتها يسحر
نوال / ما شاء الله عرس سمر احلا بكثير من عرس اخوي ..
رنيم / بنات تشوفون العنود .. جمالها يسلب العقل ..
شجون / بس المكياج مغيرها ..
رنيم / حاسه وراء ذي البنت سر ..
اماني / الاخت المحقق كونان
رنيم / بايخه .. جد بنات ما حسيتوا اول مره حبينها وبعدين عفناها ..
ابرار / اتوقع فيها مرض نفسي زي اهلها ..
غرام ساكته وهي تشوف الدنيا تدور حولينها .." ارسلت لسند .. انا تعبانه ابي اروح البيت "
ريما / بنات تخيلوا المرض النفسي وراثة بعايلتهم ..
رنيم طالعت بريما وبهمس / كلهم مريضين نفسين واولهم ابوك ..
نوال / ممكن .. لا حول ولا قوة الا بالله ..
ريهام / شوفوا كيف ترقص ..

كانت العنود تتمايل على صوت المطربه وهي تغني اغنية يعشقها راكان ..

عشيري كل ما مريت هلّا..و حَياني ولا عني تخلا
أبنعم في هوى خلي ليالي..علشانه على غيره تعلا
رفيع القدر عندي والكرامة..إلي شفته جميع الحزن ولى
عيونه جرحها ما ينتداوى..رموشٍ جالها في الخد ظلا
أنا المرهون في حبه ولا لي..غناةٍ عنه لو انه تغلا
حشا والله عمري ما نسيته..تملكني وهوى غيره تولى
أحبه حب وأعزي لحالي..على فرقاه دمع العين هلا
يوازي بالغلا روحي ونفسي..وربي مثل خلي ما يخلا.



ام عبد العزيز / بسم الله عليكم .. ما شاء الله .. الله يحفظك .. يحماك الله ..
وتقراء الايات والادعية وتنفث من بعيد على العنود ..
سارة كانت واقفه وتطالع العنود وراكان وتبكي وتمسح دموعها .. قامت البندري وراحت سحبتها ..
البندري تجلسها على الكرسي بمكانها ../ بسم الله عليك سارونه ..
ام عبد العزيز بخوف / بسم الله عليك يامي فيك شي تونسين شي ..
ساره تهز راسها بلا ..
ام طارق تضمها وتاشر بمعنى اسكتوا وخلوها بحالها ..
ام طارق بهمس / حبيبتي .. وين امك ..
ساره / نايمه بالغرفة ..
ام طارق / لحالها ..؟
ساره / لا خالتي خلود وخديجة عندها ..


انتهت الاغنية ..
العنود راحت تسلم على راكان وسمر وتبراك لهم مرة ثانية ..
راكان مسك يدها .. وبهمس عند اذنه / يسلم هالصوت و " بنبرة مقصودة " .. ويش وراء اللي سويتيه يالعنود ..
العنود انجرحت بهالكلمة .. وبابتسامه / اخت فرحت بزواج اخوها .. تحقيق حلمه .. والا البعد نساك يا اخوي ..
راكان يقبل جبينها وحضنها .. كان ودها تبكي بس الدمع يعصاها .. حست بصداع براسها ..
سمر خلاص مو قادره تتحمل وجود العنود .. صارت ترجف من القهر ..
راكان بهمس للعنود ../ بنمشي خلاص ..
العنود / انتظر شوي خليني اكلم ام سمر ..
سمر رفعت حاجب لها وصدت تدور امها بعيونها شافت عماتها طالعين للمسرح ..
سلموا عليهم واعطوهم هداياهم وباركولهم العنود التفتت للعجوز اللي تطلع للمسرح ..
العنود بابتسامه / راكان شوف من جاك ..
راكان التفت لها / كيف .. " اشرت العنود لجهت ام عبد العزيز "
ام عبدالعزيز / مبروك ياورع كبرت وبتعرس ..
راكان / هههههه هلا والله بام عبدالعزيز هلا .. ويش لونك ياجده ..
ام عبدالعززيز / لو تبي تعرف لوني كان سالت عليه يالقاطع .. هاك هاك .. مد يدك ..
مد يده راكان .. وبصدمة ضاحكة / ويش ذا .. هههههههههه " انفجر بضحك "
العنود تطالع بيد راكان / هههههههه مضير يمه " اقط "
ام عبدالعزيز / ايه انا حلف ان هدية عرسه مضير بدال لا يسرقه .. الله يرحم الظبي لو كانت عايشة اشهدت ..
راكان يحاول يتمالك نفسه من الضحك / الله هههه يطول بعمرك ياجده .. للحين تذكرين .. خلاص كبرنا وتبنا ..
ام عبدالعزيز تبعده عن سمر الواقفه مبتسمه لضحك راكان / ها كبرت .. اشوفك مثل مانت ورع داج ..
تعالي يابنت تعالي يالعروس قربي .. والله يعينك على ذا الخبل ..
سمر قربت منها بخجل .. افسخت ام عبدالعزيز اسوره عريضة جدا من يدها والبستها سمر ..
ام عبدالعزيز تحاول تمسك عبرتها/ الله يرحم الظبي لو هي عايشة كان سوت كذا .. اممممم " تحاول تكتم صوت بكاها ..
العنود ضمتها وقبلت راسها / ربي يطول بعمرك ويخليك لنا يالوافيه ..
ام عبدالعزيز اللي هلت دمعتها .. تهز راسها / اممممم .. يستاهل ركين .. الله يوفقكم ويسعدكم ..
الكل يطالع بام عبدالعزيز .. والعبرة خنقتهم صعبة تسمع بكاء حرمة كبيرة وما تدمع عينك ..
مياسة وهي واقفه جنب امها وخالتها / ليتني عرفت وعشت مع هالظبي ..
ام سطام طالعت بنتها وصدت عنها / مبروك ياعيال وبالذرية الصالحة ..
ام عزام / مبروك .. وربي يرزقكم الذرية الصالحة .. ويسعدكم ..
راكان / امين يمه .. سرا الليل نبي نمشي ...
الجوهرة / توكلوا على الله وداعت الله ..

غنت المطربة .. ودعتك الله يانظر عيني .. على خطوات سمر الخجوله .. وخطوات راكان الملهوفه ..


سند واقف عند مدخل صالة الرجال .. وبيده الجوال ..
عناد / لا اله الا لله احسني متكسر تكسر ..
سند / ايه الحمد لله انتهاء العرس على خير .. " وبضجر " محد يرد علية ..
عناد / من ؟
سند / غرام مرسلة علية .. تعبانه وتبي البيت .. وامي كلمتني قالت بعد ربع ساعة خذ اختك وودها المستشفى ..
عناد / خير ان شاء الله .. ؟
سند / خير .. تقول محمومه وما ادري ايش .. والله ما ادري ..
عناد / خليني اتصل على شجون واشوف ..


بالممر بين دورات المياه وصالة الطعام ..
مرمية على الرخام البارد .. فاقدة للوعي ..


شجون بعد ما قفلت من عناد / بنات شفتوا غرام وين ؟
ريهام / كانت بتروح لدورة المياة ..
شجون / خليني اروح واشوفها ..
نوال / من راح معاه ؟
ريهام / محد ..
نوال توقف ../ كيف .. ناسيه البنت تعبانه كيف تخلينها تروح لوحدها ..
رنيم / قوموا ندورها ..


مرام / يمه .. هذا سند اتصل يسأل عن غرام ..
ام سند / روحي شوفيها عند البنات قولي لها تجهز وتروح لاخوها ..
مرام / ان شاء الله .. " وراحت للبنات "
الهنوف / ايش فيها غرام ..
ام سند / شكله لمن اخذت دوش نفخ فيها الهواء وبردة ..
مياسة / يا قلبي .. وهذي الايام متقلب الجوا .. والأنفلونزا منتشرة
الهنوف / ربي يعافيها ..
الكل / امين ..



شجون / هئئئئئئئئئئئ غرااااااااااااام ..
رنا / يمممممممممممه خااااااالللللللللللتي ..
شجون تبكي / غرام .. غرام ردي عليه ..
نوال اللي سمعت صوت بكاهم جاتهم تجري .. ومعاها رنيم ..
نوال / ايش فيكم ..
رنيم .. / هئئئئئئ .. ويش فيها ..
نوال / شكله تشنج .. نادي خالتي العنود بسرعة ..

راحت رنا تجري وهي تبكي وتنادي بعالي صوتها خالتها ...


ابرار وريما بين الصالة و دورة المياه " اكرمكم الله "
ابرار / ريما ويش ذا الزراق اللي بيدك ..
ريما بخجل / حللت اليوم الصباح .. حق فحص ما قبل الزواج ..
ابرار بفرحة / مبررووك .. يالله العرس الجاي عرسك ان شاء الله
ريما بابتسامه / ان .. " قطعتها بخوف " ويش فيها رنا ..
رنا تبكي / وين خالتي ...
ابرار .. تاشر بيدها / هناك .. ويش فيه ...
رنا تركتهم وراحت تجري وهي رافع فستانها الاصفر الطويل ..

ام سند / هههه راكان كان وده يحطها على متنه ويطير ..
مياسه / ههه ... الله يسعدهم .. و .." بفزع " .. بسم الله عليك ..
التفتوا الكل على رنا اللي تبكي ومكياجها سايل على وجهها / غـ غرام .. غـ رام .. هـ هناك .. طـ يحه .. اااهئئ
العنود / بنتي بسم الله عليها " وراحت تجري وهي تصارخ " وينها فيه ..



التفتوا الحضور على الصراخ والحركة الغريبه اللي صايره ..
طمأنتهم الجوهرة ان الوضع طبيعي بس وحده من البنات طاحت .. وهي طيبه الحين ..
تعشوا الحريم او بالاصح افطروا وطلعوا ..


سند دخل بسرعة من الباب الخلفي هو وفارس .. بعد اتصال خالته الهنوف ..
سند شاف امه تبكي عند راس غرام .. و غرام المتشنجة و شال فيروزي بفمها ..
البنات دخلوا الحمامات .. مرام تبكي بشكل هستيري والهنوف تحاول تهديها ..
سند فرد شماغه ولف راس غرام فيه وراح يجري فيها لسيارة ..



الشباب اللي كانوا يبون يزفون راكان ..
تحركت سيارة راكان واماما سيارة سعود وسامر معاها .. وخلفه بتال وغيث ..
عناد يضحك مع بدر وياسر برا .. وفجاه وقفوا وهو يشوف الادميه الملفوفه بشماغ وغترة ..
طبعا فارس فرد غترته ولف فيها سيقان اخته .. ياسر راح يجري لاخوانه ...
فارس فتح الباب لسند وراح يجري مكان اسواق وحرك السيارة بما ان المفتح فيها بعد ماركب سند ..
ياسر راح لسيارته .. وطلعت امه لبسه العباية ولحق اخوانه ..


طلعوا كل من بالعرس .. وباله مشغول على غرام وحالتها ..



بيت ابو صقر ..
البنات متجمعين بغرفة رنا وروان ..
رنيم وهي تمسح دموعها / لمن نوال سحبت الشال من عندي وحطته بفمها علشان ماتقطع لسانها عورني قلبي عليها ..
رنا تبكي / ااااهئ .. وعيونها خوفتني كانت بيضاء ومفتوحة للاخير ..
ريهام تمسح دموعها / شكله من الحرارة .. الله يشافيها
ريما تحاول تتماسك / امي راحت لخالتي بالمستشفى ..
رنيم / الساعة 10 الصبح ولا جانا خبر ..




بالمستشفى ...
يدور امام غرفة الملاحظة ..
خرج الدكتور وتوجه له سند بسرعة ..
سند / ها دكتور كيف غرام ...
الدكتور رياض / .....


بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 9


التفت ...
وتوها ... توها ما اختفت ...
ماكساها الليل ... باللون الحزين ...
التفت ... وتعالت صرخته ...
في نظرته ...
صاح ... لكن بالنظر ...
وانكسر .... شوفه عثر ...

حسايف .. تذبل الضحكه وهى بين الشفايف ..
تذبل الفرحه وتضيع ...
ويصبح الكون الوسيع ...
مايكفي خطوتين .. لاكساه الليل بااللون الحزين ..
يوم مدلها يده ..
كانت الرجفه لقا ..
ودعت فيها الشقا ..
وتركت بين الاصابع ..
عطــرهــا ..
وعمرها ... ما جت على وقت الوعد ...
إلا ذاك اليوم ...
و عمرها ... ما بكت .. و ما ضحكت ...
ما حكت له .. واسكتت
مثل ذاك اليوم ...
كانت أجمل من خياله ... كانت انضر ...
كانت أكثر ... من أماني عمره الظامي حنين ..
و اختفت ... من كساها الليل باللون الحزين

اختفت في الطريق اللي معه ...
كانت تجيه ...
كيف دربٍ جمعه معها ... خذاه ...
ليتها اختارت سواه ...
تزرع الفرقا لياليها ... عليه ...
وحسايف ... حسايف ...


" بدر بن عبد المحسن "





في المستشفى ..


سند / ها دكتور ..
د.رياض / ارتفاع في حراره جسمها الداخلية سببت لها هالتشنج .. وهذا شي طبيعي
ابو سند / دكتور نبي فحوصات وتحاليل شاملة لها .." الحالة اللي شفت فيها اختي مو طبيعية ابد
د.رياض / يا عم احنا سوينا التحليل الازمه .. اقسم بالله انها سليمه .. تطمن ..
فارس مو مقتنع / والي صابها ؟؟..
د.رياض / اللي واضح انها من ارتفاع الحرارة .. وعلشان تتأكدون وتطمنون .. الحين يحضر استشاري مخ واعصاب ..
وسألوه وتطمن .. وصدقون راح يقولكم بنتكم سليمة وما فيها شي ..
ابو سند يجلس على كرسي الانتظار / ان شاء الله .. " ربي ان مسني الضر وانت ارحم الراحمين " ..



ـــــــــــ



قصر ابوسطام ..
ابوسطام بغبن / عرفت وين اخوك ..
سلطان بتعب / رجع لرياض يبه ..
ابوسطام بألم/ حسبي الله ونعم الوكيل .. حسبي الله ونعم الوكيل ..
سلطان بهدوء / يبه .. ترا بنت العنود غرام ..تعيبانه وودوها المستشفى..
ابوسطام / لا حول ولا قوة الا بالله .. ويش جاها ..
سلطان / الظاهر ارتفعت عليها الحرارة .. واغمى عليها .. وانت عارف الدكاترة ..
ابوسطام بتعب / اييييه الله يقومها بالسلامه .. روح لبيتك وانا ابوك .. تعبنا الليلة واحنا نراكض وراء اخوك ..
سلطان يوقف فتعب اخذ منه الكثير ../ فمان الله يبه ..
ابو سطام / فمان الكريم ..



بعد خروج سلطان .. سرح ابو سطام بفكرة .. وراح للي صار قبل ساعات ...



وهم على طريق المزرعة اختلف سطام .. وفتح باب السيارة وهي تمشي .. وقفز منها .. وهرب ..
وقف سلطان السيارة بسرعة ورح يشوف اخوه و شافه بدون شماغ وعقال وحتى الجزمة رامية ..
راح يجري وراه وخالد معاه .. بس ما لحقوه اختفاء فجاه .. رجعوا لسيارة وراحوا يدورونه ولا لقيوة ..
اضطر سلطان انه يرجع للقصر .. نزل ابوه وتوجه لقاعة الافراح ..



سلطان دخل القسم الخلفي للقصر ..

دخل الصالة ورمى جسمه على الكنب .. وغمض عيونه .. وسرح بفكرة ..

سلطان شاف نايف واقف عند باب القاعة قريب من سيارته / نايف ..
نايف يلتفت لعمه .. بعد ما ركبت امه وسارة والعنود معاه .. رايحين للفندق اللي حاجزينه ..
وزياد معاه جده وخالته خلود ومشوا قبلهم .. اما خديجة رجعة مع زوجها اللي حضر الزواج واخذها معاه ..
وعبدالله اخذ امه وخواته .. وابوة راح المطار بعد ما حضر الزواج وبارك لراكان ورجع سافر ..
نايف باستغراب / هلا عمي ..
العنود شافت وجهه عمها التعبان والمسود .. بهمس / ابوي ..
نايف سمعها وخاف على ابوه .. سلطان / تعال ابيك ..
العنود نزلت زجاج السيارة شوي حتى تقدر تسمع ..
سلطان / انت تعرف ابوك الحين وينه ؟ ..
نايف استغرب / هو ما راح معكم ..
سلطان ارتبك / الا بس .." مو عارف ايش يقول " .. تتوقع وين يروح .. يعني .. هو ..
نايف فهم على عمه / ابوي ما يروح مكان غير الرياض .. واحنا الحين راجعين بيتنا ..
سلطان بسرعة / من فيه في بيتكم .. يعني عندكم حارس ..
نايف / ايوة عندنا صبي .. لحظة .. " طلع جواله واتصل " ..الو صبري ابوي جاء .. طيب انتبه عليه ..
نايف يقفل الجوال / ابوي بالرياض ..
سلطان / هات رقمك .. علشان اقدر اتصل عليك ..
نايف / ابشر .." وخزن رقمة بجوال عمه "



قطع عليه صوت الجوهرة .. / سلطان ..
سلطان يفتح عيونه وبتعب / نعم ..
الجوهرة بنبرة واضح فيها العصبية / غرام فيها شي ..
سلطان عقد حواجبه / لا طيبه الحمد لله .. انتي ويش فيك ..
الجوهرة بعصبية / قول ويش ما فيني .." ما انتبهت لبتال اللي واقف بأعلى الدرج " ..
.. بنت اخوك اليوم ماخلت لكرامتي شي ..
سلطان نسي بنات سطام / نوال .. ويش سوت ..
الجوهرة / مو نوال .. العنود بنت سطام ..
سلطان .. اااه من سطام / ويش سوت ..
الجوهرة تتكلم بقهر وهي تحرك يديها / العرس كانه يخصها ..الاستقبال .. والمعازيم .. والقاعة ..
والعشاء مغيره في التنظيم .. والا الزفه مغيرتها كلها بس خلت قصيدة بتال .. ولالالا بعد يوم قلت لها ليه تسوين كذا ..
تدري ويش قالت لي قليلة الحيا ..

قالت ..


في لحظة دوشة غرام .. ودخول المعازيم لصالة العشاء ... وخروج راكان وسمر من القاعة ..



الجوهرة بحدة / العنود ..
العنود تلتف لها ببرود / نعم ..
الجوهرة بحدة / ينعم عليك .. ويش اللي سويتيه ..
العنود رفعة حاجب وبغرور/ كل شي زين ..
الجوهرة / تلغين كل اللي سويته .. وتقولين زين ..
العنود ببرود وابتسامة مستفزة / ما تعديت حدودي .. يا ام بتال ..
الجوهرة بعصبية / شنو .. ما تعديتي حدودك .. وصور سمر .. والزفة والعشاء وتصميم القاعة..
والمعازيم .. وما تعديتي حدودك .. انتي من ؟ .. علشان تغيرين بزواج بنتي ويش يخصك فيه ..
العنود ببرود رفعة حاجب / خبري ان العرس عرس الولد .. واهله .. وما للعروس الا البسيط ..
الجوهرة بتنفجر من العصبية والعنود مقابلتها بكل برود .. وبفخر / انا ام بتال .. تكسرين مخططاتي ..
العنود ببرود وابتسامة / وانا اخت راكان .. والعرس عرسة ..
الجوهرة بعصبية / العرس عرس بنتي .. من خير ابوها سلطان الفارس ..
العنود استفزتها الكلمة " ومن وين له سلطان .. كل اللي انتم فيه يا الفارس من تعب ابوي وغربته " ..
.. وبغرور / حدك يا بنت الاصول .. العرس قام به ابو راكان .. الله يطول بعمره ويخليه تاج على روسنا ..
راكان ما هو مقطوع من شجرة .. امه وابوه لساتهم موجودين .. حتى لو المرض غيبهم ..
فمان الله يا ام بتال " قالتها بطريقة قهرة الجوهرة " ..
تركتها العنود وهي تمشي بثقة وغرور والجوهرة تغلي من القهر ..



الجوهرة بصراخ / اقهرتني يا سلطان .. اقهرتني ..
سلطان ماسك راسه من الصداع والضغط اللي صاير عليه ..
سلطان بتعب / انتي اللي غلطتي ... العنود معاها حق ..
انتي خططتي ونفذتي وعزمتي وكان ام العريس مو موجده ..
يوم عرس طلال و مرام صار كذا .. العنود الغت وجود مريم ..
الجوهرة متفاجأه / نـــــــــــــعـــــــــــــــم .. تبيني انا الجوهرة اخذ شور ذي المريضة ..
سلطان عصب / الــــــجــــــوهــــــرة .. طولتيها وهي قصيرة .. انتي اللي غلطتي مو العنود ..
اجل مخليه راكان كانه يتيم ... وبعد تتشمتين فيها .. ما تخافين ربك يبلاك والا يبلا به عيالك ..
تركها وهو يستغفر بصوت عالي .. استغفر الله العظيم .. وصعد لغرفته..


بتال رجع بسرعة لغرفة وقفل على نفسة الباب وهو يغلي قهر من قهر امه ..



الجوهرة جلست مكان ابو بتال وهي مقهوره .. وتحاول ما تبكي ..
بتال نزل وكان ما سمع شيء ../ صباحك الله بالخير يا ام بتال ..
الجوهرة تحاول تبلع العبرة / أي خير هذا .. " ونزلت دموعها "
بتال بجزع / اخو سعود .. من نزل دموعك يا الغالية ..
الجوهرة / مقهورة " وهي تضرب صدره " نار نار شابه يا ولد بطني ..
بتال بحده / وابشري من ياخذ بحقك .. من قاهرك يا الغالية .." وهو يجلس بجنبها ويمسك يدها ويقبلها "
الجوهرة بكره / عنيد .. الله لا يوفقها .. الله يقهرها .. اقهرتني .. وسودة وجهي .. خلتني ما اسوا ..
كل من يجي ويسالني وين سويتي الديكورات والكوشة .. لا بعد يا ليت على كذا وبس ..
بتال فكرة راح لسوداويه / ويش سوت بعد ..
الجوهرة تطالع على الصندوق / شوف شوف اللي بصندوق ..
بتال يلتفت للمكان اللي اشرت علية امه / ويش فيه " وقف وراح فتح الصندوق " هذي صور سمر ..
الجوهرة / كانت عندها وعرضتهم مع صور راكان متداخله بهذا ايش اسمه .. حق الكمبيوتر ..
بتال بتعقيده حاجب / الفوتوشوب ..
الجوهرة / ايه هذا هو .. بس المهم من وين جابت هالصور .. حتى صورها الاخيره بلبنان عرضتها ..
بتال متفاجأ / يعني مو انتي اعطيتيها اياه ..
الجوهرة بقرف / اعوذ بالله هذي يتأمن عندها .. مقهوووووره مقهوره يا بتال .. آآآه يا قلبي ..
بتال لو العنود واقفه قباله كان قتلها " لا هذي زودتها حيل .. يبي لها من يربيها "




ــــــــــ




بالرياض ..


العنود ترمي جسمها على الكنبة بعد ما اخذت دوش بارد يريح اعصابها ..
رجعت لفت الفوطة الكبيرة على شعرها الاسود الطويل والكثيف ..
وراحت تطمن على ساره شافتها نايمه وملتفه بالفرشه كالمعتاد ..
ابتسم وبهمس " حتى بنومتك يا راكان تشبهك هالسارة "
راحت لغرفة نايف لقته نايم على السرير وعيونه بالسقف سرحان ..
ويقضم أظافره ..
العنود بداخلها " غريب نايف ماعنده هالعادة "..رفعة نظرها على الطاولة اللي حنب السرير ..
وشافت علبة دواء غريبة .. اول مرة تشوفها .. لا تخص امها ولا ابوها وحتى خالتها وجدها ..
تقدمة بخفة و امسكت العلبة .. تقرا الاسم .. عقدة حاجبيها / ايش هالحبوب ..
نايف فاق من سرحانه وقفز بسرعة وخطف علبة الدواء من يد العنود .. وبحدة غريبة ..
ولاول مرة يرفع صوته بوجه العنود / وايششش دخلللك .. وكيف تدخلين علية كذا ..
العنود منصدمة من تصرفة / نعم ..
نايف يحاول يتمالك اعصابة / اطلعي برا ..
العنود ترجع تملك نفسها / نايف .. ويش ذا الحبوب ..
نايف / مالك خص وطلعي برا ..
العنود / ماني بطالعه .. قبل ما اعرف ويش هالحبوب ..
نايف يرفع صوته / لاني باقي بهالبيت تفكرين تقدرين تتحكمين فين لا يالعنود غلطانه ..
مو ناقصني شي .. اقدر اترككم مثل اخوانك واروح ولا احد يقدر يحاسبني ..
العنود متفاجئة ومتألمة .. رفعت انفها بشموخ ../ وهذا الباب يشيل .. اطلع ..ماني بحاجتك ولا حاجة اخوانك ..
نايف / راح اطلع يالعنود ولا راح ارجع .. " طلع وتركها بعد ما لبس ثوبه وسحب كيس فيه ادوية "
تركها واقفه وهي مجروحة و مصدومه .. وبهمس موجوع / الله يسمح دربك يا اخوي ..
صداع فتك براسها وضعت اصابها على راسها وهي تضغط ليخف الام .. ولكن هيهات ..
تناست الالم وتوجهت لغرفة اخوها زياد اللي اصرت عليه انه يا نام عندهم الليله ..
العنود كانت راح تفتح الباب على زياد وتطمن بس تراجعت وهي تتذكر موقف نايف ..
" اذا نايف قال هالكلام وسوا هالسواه وانا اللي مربيته اجل ويش بيسوي زياد "
تركته وتوجهت لغرفة والدتها .. وجدتها نائمة بسلام ..
توجهت لغرفة والدها .. فوجدته نائم بسلام ايضا.. رجعت بذاكرتها لساعات الماضية ..

بعد اتصال نايف على الصبي صبري ..سلطان راح لسيارته وحرك ..
نايف يلتفت على العنود ../ اسال عمي وين خذوا ابوي وايش صار ..؟
العنود بغمض / هو قالك او لمح لك لا .. فـ ليه تهين نفسك .. امشي لرياض .. واتصل على زياد وقله مشينا الرياض ..
اتصل نايف وتوجهوا لرياض .. اول ما وصل نايف .. شافوا ابوهم بحاله صعبة ..
ثيابه ممتلاه بالغبار وقدماه مجرحة .. اخذه نايف وصعد فيه للغرفة وسط صراخة المعارضة ..
العنود تكلم الصبي وسارة تطلع امها البيت / صبري .. ويش صار ..
صبري اليمني الجنسية / والله ياعمه سمعت صوت سيارة تضرب .. ونزلت اشوف مين واذا بالعم ابو راكان ..
راعي السيارة قال شافوه بالطريق و قالوه وصلني .. وقال تعرفوه قلت ايوه ..
العنود / راعي السيارة طلب فلوس ...
صبري / لالا رجل طيب ملتحي .. قال انتبهوا له .. وخافوا الله فيه ..
العنود تتنهد / يعطيك العافية يا صبري مشكور انك انتبهت عليه ..
صبري / هذا واجبي .. العم سطام له فضل كبير عليه ..
العنود / الفضل لله يا صبري .. مع السلامة ..
صبري / مع السلامه ..
العنود ترجع ../ ايه صبري اللي صار لا تقوله لاحد .. خلاص ..
صبري / ان شاء الله ولا يهمك ياعمة ..
العنود شافت سيارة زياد وصعدت فوق .. قبل ما يشوفها وقفه مع صبري .. ويسال ..



ــــــــــــــ



بعد العصر ..


ابو سطام وام سطام بالصالة الداخلية ..


ابوسطام / يامره اقولك بس اقبلنا على خط المزرعة الا هج ما شفنا الا غبارة ..
واصيح على العيال ازموا لا يروح الا هو فص ملح و ذاب ..
ام سطام بعبره / لاحول ولا قوة الا بالله .. ويش اسوه الحين ..
ابو سطام / ما يبي لها يا مره انا ابي اخذ واحد من العيال ونجيبه غصب لو مربطينه ونعالجه ...
ام سطام بنبرة مقصودة / تروح بيت الظبي ..
ابو سطام بحزم / موضي ,, هذك بيت سطام .. ولو الظبي قبلت تكلمني قبل وفاتها وتسامح كان دخلت بيتها ودخلت بيتي
ام سطام تصد عنه مو عاجبها الكلام / وتكسر كلمة اخوك رحمة الله علية ..
ابو سطام يبتسم / لو سند رحمة الله علية عرف ان مرة سطام امها الظبي كان راح وتسامح منها ..
ام سطام تمسك عصاها وتستند عليه / والحمد لله انه ماعرف والا حط حرته فين وفي بناته كاني انا السبب باللي صار ..
ابو سطام يطالعها وهي متوجه لغرفتها وتاركته لوحدة .. " الله يرحمكم جميع .. ويسامحكم .. "
وتنهد بألم على ذكريات قديمة ..و موجعه .. ورحل بفكرة لأيام مضت واسرار مخفية ..



ــــــــــــــــــ



بيت ابو سند ..

ام سند تستقبل غرام وهي توها داخله / الحمدلله على سلمتك يابنتي ..
غرام تنزل الشيلة عن راسها / الله يسلمك ماما .. انا ابي اطلع غرفتي ابي ارتاح ..
سند اللي واقف جنبه بالصالة / وانا بعد ابي انام لي كم ساعة .. وصحوني المغرب ..
غرام تحضن يد اخوها / اسفه عبتك معاي ..
سند يمسح على راسها / افاا انا اخوك تعبك راحه يا قلبي ..
ام سند بحنية وبصدق / ربي لا يحرمكم من بعض ولا يحرمني منكم ..
سند يضم اخته من كتوفها ويطلعها لغرفتها ...


ـــــــــــــ




بيت ابو بتال ..
الجوهرة جلسة بالصالة .. تعبانه معدتها قالبه عليها من الزعل ..
مر بتال من الصالة وشافها مسترخيه ..
بتال / يمه .. ويش فيك شكلك مو عاجبني تعبانه ..
الجوهرة / ايه معدتي تالمني شوي والعلاج مخلص .. راح اتصل على السواق واخليه يجيبهم ..
بتال / افاا يمه انا موجود وتخلين السواق انا اروح اجيبهم .. الا اتصلت عليك سمر ..
الجوهرة تبتسم / ايه فديتها اتصلت وتسلم عليكم .. احس البيت فاضي بدونها من غير شر ..
بتال يبتسم / الله يسلمها ويرجعها بسلامه .. " يوقف " عن اذنك يمه اروح اجيب علاجك وارجع ..
الجوهرة / اذنك معاك حبيبي .. استودعتك الله ..



ـــــــــــــــ




الرياض ..
جناح العنود ..
دخل نايف وشاف العنود تشرب القهوة وتقرا كتاب ..
نايف / السلام عليكم ..
العنود طالعت فيه بنظرة بارده ورجعت تقرا الكتاب وببرود / وعليكم السلام ..
نايف عارف انها زعلانه .. تقدم وقبل راسه / انا اسف بس كنت متضايق و طلعته فيك ..
العنود وعيونها بالكتاب وتشرب من القهوة وببرود هزت راسها .. بـ نعم ..
نايف يحاول يخليها تتكلم معاه ../ امم كيف العرس عساكم انبسطتوا فيه ..
العنود ببرود / الحمدلله " بنبرة كانها تقوله ماني فاضية "
نايف نزل نظرة للارض وبغموض / انا مسافر مع الشباب للجنوب راح اغيب كم يوم يعني ..
العنود رجف قلبها بس تماسكت ما تبي تحسسه انهم يحتاجونه .. هزت رااسها بدون ماترفع نظرها له ..
نايف انجرح من تصرف اخته وما يبيها تزعل بس مجبور حتى ما تشك فيه .. تركها ودخل الغرفة ..
العنود رفعة راسها وهي تطالع مكان وجودة وبداخلها " الله يحفطك ويحميك ويسمح دربك ..
ويكفيك شر عيال الحرام وبنات الحرام .. يارب قلبي قابضني حاسه ان فيك شي بس ماتبي تقول ..
ومهدئات ويش تبي فيها اللي عرفته من النت انها تسبب الادمان .. ياربي ويش اسوي ..
يارب افرجها عليه يارب .. يارب ساعدني ياكريم .. رفعة نظرها لسماء وتنفسه بهدوء حتى تقدر تقوي نفسها وتهديها "




ـــــــــــــــ





عند استراحة راكان ..
زياد خارج يقفلها ..
..../ السلام عليكم ..
زياد يلتفت / هلا وعليكم السلام ..
تركي بارتباك / ااا ... ماعاد بتتجمعون في الاستراحة ..
زياد / الزعيم بشهر السل لرجع رجعنا فتحناها .. ليه محتاجها شي ..
زياد / ايه والله محتاجها هالفترة .. جايب بضاعة وما عندي مكان اخزنه فيها ..
قلت استعمل الاستراحة اللين ما يرجع راكان .. واذا ماعندكم مانع طبعا ..
زياد يبتسم / لا افاا عليك المال مالك وانا اخوك تفضل المفتاح ...
مد المفتاح وخذاه تركي .. / مشكور ما تقصر يابو سطام ..
زياد / يالله مع السلامه .. توجه لسيارته وراح ..
تركي / مع السلامة ...




ـــــــــــ




الساعة 3:00 صباحا ..

بيت ابو سند ..
جناح سند ..
" في بيتنا القديم .. جالس على الدكه جلسه عربيه .. اشرب قهوه كان الوقت مغرب .. حسيت بضيق في تنفسي ..
فتحت لياقة الثوب تفأجات ان ثوبي قلب اسود اسود مخيف حسيت بشي يلتف على رجلي ..
سحبت رجلي من تحت ثوبي بس تفأجات برجل انثويه .. هذي رجل غرام اعرفها بأصبعها الصغير الملتوي ..
تفأجات بالافعى السوداء اللي تمص منها .. غرام تصيح وتطلب مساعدتي بس انا ما اشوفها ..
وقفت بسرعه بس الدكة انقلبت الا خزان موية كبير وطحت فيه .." فز من نومه ..
وهو ياخذ اكبر كمية من الهواء ويطلعه ..
سند جلس على السرير ووجهه يتصبب عرق .. ويتنفس بقوة / اعوذ بالله من الشيطان الرجيم اعوذ بالله منك يابليس ..
مد يده وشغل الابجوره اللي بجنبه .. وشاف الساعة ../ سند اوه الساعة 3 الفجر .. الله يهديهم محد صحاني ..
وقف وتوجه للحمام " اكرمكم الله " واخذ دوش يصحصح فيه .. لبس بيجامه رماديه .. وصلى الصلوات اللي فاتته ..
.. طلع وشاف ياسر عند باب جناحهم ..
ياسر يبتسم / صباح الخير .. نموسيتك كحلي ..
سند عاقد حواجبة وبنبرة فيها اثار النوم / ليه ما صحيتوني لصلاة ..
ياسر رافع حاجب / لا تقول ما حسيت فينا .. يا اخي حتى مويه ورشيناك فيها وما صحيت ..
لا بعد لويت يد فارس لانه صحاك .. وامي وابوي حاولوا لكن انت مره ..
سند يمسح على راسه ومشى وهو حافي القدمين يحس بحراره باقدامه ../ طيب غرام كيف ..
ياسر / طيبه شفتها بعد العشاء ما كان فيها شي .. اسمع انا وفارس طلبنا اكل تبي معانا ..
سند بمزاج مو رايق / لا شبعان طول اليوم اكل تصدق .. ويش رايك يعني ..
ياسر / يالطيف يا المزاج خايس ..
سند وصل لجناح غرام ودق الباب ماسمع رد .. فتحه بهدوء واستغرب ان الاضاءه مفتوحه ..
سند / غرام .. غررررااام ..
سمع صوت اهات من الحمام ونين .. راح يجري للحمام ..
سند يحاول يفتح الباب بس لقيه مقفل ..بصراخ / غرام غررررااام فتحي الباب ...
زاد الونين وصوت غريب ... سند ضرب الباب بقوة برجله ..
جاء ياسر وفارس اللي كانوا سهرانين وهم ينزلون مقاطع زواج راكان الفارس لليوتيوب ..
فارس / سند ويش فيك ..
سند كسر باب الحمام ودخل .. وشاف غرام وهي ملتويه يدينها ورجوله بشكل غريب ..
ومن فمها اللعاب مثل الزبد وعيونها جاحظة وقالبه للون الابيض ..
سند يصارخ / جهز السيارة بسرعة ..
فارس راح يجري لتشغيل السيارة .. ياسر اللي وقف وهو مصدوم من حال غرام ..
سند سحب الفوطة اللي عند المغسلة .. بس وقف وهو يشوف لسان غرام داخل جوه ..
ووجهها قلب للون الازرق .. دخل اصباعه وسحب لسانه ودخل المنشفه فيها ..
حملها بين يدينه وصرخ على ياسر / ياسر نادي امي بسرعة ..
بس ياسر مصدوم ومو سامع ويش يقول سند ..
سند لف غرام بفرشة السرير الورديه ونزل بها لسيارة ..
ياسر يلحقة .. طلع ابو سند وام سند من جناحهم ..
ابوسند / ياسر ويش صار .. عسى ما شر ..
ياسر ياشر على الدرج ..وببكيه / سند .. غرام .. ااااااه غرام مادري اههئئئ سند اخذ غرام للمستشفى..
ام سند تشهق / هئئئئئ بنتي ياويلي .. ياربي دخيلك ..
ابوسند / البسي عباتك يامرة ولحقيني .. وانت لا توقف امش ..



عناد اللي كان واقف بغرفته قبال زجاج النافذة ويشرب كوفي توه صاحي من النوم ..
شاف الحركة الغريبة اللي قبال بيت عمه شاف فارس يجري بالبجامة ..
وشغل سيارته وقربها للبيت وطلع سند وهو شايل شي بين يديه ..
ترك الكوفي على الطاولة اللي جنبة ونزل بسرعة يتطمن ..

ابوسند وهو طالع من بيته .. / اذكري الله يامرة ان شاء الله ما بها شي ..
ام سند تبكي / ياويلي على بنيتي ياويلي عليها ..
ياسر يتمالك نفسة / قولي لا اله الا الله يمه ..
عناد / السلام عليكم .. عسى ما شر يا عم ..
ابوسند / ماشر وانا ابوك بس غرام تعبت وخذوها للمستشفى اخوانه .. " وهو يركب السيارة " ادعي له ادعي له ..
عناد / ماتشوف شر ان شاء الله وطمنونا وان احتجتوا شي لا يردكم شي ..
ركبوا عايلة ابو سند السيارة ومشت ..
عناد / لا حول ولا قوة الا بالله .. الله يشافيها .. " ورجع للبيت "




اذان الفجر ..
طلع الدكتور ..
د.محمد " الدكتور المناوب " / البنت مافيه شيء ..
سند بمزاجة المتعكر وحالة اخته .. بصراخ / كيف مافيها شي يعني نستهبل والا نكذب عليك احنا ..
د.محمد / اذا مانت مصدقني شوفها ..
سند دف الدكتور ودخل لقي غرام جالسه على السرير وما كان فيها شي ..
سند بذهول / لا اله الا الله محمد رسول الله .. غرام انتي طيبه
فارس يدخل / بنت انتي كنتي تلعبين علينا
غرام تحس بخدر في اطرافها وثقل بلسانها ../ لا .. هيا البيت ..
ابو سند يدخل وام سند اما ياسر رفض يدخل وبقي برا ..
ابوسند وام سند / السلام عليكم ..
الكل / وعليكم السلام ..
ابو سند / بسم الله عليك يابنتي ما تشوفين شر ..
ام سند / بسم الله عليك "وهي تمسح على شعرها ".. ويش تحسين فيه .. يوجعك شي ..
غرام والقدرة على الكلام متعبتها / ولا شي ,, ابي البيت ..
سند عاقد حواجبة / اول شي نشوف الدكتور وسبب التشنج اللي يجيك .. خليكم هينا انا ابي اروح اشوفه ..



عند الدكتور ..
د.محمد / اسمعني اخوي على الحالة اللي وصفتها .. انا انصحك تطلعها الحين وتجيبها بكرة الساعة 8 الصبح ..
راح يجون دكاترة استشاريين ممتازين .. اذا تبي النصيحة الافضل لك تاخذها وتجيبها بكرة ..
سند / يعني .. هذا رايك ..
د.محمد / انت تعرف ان هذي فترة اجازة وكثير من الدكاترة اما باجازة او مضغوط نفسين ..
لكن من حضك وما شاء الله ان فيه جولة استشاريين عالميين رح تتواجد بكرة انت كون هينا قبل الـ 8 ..
وانا راح ادخلك عليهم وانت احكي حالة اختك لان بالاشعة والتحاليل مو واضح شي ..
سند يوقف / شكرا دكتور " يمد يده " واعذرني على اللي سويته ..
الدكتور يوقف ويمد يده / العفو هذا واجبنا والله يلوم اللي يلومك ياخوك ..
طلع سند واخذ اهله ورجعوا البيت ..



العصر ..
بيت ابو سند ..
مرام موجودة .. جات تطمن على اختها ..
سند وياسر وفارس بالشركة وابو سند عند عمه ابو سطام مع اخوانه وعيال عمه يتقهوون ..
ام سند لبسه عباتها ../ اقولك يامرام انتبهي لاختك انا ابي اروح مع جدتك وخالتي مزنه ازور ام عبدالرحمن ..
" تتنهد " .. قلت لامي ما ابي اروح لكن الله يهدية والله ما اروح لحالي انا وخالتك ..
غرام اللي جالسة مع اختها بصالة .. ومرام تاكل لها فراولة .. غرام بتعب / روحي ماما لا تخافين عليه ..
مرام / روحي يمه وغريم عندي لاتخافين عليها والحين البنات جايين متجمعين عندها ..
العنود / يالله هذا خالك سمعي صوت السيارة ..
مرام شافت اغنية " ياعسل لصابر الرباعي " / ياي اغنية طلولي اللي يحبها .. " ورفعة الصوت "
العنود تلبس عباتها واخذت صنية الحلى والقهوة من عند الخدامه ..
غرام " حسيت بشي يلتف على رقبتي .. اذني ضغط فيها قوي .. انا اختنق ابي اتكلم ما اقدر .. الدنيا تظلم حولي .."
مرام التفتت لغرام بابتسامه / طلال يـ اااااااااااااااااااااااااااااااااااااااااه ياااااااااااااااامااااااااااااااااااااااااااااه
العنود اللي فتحت باب البيت بتطلع شافت رعد وكانت بطلع بس صوت مرام خلاها تلتفت ..
العنود / واااااااااااااااه الحق علللللللللللللللية
رعد سمع صراخ اخته والتفت للبيت وشاف اخته تجري لداخل البيت ..
ام سطام / هي علامها اختك ..
ام عزام / انزل وانا خالتك شفها .. خبري بنيتها تعيبانه ..
رعد نزل بسرعة يلحق اخته .. دخل وشاف غرام .. بحالة تشنج فضيعة ..
صرخ على اخته تمسك رجول غرام وحاول يمسك يدينه ..
بس غرام تلتف على نفسها بطريقة مؤلمة وخاف انها تاذي نفسه ..
عناد كان جاي من الشركة وشاف صراخ جدته وقف سيارته ودخل بيت عمه بسرعة ..
رعد انتبه له وام عزام وام سطام اللي لحقوا برعد .. ام عزام سحبت مرام وغطتها ..
رعد بصراخ / عناد تعال ساعدني بسرعة ..
عناد مسك يدين غرام ورجولها وثبتها بقوة وهي تنقز وترفع جسمها عن الارض ..
رعد انتبه لبلعها للسانها سحب لسانها ودخل شماغه فيها ..
الا ان اغمى على غرام وهدي جسمها وكانها جثة ميته ..



بالشركة .. سند حس بضيق وصداع ..
مسك جواله بيتصل في البيت الا عناد يتصل ..
سند / هلا عناد .. ايش .. طيب انا جايكم ..
قفل وطلع من مكتبه وهو يجري .. فارس كان خارج ..
فارس / سند ويش فيك ..
سند / غرام ودوها المستشفى





بالمستشفى ..
رعد / دكتور كيف غرام
الدكتور رياض / بصراحة المريضة تعرضة لحالة تشنج خطيره .. سببت بالغمى .. بس ..
رعد / بس ايش دكتور ..
الدكتور / ما نقدر نجزم .. بس متوقعين ان غرام اصيبت بمرض بالنخاع الشوكي .. الحين هي بالعناية ..
اول ما تصحى من غيبوبتها .. راح نحدد هالشيء ..
عناد / متى بتصحى يادكتور ..
الدكتور / ما ادري .. العلم عند ربك ..
سند اللي وصل توه / رعد .. وين غرام ..
رعد / بالعناية ..
سند / ووين هالعناية " من الخوف ما عاد يشوف "
رعد / هذي هي .." وهو ياشر له على المكان .."
فتح الباب سند ودخل بس وقفه الدكتور / اخوي ممنوع ..
سند دف يد الدكتور بحده ودخل .. شاف غرفة معزوله وكل جهاتها زجاج .. قلبه يدله على ان الموجودة فيه غرام بس اللي قبالة مو غرام ..
كانت عيونها ملفوف عليها شاش .. ولي عريض داخل فمها لتنفس ويدينها مربوطه باطراف السرير ..
ورجولها .. غير الاسلاك اللي بصدرها والمغذية ..
سند بصراخ / ياحيووواااااااانيييييييييييين .. طلعوها فكوهاااا .." يحاول يدخل بس ما عرف اللي يفتح الباب " ..
غررررررررررررراااااااااااااااااام .. ياكـــــــــــــــ ...
دخلوا الامن وسحبوه .. ورعد وعناد معاه ..
عناد رفع عينه للجهه اللي يطالع فيها سند وشاف انثى ابد ماتوقعها انها تكون غرام ..
عناد بداخله " لا حول ولا قوة الا بالله ... شكل سند خاف انهم سووا باخته مثل ذي الله يشافيها "..
سند بقهر / رعد رععععد .. جيب غرام قلهم لا يربطونها لا يوجعونها .. طلعوا اختي اختي تناديني ..
اختي مستوجعه .. غرررررررررراااااام انا عندك سندك عندك ياروح اخوك ..
الدكتور ضرب سند ابره مهدئة لان حراس الامن ما عاد قدروا يمسكونه حتى عناد ورعد ..
ليغيب عن الوعي سند .. ووجع اخته يحرق قلبه ..



يالله تشفي من غمرني بحضوره
اللي يفرحني ليا كان موجود
بنتاً صغيره وعمرها في زهوره
والزين فيها دون شاهد ومشهود
جاها مرض واصبح عليها بخطوره
وسالت بها الدمعه على كل الاخدود
واثرالمرض فيها سبح في بحوره
والطب معها باذل كل مجهود
يالله يامجلي ظلامك بنوره
تشفي بنيه عاشة احلامها سود




ــــــــــــ انتهى ــــــــــــــ



لا اله الا الله محمد رسول الله ..

اتمنى ينال اعجابكم .. وعذرا على القصور .. وكل عام وانتم بخير ..
ورمضان كريم .. اعننا الله على صيامه وقيامة ونحن باحسن حال .. نلتقي باذن الله بعد رمضان على خير ..

همسة " احفظ الله يحفظك " تدبروا وافهموا معانيها ..

اختكم .. مشاعل السعودية ..


دمتم بخير

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 10



ياضايق الصدر بالله وسع الخاطر
دنياك يازين ما تستاهل الضيقه

الله على مايفرج كربتك قادر
والله له الحكم في دبرة مخاليقه

حلو العيون استهانت دمعها الحادر
كف العباير حزين الدمع ماطيقه

حسايف الحزن يغشى وجهك الطاهر
والورد في وجنتك حرام تغريقه

يفداك قلب على ماتشتهي حاضر
يفداك بالي بقالي من معاليقه

مافات خله ولا تهتم من باكر
وأغنم من اليوم ماساقت توافيقه


" دايم السيف – خالد الفيصل "




يوم جديد ..


بتركيا ..

صحيت من النوم التفتت يمين ويسار ما شافت راكان ..
نزلت من السرير المفروش بالحرير الابيض ..
سحبت الروب ودخلت الحمام " اكرمكم الله " تاخذ لها دوش ..


قبل قليل ..

دخل الشاليه اللي مأخذه على احد شواطئ تركيا .. وهو محمل بـ اكياس من السوبر ماركت ..
دخل المطبخ .. وبدا بتجهيز الفطور ..


بعد نصف ساعة ..
راكان واقف قريب من طاولة الطعام يرتبها ..
سمر بهدوء .. وابتسامه خجولة / صباح الخير ..
راكان بابتسامة وبصوت رومانسي وهو يتقدم لها بخطوات هادئة ..

صباح الخير
يامنّ يشغل التًفكيّر
صباح وليل

صباح الورد
ياوردً يتفتح في شًراييني

صباح العمر
يامن يستحق الحب والتدليل

صبـاح الحب
يا حب هويتهـ ودايم سنيني

صـبـاح الشوقّ
يا ورد بحبه حيل يرضينيّ ..!

وانهاها بقبلة هادئة على جبينها ..
سمر زاد حمرت خدودها .. وصارت تتصدد بنظراتها مو عارفة ايش تسوي ..
راكان يطالع فستانها السماوي القصير بنقشات بيضاء خفيفه .. ومكياج وردي ناعم ..
سمر تحاول تكسر الخجل والخوف اللي بداخلها وتطبق وصايا امها .. بابتسامه / اممم شنو كنت تسوي ..
راكان بابتسامه وعيونه تلمع من الفرحة للحين مو مصدق ان سمر صارت زوجته ..
... / امممم كنت اسوي فطور لحبيبتي .. << يقلدها ..
سمر عضت شفتها السفليه تحاول تكتم ضحكتها ../ طيب .. ما تبيني اشوف والا طعمه شين ..
راكان رفع حاجب .. وبمزح / بتشوفينه وتذوقينه .. مالح .. حار .. محروق .. مو مستوي كامل .. بتأكلينه .. تمام ..
سمر تبلع ريقها وتحاول تهدي دقات قلبها ووصايا امها تدور براسها / من عيو .. ونـي .. " وما قدرت تكمل "
راكان مسك يدها اليمنى وقبلها بهدوء .. وبخبث / سمر لنا ثلاث ايام من تزوجنا ..
ما انتهت .. " وهو يرفع حاجب وينزله بسرعة كاتنبيه للمقصد "
سمر حمرت خدودها ونزلت راسها .. وتذكرت اول ليله ..


بعد ما وصلوهم اخوانها لفندق وراحوا ..
راكان بابتسامه عريضة / حي الله سموره .. حي الله سمسم .. " وبهمس " حي الله حب حياتي ..
سمر منزله راسها ومتوترة وخايفه .. مو عارفة ايش تسوي او تقول ..
راكان يقبل جبينها ويضمها على صدرة .. / طول عمري وانا اتمنى هالحضن يا سمر .. لا تحرميني منه
سمر مانتبهت لنبرت صوته الحزينه .. وكان تفكيرها وخوفها لشي ثاني ..
راكان يبعدها عن حضنه .. ولم وجهها الناعم والصغير بيدينه ..
راكان بخبث / نصلي .. وننام .. والا جوعانه ونطلب عشاء ..
سمر قلبها يرجف .. وبهمس / مو .. مو جووعانه ..
راكان ابتسم بخبث .. / طيب نصلي .." وبهمس " وننام ..
سمر من الخجل والخوف بتبكي .. وبهمس / ما .. ما " وهزت راسها بـ لا "
راكان مافهم شي عقد حواجبه ../ نعم ما سمعت ايش تقولين ..
سمر تحاول تبلع عبرتها وخوفها .. وبهمس / ما اصلي ..
راكان مو مستوعب ../ هااا ايش ؟!!
سمر نزلت دموعها .. راكان انتبه لدموعها وكانه احد سكب ماي بارد عليه ..
راكان بارتباك ../ ااا ... ايه طيب .. عادي .. ااا .. ايش اسمه .. هذي غرفة النوم خذي راحتك فيها ..
سمر تمسح دموعها وما رفعت عينها .. راكان / انا ابي انزل اللوبي شوي واطلع .. تمام ..
سمر تهز راسها بـ نعم .. تركها راكان بعد ماعلق البشت على العلاقه وطلع ..
سمر دخلت غرفة النوم .. راكان بداخلة " شكلها كلها من عيونك ياعنيد "عناد" خربت ليلتي الله لا يبارك في ابليسك "..



راكان وهو يحط يدينه على خصرها .. وصار وجهه مقابل وجهها .. وبهمس / حبيبتي .. وين رحتي ..
سمر رفعت عيونها له .. راكان بهمس / ما جاوبتيني .. انتهت .. " وغمز لها "
سمر نزلت راسها وهي تهز بـ نعم ..
راكان بخبث / اجل نفطر بعدين .." وحملها بسرعة بين يدينه .. وضحكته ملئت المكان على شهقت سمر الخجولة " ..




ــــــــــ



بيت ابو سطام ..

ابو سطام بعصبية / لا حول ولا قوة الا بالله .. وين وداها الحين ..
رعد وهو يمسح وجهه المتعب / والله يبه ما ادري ..
ابو سطام بعصبية / ويش لون ما تدري انت ما انت بدختور اسال اخوياك الدخاتره ..
رعد بارتباك / هاا ايه ان شاء الله يبه .. اسال اخوياي .. " يوقف " تامر على شي يبه
ابو سطام / لا سلامتك ..
رعد عند باب البيت وهو رافع جواله يتصل بعناد / ها عناد عرفت شي .. اوووف وين يروح ..


... 2:00 الفجر ..
فتح عيونه حس بصداع وثقل براسه .. التفت يمين ويسار ..
سند باستغراب / وين انا .. " تذكر كل شي بلحظة "
فز واقف .. وبرعب / غراااام ..
راح يركض جهة العناية المركزة ..
اسياب المستشفى و ممراتها شبة فارغة .. ضرب الزر القريب من باب العناية وانفتح الباب ..
دخل وبخطوات واثقه وسريعة لمكان اخته ..
سند يقرب من غرام وبهمس موجوع ../ غـ .. غرام .. غرام ..
غرام اللي ملفوف على عيونها شاش ابيض وفي بلعومها لي تنفس .. والمغذي بيده .. واسلك مو معروفه حولها ..
ويدينها مربوطه برباط ابيض باطراف السرير .. قهرة سند .. فتح الاربطة وهو يشتم الدكتور والممرضات والمستشفى ..
سند سحب الي من بلعومها بخفة بدون ما يوجعها .. وسحب سلك المغذي .. وفك الشاش عن عيونها ..
غرام كحت بقوة .. وبدات تفتح عيونها شوي شوي وهي غرقانه دمع .. / ااااااه ااااه ..
سند يطالع باخته مصدوم .. وبصوت موجوع / انتي غرام .. لا انا غلطان .. انتي مو غرام ..
غرام تمسك يد اخوها .. وتحاول تتكلم .. بس السانها ثقيل وحلقها ناشف ../ ااا .. ااا .. الااام .. ااه .. الاام "غرام " ..
سند ضمها لصدره ونزلت دموعه لحال اخته اللي انقلب فجاه .. اللي يشوفها ابد ما يتوقع ان هالبنت كانت طبيعيه ..
البنت اللي يشوفها من ذوي الاحتياجات الخاصة .. فكها الملوي ولسانها الثقيل ويدينها الملتويه باصابيع معقدة ببعضها ..
سند يحاول يتمالك نفسه .. / حبيبتي .. " يمسح دموعه " انا اباخذك من ذا المستشفى لمستشفى ثاني احسن ..
هذا المستشفى ماهو زين ابد .. لا تخافين يا قلبي .. ماراح اسمح لاحد يربطك مره ثانية ولا يوجعونك ..
" لف غرام بفرشة السرير وحملها بين يدينه كانها طفله "
غرام تبكي .. / تـ .. تـاا ... تاا اا باا ااا ناااه " تعبانه " اااااااااااااااه اااااااااااااااااه
سند بخطوات سريعة وهو ضامها على صدرة خرج من المستشفى ..
حارس الامن ../ لو سمحت يا اخ .. انت لو سمحت
سند طنشه وتجة على سيارته .. حارس الامن نادى خوية اللي معاه بالمناوبة ..
حارس الامن الثاني وهو يجري ../ لو سمحت وقف ..
حارس الامن الاول / هذا خطف .. بلغ الشرطة ..
سند بعصبية / هذي اختي واخذتها ... واذا تبون تبلغون بلغوا ..
فتح الباب الخلفي ونيم غرام على الكرسي .. الحارس بلغ ادارة المستشفى بالجهاز اللي معاه ..
الحارس الثاني/ماراح نسمح لك تاخذها بدون ورقة خروج .." مسك سند اللي فتح الباب الامامي بيركب ويحرك سيارته "
سند بعد الحارس بقوة .. خلت الحارس يختل توازنه ويطيح على الارض .. ركب سند بسرعة وحرك ..


الان .. 11:45 صباحاَ

بيت ابو سند ..
رنين التلفون جعل كل الموجودين يتوجهون له ..
رفع السماعة فارس وبلهفه / الووو
سند بصوت مرهق / الو فارس .. انـ ..
قاطعة فارس بخوف ولهفه / سند وينكم وين رحت بغرام انت ويش سويت ..
سند بعصبية / اسكت واسمع زين ..انا بمستشفى .. قسم الباطنية .. بغرفة 315 ..
اسمع فارس جيب كل الاوراق اللي تخص غرام .. شهادة الميلاد جواز السفر شهادة المدرسة ..
كل شي .. كل شي موجود في البيت يخص غرام جيبه حتى البوم الصور جيبه سامع ..
فارس يهز راسه وكان سند يسمعه .. / ايوه .. ايوة سامع .. ا..
قاطعة ابو سند وهو يسحب السماعة .. وبعصبية / سند وين وديت اختك .. ماتقولين وين ... الو الو ..
" ابوسند يلتفت على فارس " .. انت من كنت تكلم .. الخط مقطوع ..
فارس / هذا سند يبي اوراق تخص غرام .. قال لي وين هم فيه ..
ام سند تبكي / هم طيبين .. وين هم فيه ..
ياسر / فارس تكلم .. هم فين .. وايش اللي يبيه سند ..
فارس يلتفت لامه وابوه ../يبي كل شي يخص غرام من اثباتات والجواز وشهادات وحتى صور ..
ابو سند باستغراب / ويش يبي فيهم ..
ياسر بصدمة / يبي يسافر بها ..



بالمستشفى الخاص ...
الدكتور محمد بهدوء / هلا اخوي سند تفضل ارتاح ..
سند يجلس امام الدكتور وهو بحال مبهذل .. الازارير الامامية مفتوحة .. والراس فاتح ماعليه لا غترة ولا شماغ ..
الدكتور محمد بهدوء / استاذ سند .. ممكن تقول لي ويش صار لاختك الله يشافيها ..
سند عقد حواجبة وبدا يعصب / لو كنت ادري كان شفتني قدامك ..
د.محمد يحاول يهديه / استاذ سند ممكن تهدي نفسك وتفهمني ..
سند ياخذ نفس .. / طيب هديت .. تفضل فهمني ..
د.محمد / ابيك تقولي من متى تغيرت عليكم وايش صار وايش قالك الدكتور اللي قبل ..
سند بداء يسرد عليه الحكاية .. / وهذا حنا من الساعة 8 عندك وانت تعرف الباقي ..
د.محمد بعد صمت لثواني / يعني .. " سكت شوي " ااممم .. يعني اختك مو من اول ما جات على الدنيا وهي ..
يقاطعة سند وهو يوقف وبعصبية / كم مره من الساعة 8 وانا اقولك لا لا لا ..
يوقف الدكتور محمد ويمسكه من كتوفه / اخوي سند طيب اهدا اهدا شوي ..
سند جلس وهو يحط يدينه على راسه / كيف اهدا يادكتور واختي قبل كم يوم تجري وتضحك وتسولف ..
واليوم .. اليوم يقولون عنها اا .." غصت الكلمة بحلقه "
د.محمد حط يده على كتف سند ../ قول لن يصيبنا الا ماكتب الله لنا .. انت ماتدري يمكن يكون هذا خير لها ..
هذا اختبار من الله .. قول يارب .. الحين اهي محتاجتك لازم توقف معاها وتذكرها بالله ..
سند ياخذ نفس / والنعم بالله .. والنعم بالله .. " وقف " والحين دكتور ويش نسوي ..
د. محمد يطالع بساعته / الحين يمدي طلعت نتائج فحص الدم .. وان شاء الله خير ..
سند بجمود / طيب ..
د.محمد رفع عينه في سند وتفاجاء بوجهة سند الاسود / اخ سند انت تعبان ..
سند بجمود / لا .. خلنا نشوف النتائج ..
د.محمد يطالعه باستغراب .. / طيب .. " توجه لمكتبة وطقطق بالكمبيوتر " ..
د.محمد بجدية / الفحوصات تقول سليمة .. بس فيه فقر دم بسيط ..
سند يطالع الارض وهو يفكر .. وبعد ثواني / دكتور .. ابي اسفرها للخارج واعالجها ..
د.محمد بجدية / اخ سند بهالبلد موجود اطباء ممتازين وافضل من الاطباء بالخارج ..
وبعد نحن تونا في بداية الفحوصات خلها كم اسبوع حتى توضح لنا حالتها ..
سند رفع حاجب وبستهزاء / لا اخليها كم اسبوع عندكم تسوون تجاربكم فيها ..
د.محمد انقهر من استخفاف سند فيه وحاول يتمالك اعصابه قد مايقدر / انت الحين تعبان ومرهق ..
ارتاح واستخير ربك .. وبعد لازم تحط في بالك انك انت مو ابوها .. يعني مو ولي امرها ..
سند وقف وبحدة / وانت مو الدكتور الوحيد .. واختي ابي اخذها واسافر با وانت اقعد محلك ماني محتاج لك ..
طلع من المكتب وهو معصب ../ قال ماني ولي امرها ولا ابوها غرام بنتي واختي وروحي ..
وصل لغرفة اخته وشاف ابوه وامه واخوانه .. وغرام نايمه ..


ـــــــــ


الرياض ..
جالسة بالصاله الداخلية .. الصداع فجر راسها وربطة راسها بشال يمكن يخف الالم شوي ..
ساره داخلة .. / عطيت امي العلاج بس تعبتني بالاول ماتبي تاخذه بعدين حطيته بفمها بالقوة ..
العنود ضغطت على عيونها بيدها تحسهم نار شابه فيهم .. وبتعب / والحين نامت ..
سارة متكية على يدها / ايه .. العنود ليه ماتروحين المستشفى يعطونك علاج لصداع ..
العنود مسحت وجهها ../ لا تخافين شويت صداع ويروح .. ومايحتاج مستشفى هذا بسبب تغير الجو بس ..
" وقف " .. تعالي ساعديني بالغداء ..
سارة توقف / مو احسن ان زياد جالس عندنا ...
العنود طفشانه و تعبانه ومالها خلق تتذكر شي او تفكر بشي / ايه .. ساره ذا بتتكلمين زيادة اطلعي برا احسن ..
ساره ما صدقت / طيب ان ابي اروح اشوف التلفزيون .. وبعد زياد الحين يجي ابي اسولف معاه واخذ اخبار راكان ..
العنود تنهدت بضيق وبداخلها " راكان .. راكان .. ويلي على حال هالراكان .. يطرد سراب وتارك الحقيقة ..
وزياد الغامض يالي ما اعرفه والخوف الي مو طبيعي فيه .. والشركة .. ونايف الي متغير 180 درجة ..
ابد مو نايف اخوي وصديقي وولدي .. يا خوفي يا نايف تتركني مثل غيرك .. "


ـــــــــ



بتركيا ..

سمر بالحمام تاخذ لها دوش " اكرمكم الله " ..
راكان واقف على البلكونه يتصل تليفون .. / هلا ابو سلطان ..
بتال / هلا بك زود .. كيفك وكيف سمر ..
راكان / الحمد لله .. انتم كيفكم وكيف سند واخته .." قالها وهو يلتفت للخلف ليكون سمر تسمع ..
بتال/ الرجال مختفي من الفجر .. ومعاه اخته .. للحين ما لقيناهم .. وانا الحين رايح الشرقية ..
راكان عقد حواجبه / لاحول ولا قوة الا بالله .. انت تعرف أيش كثر سند متعلق بخواته وخاصة غرام ..
بتال / ايه ادري .. راكان ليكون سمر تدري .. انتبه ..
راكان بسرعة / لا ماقلت لها .. وانت طمني اول باول تمام .. و قول للي حولك اذا كلمتهم سمر لا يقولون لها شي ..
يالله انا ابي اقفل الحين .. سلم لي على الجميع ..
بتال / ان شاء الله .. بحفظ الله ..
راكان / مع السلامة .. " وقفل " وبعد ثواني اتصل على زياد ..
راكان / السلام عليكم .
زياد / هلا وعليكم السلام ..
راكان / كيفك وكيف الشغل ..
زياد / الحمد لله تمام .. والشغل مثل ما خططت له ماشي ..
راكان / الحمد لله انتبه زياد على الشغل انا كلها 10 ايام وراجع ان شاء الله ..
زياد / ان شاء الله .. بس لا تتاخر ..
راكان / لا ما راح اتاخر .. يالله سلام ..
زياد / مع السلامه ..


ـــــــــــ

في المستشفى خارج غرفة غرام ..

ابو سند معصب / وانت ويش دخلك .. ولي امرها ..
سند / يبه انا ويش دخلني انا اللي اسهر علشان راحتها و احميها .. الحين تقول لي ايش دخلني ..
الا دخلني ونص ومالاحد غيري دخل فيها .. " ليقطع كلامه بكف من يد والده "
ابو سند بعصبية / الظاهر نسيت اني عايش .. وانا ابوها حي ما مات .. اسمع يا ولد ..
ان تدخلت بشي يخص بناتي ما تلوم الا نفسك .. والله والله يا سند ان عدت هاللي صار البارح ..
" ضاق تنفس ابو سند وفتح اول ازارير الثوب " لغضب عليك اا .. " ليسقط امام اولاده فاقد للوعي " ..
فارس يصرخ بالممرضات .. ياسر حضن راس ابوه وصار ينادي عليه ..
اما سند واقف يطالعها بوجه اسود و جمود مخيف .. اخذوا الممرضين ابو سند للاسعاف ..
ولحقهم ياسر وفارس .. جلس سند على الكرسي .. خرجت ام سند من غرفة غرام ..
ام سند / سند يمه ويش صاير .. ويش ذا الازعاج .. ابوك واخوانك وينهم ..
سند مارد عليها ولا كان فيه احد عوله .. عيونه مركزة بأرضية المستشفى البيضاء ..
ام سند تهز كتفه / سند .. سند .. سند لا تخوفني يكفي اللي فيني .. رد عليه ..
سند بجمود / ما فيه شي يمه .. " مسح وجهه ووقف " خليك عند غرام ..
واخواني " وبتردد " و.. وابوي الحين نرجع ان شاء الله .. " تركها وراح لجهة الطوارئ " ..


ـــــــ


الرياض ..
عيال سطام متجمعين حولين طاولة الغداء ..
زياد وهو يلعب بملعقته فصحن الرز / وشلون ابوي ..
العنود متضايقة .. بحدة / بخير .. ولا تلعب بالنعمة يا تتغداء يا تقوم ..
زياد رفع عينه فيها يطالعها مستغرب / خير ويش فيك .. شايفتني صغير تكلميني كذا ..
العنود بحدة / لو كنت كبير ما عاملتك معاملة الصغير ..
زياد سكت ونزل عينه بصحن .. سارة بلقافه / العنود ليش معصبة .. علشان خالتي شريفة جات ..
العنود رفعت نظرها لنايف وشافته ياكل بهدوء ولا كان شي يصير حوله ..
العنود بعصبية / اذا تلقفتي مره ثانية .. قصيت لسانك .. فاهمه " قالتها بصراخ "
سارة تراجعت للخلف ..وبصوت خايف / فاهمه ..
وقفت العنود وراحت لغرفتها وتركتهم لحالهم ..
ساره غرقة عيونها دمع .. نايف بهدوء / متى جات خالتي شريفة ..
سارة بعبرة / ما ابي اقول العنود تزعل ..
زياد يطالعها بحزن .. نايف بهدوء / ما راح تزعل قولي لي يالله ..
سارة / كنت بالصالة اطالع التلفزيون وسمعت صوت تحت .. والا العنود لبست جلال الصلاة ونزلت ..
لحقتها وسمعت خالتي شريفة تصارخ وتقول كلام ما فهمته .. وبعدين راحت .. والعنود طلعت فوق ..
وكان وجهه احمر ومعصبة مره ...
نايف عقد حواجبه / ساره ما سمعتي أي شي من الكلام ..
ساره تهز راسها / لا .. " وبداخلها " الا سمعت كل شي .. وفهمت كل شي ...
بس العنود لو درت راح تزعل علية .. كثير اعرف اشياء بس انتم ماتدرون ..
حتى انت يا نايف ما تعرف اللي اعرفه .. طول عمركم مفكريني صغيرة .. بس انا كبيرة وفاهمة " ..
نايف / الليلة طالع مع الشباب قولي لاختك
ساره / طيب ..
زياد يوقف / محتاج شي ..
نايف يرفع عينه فيه وبابتسامه سخرية / لا سلامتكم
زياد ما نتبه / تروح وترجع بالسلامة " اخذ جوالة ودخله جيبه " يالله انا رايح لشركة وقبل المغرب راجع ..
سارة / مع السلامة .. " وقفت وبدات تنظف طاولة الطعام "



ــــــــــــ


بيت ابو صقر ..
رنا تمشي بسرعة / سمعتوا اخر خبر ..
ريهام ترفع راسها من الايباد / لا ..
ريما / عسى خير ..
رنا بفرحة / لقيوا غرام وسند والحين الكل راح لهم
رنيم وعيونه بالبلاك بيري / والله ما تستاهل غرام مسيكينه ..
ريما / لا تقولين كذا .. كانك تعترضين على قضاء ربك .. ادعي لها بالشفاء ..
الكل / الله يشافيها ..
روان / تصدقون لها وحشه .. فاقدينها ..
رنا / اللي فاقدتها صح شجون ..
ريما / صدق ابرار تقول تطلع بالغصب من غرفتها .. بعد تهديد من عناد و الحاح بدر ..
رنيم ترفع عيونها وتغلق البلاك / ليه ما نروح لها ونسحبها سحب من غرفتها ونغير جوها ..
روان / سمعت صقر يقول بدر بعد يومين رايح لطايف علشان العسكرية ..
ريما / يعني صدق شجون تتقوقع بغرفتها ..
رنيم / هههههه شنو هههه تتقوقع هذي من فين جايبتها ..
الكل / ههههههههههههه
ريما تبتسم / ما ادري بس حسيتها مناسبه لوصف الحاله ..
الكل / ههههههههههه
دخل ابو صقر في هالحظة ... وبصراخ / بسسسسسسسسس
البنات ارتعبوا وتغيرت لون وجيههم ...
ابو صقر / البيت بيطيح من صوت ضحككم .. ماتستحون انتم .. اكيد مادام ربتكم الماسه ..
رنيم توقف وبعصبية / الماسة ربتنا احسن تربيه .. والحمد لله والشكر اللي ربتنا الماسة مو غيرها ..
ابوصقر بغضب / كتمة تكتمك وتفكني منك ياقليلة الادب .. " ويرفع عصاته يبي يضربه " والله لرجع اربيك من جديد ..
قبل ما توصل الضربة لرنيم تدخل صقر وجاته الضربه في كتفه واستاجع منها وصرخ .. وصرخوا البنات معاه ..
ابوصقر بخوف / صقر .. بسم الله عليك اجعتك .. كلها من ذي الغضيبة اتركني عليها ..
صقر يمسك عصى ابوه ويطلب من خواته يطلعون لغرفهم / والله ما تضربهم يبه يكفي يبه يكفي ..
ابو صقر يطالعه بقهر / كل خواتك والا وحده منهم ازعلتني كلهم يسمعون كلامي الا ذا الرنيم ..
لو مو مرض غرام كان زوجتها سند وقلت له ياخذها ويفكني منها ومن شرها ..
صقر يحاول يهدي اعصابه / رنيم يبه اتركها علية انا اخليها تجي وتعتذر منك ..
بس تكفى يبه لا تضرب احد من خواتي .. ان استوجعت وحدة فيه استوجع انا قبلها ..
ابو صقر بجزع / عوذ بالله جعلهم كلهم فدوة لك وفدوة لمطا رجليك ..
صقر يقبل راس ابوه / لو لي غلى عندك يبه لاتوجع خواتي يبه رجيتك ..
ابوصقر مو عاجبه كلام صقر / انا ما اوجعهم بس اربيهم ..
صقر / الله يطول بعمرك ويخليك ذخر لنا ..

بغرفة البنات ..
رنا تبكي / انتي مجنونه اهئئئئئئ ..
رنيم ساكته .. ريما لخواته / اطلعوا برا انتم ابي اكلم اختكم شوي ..
ريهام اخذت خواتها وراحت الغرفة الثانية .. ريما تقفل الباب وترجع لرنيم اللي جالسه على السرير ..
ريما تجلس جنب رنيم / متى تبطلين هالعناد ..
رنيم ساكته .. ريما / ناسية ضربه لك وظربه لامي .. ليه تحبين تعصبينه .. ابوي يحبنا بس ..
قاطعتها رنيم بحدة ../ محد يحبنا غير امي ابوي وجدي وخوالي وعمامي محد يحبنا محد تفهمين ..
ريما متفاجأه منها ../ كلهم ..
رنيم / ايه كل الرجال ... معدا صقر تدرين ليه .. لانه تربى معانا .. وسط البنات ..
بس من يوم جاء مع عيال عمك تغير وصير مثل ابوك مغير ينافخ .. كانا جواري عندهم ..
" مسكت يدين ريما وبدموع " ريما لا تتزوجين والله الرجال انذال خوانين مافي قلوبهم رحمة ماتعرفينهم كثري ..
ريما بحنية / وانتي من وين تعرفين الرجال حنا مانعرف الا ابوي واخوي صقر .. وما شفنا شي منهم ..
حتى ابوي ما نعرفه بالأيام يغيب عن البيت في دوامه .. الا من بعد الحادث والتقاعد عرفناه وبس معصب ..
بس ما نلومه لانه خسر عمله ورجله .. انتي من وين تعرفين الرجال ..
" وبمزحة بغير وقتها " .. ليكون مصاحبه !!
رنيم فتحت عيونه للاخير / مصاحبة .. انتي عارفة معناة هالكلمة ..
ريما بتدارك / رنيم انا ا.. " قطعت كلامها لمن شافت وجهه رنيم الغاضب "
رنيم توقف وتروح لباب الغرفة وتفتحة / اطلعي برا ..
ريما مصدومة / رنيم تـ ..
رنيم تتوجه لها وسحبتها بقوة وبصراخ / اطلعي برا ولا عاد يجي لساني بلسانك ابد فاهمه ..
" رمتها برا الغرفة وقفلت الباب .. وريما طايحه بالأرض متفاجأه من تصرف رنيم "
صقر طالع لغرفته .. / ريما ويش فيه ..


ـــــــــــ


خارج بيت ابو سطام ..
رعد طالع مستعجل وبيدة الجوال يتصل على بتال ..
سمع صوت رنة جوال خلفة التفت وشاف بتال ..
اغلق الخط .. / الحمد لله لقيتك ..
بتال بابتسامة / ويش تبي واضح بوجهك عندك مصيبة ..
رعد رفع حاجبه / تراني عمك حتى لو اكبر منك بيوم او اصغر عمك ولازم تحترمني ..
بتال / ههه طيب انا ويش قلت الحين ..
رعد / مانت حاس انك تتمسخر علية .. عدل كلامك احسن لك ..
بتال / طيب ياعمي العزيز انا توني جاي من الرياض مسرع ولا اني نايم ..
ما اخذت كم ساعة بالرياض الا وتنادوني .. ما دام ماتستغنون عني ليه ترسلوني لرياض .
رعد / اولا الحمد لل على السلامة .. ثانيا انا ما ارسلتك ابوك ارسلك ..
ثالثا ابوي يقول دور بنت اختك بين المستشفيات .. " وبسخرية " بين اخوياي ..
بتال / هههههههههههههههههههههههههه والله حالتك حالة هههههههههههههه
رعد / بتيل يامال .. ويش اقول .. عمك بينكشف وينجلد
بتال / وانا ويش دخلني
رعد / الا دخلكم انتم اللي لحقتوني وهبلتو بي وخليتوني اغير ..
بتال / وليه ما قلت لهم .. ليش تخبي ..
رعد / اسمع العلم .. والله ان انجلدت لنجلدون معي ماهو بالحالي راح اسحبكم ..
بتال يبتسم / طيب يادكتور رعد .. ويش تبي الحين تراني دايخ تافل العافية ..
رعد / سنيد الخبل وين ذالف باخته ..
بتال / من جد .. ماعندك علم والا تستهبل ..
رعد / فايق ان استهبل ابوي من الصبح وهو يقول اسال عنهم اخوياك وانت تقول استهبل عطني اللي عندك
بتال / سند اتصل وقال لهم عن مكانه هو واخته .. وقبل ماتسال هو بمستشفى ..
روح واسال وهم يدلونك .. باي ابي انام ساعة قبل ما ارجع لرياض ..
رعد / من جد بترجع اليوم ..
بتال وهو متوجه للبيت / ايه بكرة عندي مقابلة مهمه .. الله يهديه سند رجنا رج .. سلام ..
رعد / مع السلامة نوم هني ..



ــــــــــــ



بالمستشفى ..
ابو سند يفتح عيونه .. وشاف سند واقف وساند جسمه على الجدار سرحان ..
ابوسند تحرك بيقوم من السرير .. سند انتبه لابوه ..
سند تحرك بسرعة لجهة ابوة يحاول يساعده / ريح نفسك يبه ..
ابو سند يبعد ولده وبحدة / ابوك .. وانت تعتبرني ابوك صدق .. انت مانت شايفني ابو اصلاً ..
سند يجلس على الكرسي / يبه واللي يخليك لي لا تزعل مني والله من خوفي وقهري على غرام ..
ماشفت شي من حولي ولا فكرت في شي الكـ.. كانوا مربطينها وحاطين بها اسلاك وليات ..
معذبينها يبه وهي تصارخ وما حولها احد الحمد لله اني خرجت قبل اذبح احد فيهم ..
ابوسند / وانت كيف شفتها هم ما دخلوا احد ترجيت الدكتور قالي مره ممنوع ..
سند / دخلت بالقوة ... الممرضات قعدو يصارخون علية اطلع بس انا ماطلعت ..
ابوسند / حسبي الله ونعم الوكيل فيهم .. حسبي الله ونعم الوكيل ..
سند / يبه غرام لازم نسفرها برا تتعالج هنا مالها علاج ..
ابوسند / وانت من قالك هنا مالها علاج ..وبعدين انا ما قابلت الدكتور ولا عطاني علم ..
سند / انا قابلته وقالـ ..
قاطعة ابوة بحدة / انا ابوها وانا الملزوم بها وانا اللي اعرف مصلحتها ..
لشفت الدكتور وسالته هذاك الوقت نشوف لها علاج هينا والا لا ..
سند سكت على مضض .. ابو سند وقف وحس بدخه وجلس على السرير بسرعة ..
سند مسك ابوة / بسم الله عليك ..
ابوسند / الا انا ويش جاني ..
سند / الدكتور يقول هبوط بسكر يبه .. انت له ماقلت لنا ان معاك سكر يبه ..
ابوسند باستغراب / انا ما معاي سكر الحمد لله ..
سند / يبه نسوي لك فحوصات ونشوف ويش فيك ..
ابو سند / لا لا لافحوصات ولا غيره .. بس البارح مانمت ومن الزعل ..
وهالدكاترة ماتقول اه الا جوك بامراض الدنيا .. قم خلنا نشوف دكتور اختك ..



ــــــــــ


عند غرفة غرام ..
واقف ياسر وفارس وام سند ..
ودخل الغرفة مجموعة من الاطباء والممرضات ..
خرجوا الاطباء وكل واحد معاه ملف ..
فارس يتقدم من الاطباء / ممكن نعرف حالة اختي ..
د.فيصل / من ولي امرها ..
ياسر / كلنا .. اختي ويش فيها ..
د. فيصل / الوالد وين ..
ابو سند اللي يسندة ولده سند / السلام عليكم ..
الكل / وعليكم السلام ..
ابو سند / بنتي يادكتور ويش فيه ..
د. فيصل " استشاري جراحة " وهو رئيس الاطباء بهالمستشفى " اسمر ملتحي تتخل لحيته شعر ابيض ..
.. بابتسامة تطمئن قلب والدها ووالدتها / ان شاء الله ما فيها الا العافية .. تعال معاي للمكتب وراح نتكلم بهدوء ..
ابو سند / ابشر مشينا .." وراح ابو سند مع الدكتور .. سند لحق ابوة "
سند / يبه وانا بعد ابي اعرف ..
ابو سند تنهد بحزن / تعال وانا ابوك .. بس ابك تكون عون لي ماتزيد همي يابوك ..
سند قبل راس والده / ابشر يالغالي مالك الااللي تبه بس خللنا نلحق الدكتور ..
ابوسند / ان شاء الله خير .. انا قلبي ارتاح لها الدكتور .. عجل خلنا نلحقه ..



ـــــــــــــ






بعد المغرب ..

نغمة رنين البلاك بيري .. صحت رنيم من النوم ..
رفعت راسها وشافت الغرفة مظلمة .. اخذت الجهاز وشافت رقم صقر صمتته ..
رنيم بصوت نعسان / اووووف مالي خلق اكلمكم ...
راح للحمام " اكرمكم الله " واخذت لها دوش ولبست .. وصلاة الصلوات اللي فاتتها ..
بعد ما خلصت .. مسكت جهازها وشافت رسالة من صديقتها ... " صالحة " .. " الرجاء الاتصال بي "

رنيم بضيق/ الو هلا صالحة .. كيفك .. طفشانه والله ..
صالحه / افااا تطفشين وانا موجودة .. الحل عندي وانا صلوحة ..
رنيم بضيق / ايش ..
صالحه / بندر اخوي قايله لك معجب فيك ويبي يتزوجك .. تعرفي عليه وتسلي الين تتزوجون ..
رنيم بضيق / صاااالحه انا قايله لك كم مره ما ابيك تفتحين هالموضوع معاي .. ما زلتي مصرة عليه ..
صالحة / رنيم كيف تبيني انسى .. وبندوري 24 ساعة يكلمني .. ويشلون رنيم وكيف هي الحين .. و ..
رنيم تقاطعها بعصبية / اووووه صالحة لا تغثيني خلاص ما عاد ابي الزواج والا الحب ولا غيرة ..
خلاص افهميني .. كم مره اقولك ..
صالحه / رننيييم ويش صارلك وين البنت القوية و اللي راح تسوي اللي تبيه وتتزوج اللي تحبه و ..
رنيم تقاطعها بغضب من نفسها / كنت غبيه ما افهم ما عندي عقل وما اعرف من عدوي ..
لكن الحين ما ابي أي رجال اكررررهمم خلاص افهموا ياعالم اناااا اكره الرجااال ..
صالحه عاقدة حواجبها باستغراب / رنيم انت ويش قصتك .. ليه هالعدوانية .. ؟
رنيم بحدة / صالحه انا مشغولة الحين .. و اذا تبن تتصلين مره ثانية لا تفتحين معي هالموضوع ..
صالحه / يعني خلاص اقول لولد خالتي ما فيه نصيب .. وينساك ..
رنيم بغضب / اقول مع السلامه .." وقفلت الخط " .. اوووف ماحد يقدر يعيش بحرية ..


بالاستراحة ...


..... بصوت ثقيل من السكر " والعياذ بالله " / هاا ياا حلووه .. بشري ..
صالحة / ما رضت ..
... بعصبية / ايش اللي مارضت هذي .. اسمعي البنت دخلت عقلي ..
صالحة بقهر / مثل ما دخلت طلعها ..
... وبخبث / اقول ياحلوه " وضع يده على خدها " ان ما جاتني هالبنت صورك كلها عند ولد عمك فالح ..
صالحة بذل / تكفى لؤي انت شفت انا ايش قلت لها وحاولت فيها بس ..
لؤي يقاطعها / اووووس اووووس .. اذا تبين نجاتك وصورك هذي هو الحل جيبي لي البنت الحلوة ..
صالحه تفكر / ابي احاول معاه اخر مره بالطيب اذا مانفع معاها جبتها بالغصب ..
بس لازم تحط في بالك انها بالخبر يعني تسافر لها ..
لؤي يشرب اخر مافي الكاس المسموم / تستاهل من يتعنى لها ويسافر لو هي باخر الدنيا اسافر لها صاحبة العيون الساحره ..


غرفة رنيم ..
سمعت صوت طرقات على الباب
رنيم / نعم .. من عند الباب ..
صقر / اخوك .. ممكن ادخل ..
رنيم تحب صقر عندها غير عن كل جنس الذكور هذا تربى بين بنات فهو حنون / حياك ..
فتح الباب ودخل / السلام عليكم ..
رنيم / هلا وعليكم السلام .. حياك تفضل اجلس ..
جلس صقر على الكنبة اللي قبال رنيم / فيني اتكلم معاك بهدوء ..
رنيم / تفضل ..
صقر / ويش صار بينك وبين ريما ... ليه متزاعلين ..
رنيم بصد / سوالف بنات ماتفهمها ..
صقر شاف البلاك بيري .. وبحسن نيه مسكها / بس ريما قالت لي غير هالكلام ..
رنيم ماتحب احد يمسك البلاك .. سحبته بسرعة / صقر اولا ما احب احد يمسك البلاك ..
ثانيا مادام ريما قالت لك ليش جاي عندي .. والا انت مثلها ..
صقر يبي يسوي نفسه ذكي / في ايش ..
رنيم فهمت ان ريما ماقالت له شي / صقر اللي بيني وبين اخواتي محب احد يتدخل فيه حتى امي ..
صقر ابتسم / طيب .. الله يخليكم لبعض .. ولا يفرق بينكم .. ممكن ننزل تحت ونشرب الشاي ..
وناكل بيتزا رنا .. " وبمزح " الله يعينا على التسمم ..
رنيم تبتسم / لا رنا تضبطها ما شاء الله عليها .. خلينا نلحق عليهم قبل لا ينهونها ..
قاموا الاثنين وهم يضحكون ويعلقون ونزلوا تحت ..



ــــــــــــ



بعد مرور يومين ..

بالرياض ..
العنود لساره / نايف للحين ما اتصل ..
ساره / وجواله للحين مقفل ؟
العنود بقلق / ايه مقفل ..
زياد دخل عليهم / السلام عليكم ..
العنود وساره / وعليكم السلام ..
العنود / زياد نايف ما اتصل عليك ..
زياد / لا ..
العنود / وراكان ..
زياد / الا كلمني ويمكن يرجع بكره او بعده ..
العنود / يوصل بسلامه ..
ساره / اذا جاء راكان نسوي له .. صح عنودي ..
العنود بابتسامه / اكيد حبيبتي ..
زياد / بس يمكن ما يرضاء
العنود تبتسم / مو بكيفه ان راح اكلمه ..
زياد / انت وياه تفهمون بعض ..
العنود طالعت بزياد بنظرات حزينه وسكتت ..
ساره فرحانه / راح نعزم عليها ناس ..
العنود بهدوء / لا سمر ماتحب الازعاج نبيها خفيفة وعائليه ..
ساره تبتسم / طيب اهم شي يجينا راكان وسمر ..
زياد / انا رايح لشركة .. تبون شي ...
العنود / سلامتك ..


ـــــــــــــــــ



بالمستشفى ..

ابوسند / ها يا دكتور طمنا ..
د. فيصل / والله ياعم ارسلت عينات من الدم لاكثر من مختبر وسويت اكثر من فحص .. وبنتك سليمه 100%..
ابوسند / الحمد لله بـ .. " وانقطع كلامه "
انفتح باب مكتب الدكتور ودخل رجل ابيض ملتحي لابس نظارات طبية وبالثوب والشماغ ..
الرجل / السلام عليكم ..
ابو سند / وعليكم السلام
د. فيصل / وعليكم السلام .. اهلا دكتور محسن تفضل ..
د. عبدالمحسن / اسف تاخر عليكم ..
د. فيصل / خلينا نعرفكم ببعض .. عمي هذا الدكتور عبدالمحسن استشاري جراحة كشف على بنتك وهو احد المهتم بحالتها ..
انطق الباب ودخل سند / السلام عليكم ..
الكل / وعليكم السلام ..
ابوسند بفرحه / تعال يا سند ..
سند / انا اسف قطعت كلامكم .. " وجلس بجانب ابوه "
د. محسن / بصراحة حالة بنتكم اشغلت تفكيري اللي يشوف حالتها يتوقع انها طبيعيه .. وهي هذي خلقتها ..
سند بعصبية / لو سمحت انت من حتى تتدخل بشي مايخصك ..
د. محسن ابتسم .. ابو سند / ياولدي هذا دكتور وكشف على اختك ..
سند يطالع بـ د. محسن انه بثوب وشماغ بدون البالطو الابيض ..
د. محسن / انا حاب اسالكم عن اللي صار لها بالضبط ..
سند عصب اكثر كل ما جاء دكتور قال ابي اعرف ايش صار وكانها حكاية يبي يسمعها ..
سند وقف / يبه انا اباخذ اوراق اختي وارسلها لمستشفيات بالخارج ..
ابو سند / ياولد اقعد وخل الدكتور يكمل كلامه ..
سند / اعذرني يبه ماراح اقعد واسمع كلام فاضي .. عن اذنك " طلع وسكر الباب وراه "
ابو سند / لاحول ولا قوة الا بالله " خيب ظنه سند ما توقعه يتركه ويروح "
د. محسن / ما علية يا اخوي هو من حقه يعصب هذي اخته ..
ابو سند / هو دايم هادي ورزين بس .. ما نقول الا الله يهديه ...
د. محسن / امين .. ممكن تقلي ويش صار ببنتك ومتى صابتها هالحاله ..
ابو سند حكا له قصة غرام كلها .. / وهذا اللي صار ..
د. محسن / يعني اللي صابها بعد حضورها لزواج ..
دكتور فيصل صامت .. ابو سند / ايه بالضبط ..
د. محسن / لا حول ولا قوة الا بالله .. طيب يا اخوي .. مافكرتوا تجيبون لها شيخ يقراء عليها ..
ابوسند وكان احد سكبت عليه ماء باردة / ها .. شيخ ليه ؟
د. محسن / انت تقول بعد زواج ..و الله يهدي بناتنا الان بداوا يتبعون موضه الغرب في اللبس والتعري ..
و افراحنا بدات تقام على الغناء والصخب .. وتكون محاضر للجن والعياذ بالله ..
صدقني يابو سند ان كثير من الحالة اللي مرة عليها .. ولا عرفنا لها علاج او سبب .. تطلع من العين او المس ..
ويكون علاجها باذن الله القران وماء زمزم والعسل ..
ابو سند تفتح عقله لاشياء غفل عنها / ايوة صحيح صحيح وانا شفت وسمعت كثير عنها بس ماتوقعت تصير معاي ..
د. محسن / الانسان مسير ومو مخير .. راح نتابع معاها طريقة العلاج بارقيه .. بس انت لازم تساعدنا ..
سمعت ولدك ايش يقول .. يبي يسفرها للخارج ويدور ادويه لها .. هو ما يلام ..
بس صدقني لو انه لها علاج بالخارج كان قالت لك علاجها بالخارج مو عندنا ..
بس اللي في بنتك مو مرض وعلاجه بالادويه .. علاجه بذكر الرحمن .. وفي بلاد الحرمين ..
ابو سند ... باسلوب د . محسن الهادئ واللي فهمه باسلوب بسيط بدون مصطلحات طبيه ..
وبدون خوف ورعب وضياع اقتنع وامن .. / انا معك وباذن الله ماراح اسوي أي شي من غير شورك ..


خارج غرفة غرام ..

ياسر / و وين بتسفرها ...
سند / الحين ابي اخذ نسخ من ملفها واسوي بعض الاوراق وارسلها لمستشفى بفرنسا ..
هناك فيه دكتور اعصاب ممتاز ومشهور ..
فارس / وابوي .. وامي .. وغرام .. ماراح تشاورهم ..
سند بجمود / اذا بيروحون معانا حجزت لهم واذا لا براحتهم اختي ما ابي اخليها ..
فارس بعصبية / سند مانت شايف انك الغيت ابوي من الوجود .. وكانك انت ولي امرها .. فوق لنفسك ..
انت اخوها مو ابوها .. اذا ابوي قال لا فهو لا .. وما راح تاخذها شبر من هالارض ..
سند / تعال اعطيني كف احسن ..
فارس / اذا الكف بيصحيك اعطيك اياه ..
سند مسك فارس من لياقة ثوبه .. وهو صاك اسنانه / فويرس احشم نفسك احسنن لم ولا تدخل فاللي مالك فيه ..
ياسر / هدوء انت وياه واذكروا الله نسيتوا المكان اللي انتم فيه هذا مستشفى ..
سند رمى فارس على الكراسي الموجودة وراه / خذ اخوك واطلعوا من هنا ..
فارس / وبصفتك ايش .. ترا غرام اختي مثل ما هي اختك ..
ابوسند / السلام عليكم ..
الكل / وعليكم السلام ..
ابو سند بنظرات ناريه / اصواتكم لاخر الممرا ويش فيكم ..
ياسر / سند يبي يسفر غرام برا السعودية وفارس يقول الامر بيد ابوي ..
ابو سند / سند اطلع من المستشفى ولا عاد اشوف وجهك هينا ..
سند متفاجاء / شنو يبه تطردني ..
ابوسند / ايوة مطرود اللين يرجع لك عقلك .." تركهم ودخل لغرام وام سند داخل الغرفة ..


ـــــــــــ



بيت ابو عناد ..

ابو عناد وام عناد وعناد وبدر وابرار .. بالصالة يشربون الشاهي ..
ابو عناد / ويش فيه اليوم البيت متغير .. ما دري ويش مسوين فيه ..
ام عناد / ما سوينا شي البيت مثل ماهو ..
عناد لبدر ../ متى ماشي ..
بدر / المفروض بكره بس واحد من الشباب ابوه مسوي عزيمة عشاء واهله كلهم متجمعين فقال ناجلها لبعد بكره ..
عناد / على خير ان شاء الله .. " ابتسم " يعني راح تحضر اجتماع خالي سلطان ..
بدر / ايه صدق .. ويش سبب هالاجتماع ..
عناد يلوي شفايفه / علمي علمك .. بس الظاهر يا انه بيروح الرياض يا انه بسبب غلطة فارس ..
بدر / اهم شي ما يكون الامر يخصني ..
ابرار ساكته وتطالع باللي حولها وفي نفسها " ياربي كاني كرسي او تحفه بينهم ..
محد سال عني ولا تكلم معي .. مخنوقه مخنوقه ياعالم .. غصت بعبرتها ووقفت "
ابوعناد بعصبية / انتم ويش فيكم ..
ام عناد اللي كانت سرحانه وتفكر بحال بنت اختها واختها انفجعت / بسم الله الرحمن الرحيم ..
بغى قلبي يوقف .. حنا اللي ويش فينا والا انت اللي من يوم جلست وانت بس تحوص كان ضايع لك شي ..
ابو عناد / شجون وينه .. انا مضيع شجون لي كم يوم ما اشوفها ..
بدر مبتسم / يبه شجون في غرفتها كانت تعبانه وتبي تنام ..
ابو عناد / بسم الله على بنتي ويش فيها ويش تعبها ..
ابرار مشت من عندهم وهي تحاول ما تبكي قدامهم ولا تطلع شهقاتها ..
بدر / لا تخاف يبه ما بها شي بس شوية ارهاق البارح سهرانه و انا صحيتها بدري فالحين نامت ..
ابو عناد / نوم الهناء .. " واندمج الكل بالحديث والتهوا عن ابرار "


ـــــــــ



بالرياض ..
دخل زياد وسمع صوت بالمطبخ الدور الاول .. ومر عليه ..
زياد / السلام عليكم ..
العنود / هلا وعليكم السلام ..
زياد / اتصل نايف عليه ويسلم عليكم ..
العنود تسمح يدينها بالفوطة الصغيره ورمتها على الطاولة بسرعة / وكيف حاله ان شاء الله بخير وليه ما اتصل عليه ..
زياد / ما ادري .. بس مسيكين اختلف عليه الجوء و زكم وتعب يصوته متغير واجد بس مستانس حيل ياحليلة ..
العنود بحنية / ياقلب اخته جعلها بعدوينه ما هي به .. هو لا جاته الزكام يتعب حيل ..
زياد / انا كلمة ماجد ووصيته علية .. وهو طمني وقال انه بعيونه ..
العنود عاقدة حواجبها وفي داخلها " انا كلمت مشيرة وقالت ان ماجد مسافر بريطانيا كيف يكون بالجنوب ..
الا اذا ماجد يضحك على مشيرة وموهمها انه ببريطانيا وهو بالجنوب يمكن ليه لا "
زياد / العنود اقولك بيطول الغداء تراني ميت جوع ..
العنود انتبهت / ها.. لا لا .. ما بيطول ان شاء الله .. ما دام تغير ملابسك وتنزل الا انا جهزته على السفره ..
زياد / يعطيك العافية .. " جاتهم ساره وهي مبتسمه "
ساره / سلاااام ..
العنود / وعليكم السلام .. خذي الصحون ووزعيها على الطاولة ..
ساره وهي تاخذ الصحون / واي يامحلا الحرية .. ليت شريفة وعياله دوم مو موجودين .. الا هي وين ..
العنود / سافرت لدبي ..
سارة / جدي وخالتي خلود وين راح مع خالتي خديجة ..
العنود تاخذ نفس / راح لاهلهم بتبوك .. مو زوج خديجه ولد ولد عمه .. فاخذه يزور اقاربه .. وخلود راح معاهم ..
ساره / اهااا احسن ..
العنود سمعت طق على زجاج شباك المطبخ وسمعت صوت صبري / يا عمه يا عمه ..
العنود لبست جلال الصلاة وتغطت فيه / نعم ياصبري ..
صبري / يا عمه عاوز اكلمك بموضوع ..
العنود / تكلم ياصبري .. خير فيه شي .. محتاج شي ..
صبري / ياعمه ولد عمي اللي خبرتك بوه قبل يومين اليوم خطبني لاختوه وهي مالها غيري وغيروه بهذه الدونيا ..
وولد عمي مثل مقولتلك مريض بسرطان ومافي امل من عولاجوه .. فانا ياعمه عوز اقولك ان والله ...
قاطعته العنود / مبروك ياصبري وهديه عروسك عليه .. انت غالي عندنا ياصبري وواحد من اهل البيت ..
صبري / انا ياعمه ما ابغى حاجه الا تباركي لي وترضي ..
العنود / مبروك ياصبري .. واسمع غرفتك غير اثاثها وبويه وغير الباب زجههزها تجهيز يليق بك انت وعروستك ..
وكل اللي تبغاه هدية من جدتي الظبي الله يرحمها ..
صبري بحزن / الله يرحمها ويسكنها فسيح جنانه ..
العنود / وياصبري اذا الغرفة اللي انت الحين فيها ما تكفيك افتحها على الغرفة الخلفية ..
نضفها وجهزها وسوي اللي تبي البيت بيتك يا صبري ...
صبري / هذا كثير ياعمه ..
العنود / لا مو كثير وانت تستاهل اكثر .. انتظر ياصبري خذ غداك ..
صبري / مشكورة ياعمه زوزتي غدتني " يقوله وهو مستحي "
العنود كتمة ضحكتها / ما دام كذا الله يوفقك وبالعافية .. تبي شي ثاني ..
صبري / مشكورة ياعمه ..
العنود قفلت شبك المطبخ / يا حليلك ياصبري ..
زياد / ويش فيه ..
العنود / صبري اعرس .. يالله نتغداء قبل لا يبرد ..


ـــــــــ



بالمستشفى ..

ابو سطام / ويش لونك وانا جدك عساك بخير ..
غرام تبتسم والدموع تنزل من عينها / اااااااااااااااا
الكل يتصدد بنظراته عنها حتى لايبين الدموع بعيونهم ..
ام سطام بصوت خانقته العبرة / طهور ان شاء الله وانا امك ان شاء الله تلقين اجرك عند ربك اصبري ..
مرام اللي واقفه بزاوية الغرفة تبكي وجنبها خالتها الهنوف تحاول تهديها ..
سلطان / الدكتور يقول بسيطة كلها كم يوم ان شاء الله وتقوم مثل قبل واحسن ..
غرام تفتح عيونه للاخر ../ امممم .. اممم رررر..
سلطان يطالعها ومو فاهم ايش تقول ..
فاجأهم صوت سند من زاوية الغرفة ../ تسال عن اخبار سمر ..
ابو سند التفت عليه متفاجاء من وجودة هو طردة ليه يرجع ..
غرام تبتسم / ااااااااااااااااااا
سند يبتسم لها بحنان وحب ... غمز لها وارسل لها بوسه ..
ابو سطام انتبه / علامك انت عينك توجعك ..
غرام تضحك / هههءءءءءءءءءءءءءءءءءهههههه
الموجودين خافوا عليها فكروها تشهق موجوعه او جاتها الحاله ..
سند يضحك و من جواته يتوجع / ههههههههههههه تضحك عليك يبه ..
سلطان صد عنها .. اما عبدالعزيز اللي طول الجلسه ساكت ماقدر يكتم شهقت حزنه ..
خرج عبدالعزيز وهو يمسح دموعه .. طلال اللي كان واقف برا مع عناد وفارس وبدر وياسر ..
طلال بخوف / يبه بسم الله عليك ويش فيك ..
فارس فهم على خاله / اذكر الله ياخال وادعي لها ..
ابو طلال يمسح دموعه بطرف شماغه / لا اله الا الله .. الله يشافيها .. لا اله الا الله ..
عناد يطالع طلال ويرجع يطالع بياسر .. " يعني لها الدرجة حالتها صعبه "
سمعوا صوت داخل الغرفة وطلع سند يصارخ على الممرضات يطلب المساعده ..
الكل فكر ان المساعده لاجل غرام .. بس تفاجأوا انه لمرام ..


ــــــــــــــ



بـ اسطنبول ..

في افخم المطاعم ..
سمر / طيب انا اشتقت لاهل ..
راكان / وانا ما اشتقت لهم .. اقولك نروح لرياض واشوف الشركة ونريح وبعد يومين نروح لشرقية ..
سر ترمي الملعقة اللي بيدها واصدرت صوت عالي / بس انا ابي اروح لاهل على طول ..
راكان عصب لان اللي حولهم بالمطعم التفتوا عليهم .. ومن بين اسنانهم / سمر قومي .. قبل مايصير شي ما يعجبك ..
سمر تطالعه بزعل وتقوم وتمشي قباله .. دفع الحساب راكان ولحقها ..

بالجناح ..
راكان بصوت عالي / ما بقى الا تضربيني .. كاني اصغر عيالك ..
اسمع يا بنت ان عدتي حركاتك هذي تشوفين شي ما يعجبك ..
سمر جالسه على الكنبه تبكي ..
راكان حس بضيقة وراح جلس على البلكون .. راكان بنفسة ..
" ويش جاك ياراكان مو هذا سمر اللي تتمناها طول عمرك .. ليه ماتحس بالسعادة والامان اللي تبيه ..
معقوله كلام العنود .. لا .. " حس بصداع يفجر راسه .. اغمض عيونه ..
بعد دقائق .. حس بالبرد .. فتح عيونه بتثاقل .. رفع يده يشوف الساعة ..
" اووووه قرب الفجر ياذن ... " وقف وحرك رقبته يمين ويسار وحرك يدينه " ااااه "
... " ظهري وكتوفي ورقبتي كلها تالمني .." .." ابي اخذلي دش دافي يمكن يفككها "
دخل الصالة وشاف سمر على الكنبة نايمة والكحل سايل على خدوده ..
تقدم منها وطالعها .." لساتها صغيرة يا راكان لا تلومها .. اول مره تبعد عن اهلها اكيد مشتاقه لهم ..
بس ما اقدر يا سمر لازم انزلت الرياض وتتهياين لخبر غرام وبعدين تروحين الشرقية "
تركها ودخل للحمام .." اكرمك الله " ..

بعد ساعة ..
خرج راكان ولبس وتجهز وشاف سمر لساتها نايمه ..
راكان بهدزء / سمر .. سمر ..
سمر انتبهت وفتحت عيونها .. راكان / اصحي حبيبتي .. صلي الفجر وخلينا نفطر ..
وبعد الفطور ننزل السوق نشتري هدايا للاهل ..
سمر صدت عنه مسوية زعلانه ..
راكان / اذا صليت ورجعت ومالقيتك جاهزة مافيه روحة لشرقية نروح لرياض ..
سمر بفرحة / صدق ..
راكان / ايه ... بس بسرعة جهزي ..
سمر تنط من الكنبه / حاضر .. " وراحت للحمام .. اكرمكم الله "
راكان .." مافيه الا اسايرك وبعدين يتصرف معاك بتال " .. وتركها ونزل يصلي بالمسجد ..


ـــــــــــ


بالخبر ..
على البحر ..
طلال .. وعناد .. ورعد ..
رعد / هذا اللي يقول بعد سنه او سنتين ..
طلال متضايق / اسكت بس ..
عناد / قول الحمد لله ..
طلال / الحمد لله .. بس يا خوي الى الان ما فهمنا بعض ..
عناد يبتسم / ياهوووه اذا اليوم مافهمتو بعض بكرة تفهمون .. يالله عاد يابو عبدالعزيز ..
نبي عزيمة حلوة بمناسبة قرب وصول ولي العهد ..




انتهى ..

اختكم / مشاعل السعودية .. واعذروني على القصور ..

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 11


لاتستمع لاصوات ناس تناديك
تراك تحرجني بكثرة التفاتك
وإلا عشان القلب مولع وهـاويك
تلعب على كيفك بعاشق حياتك
أمـوت وأحيا عند زولن يراعيك
مـــاأحب غيري يفرح بذكرياتك
مــا ودي افضح حبي اليوم وادعيك
خايف عواذل لاتزلزل ثباتك
عذبتني حيرتني فى تماديك
عيني عليك وذبحتي من سواتك
ارحم شعور اللى يحبك ويغليك
لا تجعل اسلوبك يشوه حلاتك

" سلامة العبدالله " ..



قبل الفجر ..


صوت احد الاجهزة الممتدة اسلاكها لغرام ..
صحيت ام سند وهي مستغربه من هالصوت وصوت اخر مصاحب لها ..
التفتت لغرام وشاف عيونها جاحظة و وجهها اسود .. وقفت مصدومة لتتفاجأ بدخول سند ..
سند صرخ على الممرضات دخل الدكتور وطلب من سند وامه الخروج ..
ام سند تبكي / ويلي على بنتي .. بتروح من بين يديني اختك يا سند وانا ما اقدر اسوي لها شي ..
سند يحس بنار تحرق صدره يدور بصاله امام غرفة غرام وهو يشد شعرة توجه لباب الغرفة ..
بس انفتح قبل ما يفتحه سند .. الدكتور بجدية / راح ننقلها للعناية المركزة ..



صباحاً ..
بيت ابو سطام ..
ابو سطام / لا حول ولا قوة الا بالله ويش جاها البارح كانت بخير ..
سلطان / والله علمي علمك يبه .. العنود تقول ماسمعت الا الجهاز يصيح ودخل سند عليه والدكتور واخذوها للعناية ..
ام سطام تمسح دموعها / وين هي العنود .. في بيتها والا عند بنتها ..
سلطان / لا والله قالوا لها ما تقعدين بالعناية ممنوع .. بس سند الله يهديه رج المستشفى بصراخه ..
ابو سطام بعصبية / هالولد ويش جاه انهبل .. مغير يصايح ..
سلطان / سند انقلب حاله من بعد ماتغير حالة اخته .. اليوم اقابله واكلمه ان شاء الله ..
ابو سطام / لا تكلمه ولا شي خله كم يوم وهو يهدا بحاله .. هو مثل جدة سند ..
سلطان " وقف " / ابشر يبه عن اذنكم اليوم فيه شغل واجد بالشركة تامرون على شي..
ابو سطام و ام سطام / سلامتك .. الله يسهل دربك ..

بعد خروج سلطان ..

دخل رعد عليهم .. / السلام عليكم ..
ام سطام وابو سطام / وعليكم السلام ..
رعد يقبل راس ويد والدية / كيف حالكم اليوم ..
ابو سطام / بخير .. ها متى بتسافر ..
رعد / الليلة يبه ..
ام سطام تمسك يده / بتطول ..
رعد يبتسم / لا يمه ماني بمطول كلها كم يوم وارجع ان شاء الله ادعي لي ..
ام سطام / الله يوفقك .. ويبعد عنك عيال الحرام وبنات الحرام ..
ابو سطام / نبي نملك لك انت و غيث بيوم واحد قبل رمضان ان شاء الله ..
رعد / كيف يبه نملك وغرام هذي حالتها ..
ابو سطام / الله اخبر بها غرام ان كان لها حياة بتاخذها وان كاتب الله اجلها بيصير .. والوقت بيمشي ..
رعد / بس يبه العنود تزعل ..
ابو سطام بحزم / ماهي زعلانه .. وعلى ايش تزعل .. تعترض على قضاء ربها .. روح الله يهديك وصلح امورك ..
رعد / ابشر يبه اللي تامر عليه " وبداخلة .. مالك حل يا ابو سطام "



بالمستشفى ..


ابو سند عند الدكتور عبدالمحسن ..
د. محسن / امس كنت معاها وبعد القراءة تحسنت وبدات حالات التشنج والاختناق تخف عنها ..
ابو سند / صادق .. وزاروها اهلها .. عمامها وخوالها .. وكانت تفهم علينا ونفهم عليها ..
د. محسن / الحمد لله على كل حال .. " يتنهد " ابي ازيد عليها القرائية .. وان شاء الله تتحسن ..
ابوسند / بتطول ..
د. محسن / لاتقنط من رحمة الله .. وحنا تونا باول المشوار .. قلت لك يا بو سند نبي مساعدتك ..
ابو سند / والنعم بالله .. يالله تشافيها ..



ــــــــــ



بالرياض ..
زياد يمسح جبينه بتوتر / طيب يا غنام ويش نسوي الحين ..
غنام / استاذ زياد الخسارة كبيرة والاستاذ راكان لازم يعرف بالموضوع ..
زياد / هو اليوم جاي ..
غنام / على خير ..


بيت ابو راكان ..
العنود / الحمد لله ابوي هدي هاليومين ..
سارة / ايه بس ليه ساكت ..
العنود / خالية ساكت .. احسن من صراخه خاصة باليل ..
ساره / ايه صدق بالليل يخوف ..
العنود / الله يتمم شفاه .. وشفاء امي ..
ساره / امين .. الا شفتي عروس صبري ..
العنود تبتسم / ايه يا حليله .. الطيبون لطيبات .. وزوجته واضح انها طيبة وحبابة من شكلها ..
سارة / الا ليه رجعت ..
العنود / الحين اخوها محتاج لها وصبري غرفتة مو جاهزة .. قال اسبوع او اقل وراح يسوي عرس على قدهم يفرحها ..
ساره / وين يسويه .. صبري عنده اهل ..
العنود / ما ادري .. بس له اصدقاء ومن ديرته كم واحد يعوضونه عن اهله فيسويه بينهم ..
سارة / اهااا ايه صدق .. بتسوين عزيمة راكان عشاء والا غداء ..
العنود / عشاء هم جايين العصر وزياد يقول ان راكان على طول جاي لنا ..
سارة / طيب طلبتي حلويات ..
العنود / لا انا سويت كم صينية حلى وكم صينية معجنات تكفي ..
سارة متفاجاه / والعشاء من المطعم والا انتي تسوينه ...
العنود برفعة حاجب / وليه طلبت هالذبيحة .. اكيد انا اللي بسوي العشاء ..
سارة / ياربي من هالبخل ..
العنود تبتسم / مو بخل بس طبخي احلى من طباخ المطاعم .. والا عندك راي ثاني ..
ساره / في ذي صدقتي ..



ــــــــــ



بالخبر ..
بـ شركة الفارس .. مكتب سلطان غرفة الاجتماعات ..
سلطان مجتمع بشباب العائلة اللي يشتغلون بالشركة فقط ..
سلطان بجدية / طلبتكم حتى اشوف حل لتسيب والاخطاء اللي صايره ..

الكل صامت ويترقب ..
فارس جف حلقه من الخوف ..
ياسر يطالع فيهم هو موظف بالاسم الى الان يتدرب ..
بدر ماسك القلم ويرسم على ورقة بيضاء بدون تركيز ..
طلال وسيف مركزين وبهدوء الواثقين ..
سعود وعناد خايفين ان يكون فيه خطاء حصل منهم .. وبكذا راح يخسرون مشاريع جديدة تنسب لهم ..
سند لم يحضر .. بتال بالرياض ..

سلطان / طلال .. راح تنسحب منك بعض الصلاحيات وتروح لـ سيف .. وانت راح تستلم مشاريع جديدة ..
سعود وعناد راح تتحول لكم الملفات اللي ماسكها سند وانتم تقاسمونها ما بينكم براحتكم ..
" وسكت لثواني " وانت يا فارس .. ويش عندك ..
فارس سكت مو عارف ايش يقول ..
سلطان / تدري ايش اللي يشفعلك .. انك حليتها قبل ما تكبر .. راح يدخل معاك محمود وراح يدقق معاك الحسابات ..
وانت يا ياسر ما انت ناوي تتدرب ..
ياسر بتبرير زاد الطين بله / الظروف ما تسمح اني اجي كل يوم مرض اختي وروحة بدر للعسكرية تشتت تفكيري ..
سلطان بسخرية / لا جد يامسكين .. اجل تغير مدربك وتجي عند عمك خالد .. حتى ظروفك تتعدل ..
ياسر فتح عيونه للاخر .. بدر ضحك عليه .. والكل ابتسم .. ما عدا سلطان ..
سلطان بجدية / بدر .. ممكن تقول من سمح لك تقدم على العسكرية وتجهز ..
بدر / ما يحتاج اخذ الاذن من احد .. انا رجال فاهم واعرف مصلحتي فين ..
سلطان عصب مايحب احد يتكلم بذا الاسلوب .. بحدة / بدرررر .. عدل لسانك احسن ما اعدله لك ..
بدر يطالع بخاله برود / اعتذر يا خال .. بس انا ما احب شغل الشركة ..
وانت عندك خبر ان كل الشغل رامية على ابو مبارك .. "وقف " .. وهذي استقالتي اذا كان هذا يريحكم ..
" تقدم بدر من خاله وحط الورقة قباله " .. واذا تبيني اتنازل عن شي ثاني ما عندي مانع اما العسكرية لا ..

سلطان عصب حيل ..
والكل نظراته على سلطان وبدر ..
عناد حس ان ماراح يعدي هالنقاش على خير ..
سلطان وقف بهدوء .. و .. طرررراخ .. كف على وجه بدر صوته هز جدران المكتب ..
طاح عقال بدر على الارض من قوة الضربة ..
عناد فاتح فمه مصدوم ومقهور ..
الباقي جالس مصدوم ..
بدر بهدوء قبل راس خاله واخذ عقاله من على الارض وطلع ..

عناد بعد ثواني تحرك بيلحقه بس وقفه صوت سلطان ../ عناد خله ..
عناد بزعل / اعذرني .. اخوي ما اتركه .. " وترك المكتب وطلع "
سلطان جلس على الكرسي .. وبجمود / اطلعوا .. سعود قول لسكرتير لا يدخل علية احد ..
سعود / سم طال عمرك ..



خارج المكتب ..
الشباب ..
طلال / خالي اليوم جاي وهو معصب ..
سيف / طيب لو اجل الاجتماع .. اصلن ماقال شي مهم ..
سعود / ابوي له كم يوم مو طبيعي ..
ياسر / وطاحت على راسنا يعني ..
شافوا عناد داخل مكتبه ..
طلال لحقة ../ ويش صار ..
عناد بعصبية / ويش صار .. ناديته ما جاوبني ..
طلال يحاول يهديه / ان شاء الله مابه الا العافية ..
عناد بعصبية / فمه مليان دم .. ويمشي مو متزن في مشيته .. اخاف انه دايخ ويـ .. اعوذ بالله من الشيطان ..
طلال / اذكر الله تلاقية بالليل يرجع ومابه شي .. انت ما تقول انه بكرة ماشي لطايف خلاص الليلة يرجع ..
عناد يتنهد ولملم اغراضة من على المكتب ../ انا رايح للبيت ..
طلال / بحفظ الله ..
عناد طلع من جنب الشباب بدون أي كلمه ..
طلال بعد ما بعد عناد ../ الله يهدي بدر ويرجع قبل ما ينفجر عناد ..
ياسر / اعطوه وقت يهدي نفسه فيه الين المغرب ويرجع بدر ما يطول بزعلته ..
سعود / حكم تؤامه خلاص المغرب بدر موجود ..
الشباب / هههههه



ـــــــــــــ



بالرياض ..
صوت طرقات على الباب ..
العنود / مين ؟
.../ ام طارق ..
العنود تفتح الباب / هلا يامرحبا ..
وبعد السلام والسؤال عن الحال و الاحوال ..
ام طارق باعتذار / اعذريني وانا خالتك ادري ان الوقت ماهو بوقت زيارة ..
العنود بابتسامه / افاا عليك ياخاله البيت بيتك .. مرحبا بك بيوقت ..
ام طارق بمحبة / والله يابنتي ماجابني الا موضع مهم ..
العنود / خير ان شاء الله ..
ام طارق / وانا خالتك انا عندي علم بحال ابوك وامك .. وادري انهم تعابا ..
واليوم كنت زايرة وحدة من الحريم وقالولي عن شيخ معروف وانا اخذت عنوانه ..
وجيتك اعلمك حتى تودين ابوك وامك لعل بيديه العلاج .. والشفاء من ربك ..
العنود بالم / والله ياخاله انتي عارفه بالحال .. وعارف اللي صار لنا بدورتنا على المشايخ ..
تذكرين لمن قالو عن الشيخ *** ويوم وصلنا عنده طلب هذاك المبلغ وماقصرت عطيناه واخر شي يطلع مشعوذ ..
والثاني مايعرف من الرقية شي خنق امي اللين بغت تموت بين يدية .. والثالث شوة ابوي من الكوي وانا ونايف جهال ..
مالنا بهالطريق معرفة .. والا اللي يتشرط بمحرم قوي .. ونايف ماله جهد يمسك امي وابوي .. واللي بمواعيد تطول ..
ولمن لقينا الشيخ اللي ريحنا وتحسنت حالتهم قدر الله انه يسافر .. وانا ياخاله صرت مرعوبة من هالي يطلعون ..
كل يوم والثاني تسمعين عن قصة الهيئة ماسكه مشعوذ يدعي انه من المشايخ الرقاة ..
ام طارق / يابنتي هالمره ابي اخلي طارق يسال عنه وان كان ماعلية خلاف يروح معانا ..
العنود بامتنان / والله ياخاله معروفك ما انساه .. جزاك الله خير ..
ام طارق / هذا واجبي .. بس وانا خالتك اخوك راكان لازم ينتبه لكم .. وان ماقدرتي روحي لجدك وعمامك ..
العنود سكتت تفكر بهالحل .. ام طارق تكمل / خالتي ام عبدالعزيز قالت لي عن سالفه الظبي ..
يابنتي اللي راح راح .. لتقعدين وتربطين يدينك واذا راح الوقت صحتي .. ينقال لافات الفوت ماينفع الصوت ..
العنود تهز راسه / صدقتي .. يصير خير ان شاء الله ..
ام طارق / الا خالاتك مالهم صوت وين راحوا ..
العنود / خالتي شريفه سافرة مع عيالها لدبي وجدي اخذه زوج خالتي خديجة وراحوا لعيال عمهم ..
ام طارق / اجل اعجلي بامورك قبل لايرجعون وتبتلشين .. نايف مسافر وزياد معليهه خوف بالشركة ..
سارة تدخل عند البندري بنتي واحنا نروح الصبح بعد مايسرح زياد لشغله ونرجع قبل لايرجع ..
العنود تبتسم / ان شاء الله بس اول شي نتاكد من الشيخ ..
ام طارق توقف وتحط برقعها على وجهها / اها فمان الله .. ان جاب العلم طارق بخير علمتك ومشينا ..
العنود / باذن الله .. مع السلامه ..


ــــــــــــــ


بفرع شركة الفارس ..
بتال يوقع على بعض الاوراق .. قفل الملف واعطاه السكرتير ..
بتال / في شي ثاني ..
السكرتير / لا استاذ .. امم .. استاذ عندي خبر بس ااا ..
بتال بعقدة حاجب / خير فيه شي ..
السكرتير / قبل يومين سمعنا عن حريق صار باحد المستودعات .. وانه سبب لهم خساير كبيرة ..
بتال / لا حول ولا قوة الا بالله .. عسى ما فيها خساير ارواح ..
السكرتير / لا .. بس ااا ..
بتال / ايش فيه تكلم ..
السكرتير / الحريق صار باحد مستودعات شركة ولد عمك راكان الفارس ..
بتال بصدمة / ايشش ..



بشركة السعد ..
غنام / طال عمرك كثير من الموظفين قدموا استقالاتهم ..
زياد مرتبك / ليه .. ايش السبب ..
غنام وهو يتفحص زياد / استاذ زياد انت تعبان ..؟
زياد يمسح جبينه اللي يتصبب منه العرق ../ لا مني تعبان بس .. انا رايح المطار اجيب راكان ..
غنام / مو بدر على وصوله اتوقع انها ما اقلعت من مطار اسطنبول ..
دخل بتال / السلام عليكم ..
زياد وغنام / وعليكم السلام ..
غنام / استاذن ..
بتال/ ويش صار يا زياد وليه ما علمتني ..
زياد / حتى راكان ما يدري .. انا ماني عارف ايش اسوي ..
بتال / الخسارة كبيرة ..
زياد يهز راسه .. بـ نعم ..



ــــــــــ



قبل المغرب .. مطار الرياض ..
بتال وزياد بانتظار راكان وسمر ..
بتال بابتسامه / ياهلا والله تو ما نورت الرياض ..
زياد / الحمد لله على السلامة ..
راكان / الله يسلمكم من كل شر ..
بتال / خير ان شاء الله ويش هالتاخير ..
راكان بزهق / حصلت مشكله بمطار اسطنبول وتاخرنا ساعة ونص وبعدين هينا .. حوسه خلها على ربك بس ..
زياد / المهم وصلتوا بسلامة ..
بتال يروح لاخته / كيف الغالية ..
سمر زعلانه وخانقتها العبرة / ابي اروح لشرقية ..
بتال يطالع فيها وبرود / خير .. اقول سمر اعتدلي احسن لك .. زوجك عنده مشاكل بالشركة وانتي لازم تكونين معاه ..
سمر بدلع / بس انا مشتاقة لكم مره ..
بتال يطالع فيها برفعة حاجب / اذا زوجك حل مشاكله روحين معاه .. واذا ماقدر انا اوديك .. بس الحين خليك مع زوجك ..
راكان يلتفت عليهم / يالله مشينا ..
بتال / الله يستر عليكم انت رو سلم على اهلك وريح ..
زياد / لا مافيها تروح معانا مسوين عزيمة صغيرة في البيت وانت لازم تحضر ..
راكان / ومره وحدة تسلم على عمك ..
بتال محرج / بس ..
راكان يقاطعه / لا بس ولا شي امشي يالله ..


ــــــــــ

بالخبر ...
بيت ابو عناد ..
عناد واقف عند باب البيت .. يحاول يتصل على بدر بس مافي أي فايدة الجوال مقفول ..
ام عناد / عناد يمه .. تعال يمه رد على التلفون واحد يبيك ..
عناد فز وراح لتلفون بسرعة / الو .. نعم .. ايه .. طيب .. مسافة الخط بس ..
عناد اخذ شماغ ومفتاح سيارته وطلع بسرعة ..
ام عناد / عناد .. ياولد .. من اتصل .. عناد .. " بس محد رد عليها .. "

بعد نص ساعة ..

...../ حسني يا حسني ..
حسني حارس الشاليه / ايوه يا فندم .. حائزر .. جيك اهوه .. اهلا يا باشا ..
عناد معصب / ليش تاخرت .. وين بدر ..
حسني / دا نايم قوه .. دا حررتوة مولعه .. وبيون .. و ,,
عناد دخل وشاف بدر نايم على السرير وواضح انه تعبان ..
عناد / بدر بدر ..
بدر يفتح عيونه والحرارة مسببه له اهتزاز وعدم وضوح .. / ااااه ..
عناد لحظ القطن اللي بفم بدر .. حط يدة على جبين بدر وحس بالحرار ..
عناد / حسني تعال ساعدني .. " رفع بدر و وقفه و اخذه لسيارة .. "
عناد عند باب السيارة / شكرا حسني انك بلغتني ..
حسني يبتسم / دا واقب يافندم .. الاستاز طلب مني ما ائول بـ ..
عناد يقاطعه / سلام حسني .. " وحرك سيارته .. وتوجه ببدر للمستشفى " ..


ـــــــــ



بالرياض ..


العنود لبسه تنورة بني وبلوزة خوخيه كانت رافعة شعره بشباصه ومنزله خصل ..
ساره لبسه فستان بيج وبلوسط حزام بني ..
ساره / اقول العنود ايش رايك بفستاني حلو ..
العنود / ما كانك مبالغه شوي .." التفتت لراكان وسمر " هلا والله ..
ساره / وصلوا وصلوا ..
العنود طالعت فيه .. راكان / ههههههههههه يا قلبي ..
ساره / بعد انت ابي سمر ..
راكان / افااا كل الترحيب لسمر .. وانا ..
العنود / هلا والله .. " وبعد السلام والسؤال عن الاحوال "
العنود / عن اذنكم ...
راكان / ايه العنود بتال بالمجلس ..
العنود / يامرحبا به .. دقايق انزل ابوي وامي ..
راكان تغيرت ملمحه / بسرعة ..
العنود تنهدت وطلعت .. سمر تسولف مع ساره وارتاحت معاها ..
بعد دقايق نزل ابو راكان و العنود وام راكان ..
سلم راكان على امه واستغرب سكوتها ..
راكان / العنود ويش فيها امي ..
العنود / الحين وقت مو مناسب عندك ضيف اول مره يدخل بيتنا .. وانت جاي من سفر وتعبان ..
لمن ترتاح راح نتكلم .. مو بس في حالة امك وفي مواضيع ثانية ..
راكان رفع حاجب / ويش هي هالمواضيع الثانية .. " بسخريه "
العنود بنفس نبرته / لفضيت استاذ راكان وتنزلت وجلست معانا قلت لك ..
راكان / يصير خير خلينا نروح لضيوف ..
العنود / ايه ترا ارسلت عزيمة لطارق ..
راكان / طيب .. الا وين الجد والجماعه ..
العنود تبتسم / الكل مسافر ..
ابو راكان راح لمجلس الرجال .. راكان / احسن .. انتبهي لسمر تمام ..
العنود / هههههه بعيوني .. الا كيف حالكم ..
راكان / الحمد لله تمام ..
العنود بنبرة مقصودة / اهااا واضح ..
راكان بنفس النبرة / تونا حبه حبه ..
العنود / طيب خذ القهوة وقهوي ضيوفك ..
راكان / الحين العزيمة علشان وتقولين قهوي ..
العنود / خذها وانت ساكت وخليني الحق على مرتك قبل ما ساره تذبحها ..
راكان / هههههههههه


ـــــــ



بالمستشفى ..
عناد / الحمد لله على السلامه ..
بدر / الله يثلمك ..
عناد يضحك / ههههه الله لا يبلانا ..
بدر / ذحكت بلا ثنون ان ثاء الله ..
عناد / هههههههه اسكت واللي يسلمك ..
بدر / يالله وذيني البيث راثي يوذعني ..
عناد / تاجلت سفرتكم اجل ..
بدر / لا بتره نلوح ..
عناد / ههههههههه يافضيحتك ..



ـــــــــ




بيت ابو عناد ..
ابو عناد / العيال وينهم ..
ام عناد / والله ما ادري عنهم .. اتصل عليهم مقفله جوالاتهم ..
ابرار تدردش مع بنت عمها وخالها بالواتس .. / خالي رعد سافر ..
ام عناد / ايه .. وان شاء الله يرجع بعد كم يوم ويملك ..
ابو عناد / الله يوفقه ويهديه وعقبال الجميع ..
ابرار مركزة مع البنات ..
ابو عناد / شجون وينها ..
ابرار / يبه شجون زعلانه على غرام وانه محد خلاها تزورها ..
ابو عناد / لا حول ولا قوة الا بالله .. ما يصير تشوفها وهي بهالحاله لا تحسنت انا اخذها واوديها ..
دخل عناد وهو يسند اخوه ..
عناد / هههههههههه لا تتكلم بدير بطني انفجر خلاص ..
ام عناد / بسم الله على ولدي ويش جاه ..
ابو عناد / انخلع ضرسك .. تستاهل ..
عناد يبتسم / يمه خالي سلطان اعطى بدير كف خلع ضرسه ..
ام عناد / اجل سلطان .. تستاهل ما اخذته الا انك تستاهله ..
بدر / تثبحون الى كير ..
الكل / هههههههههههههه


ـــــــــــــ


بيت ام عزام ..

غيث / ملكتي وملكت اختي بعد رمضان ..
الجوهرة / ليه .. عمي يبي العرس بالعيد ..
غيث / والله احنا ننتظر اخونا عزام .. لجاء سوينا الملكه وبعدها العرس ..
الجوهرة / ومتى جاي عزام ان شاء الله ..
غيث / بنهاية رمضان ان شاء الله ..
ام عزام / وجايب بناته وزوجته بياخذون عمره وبعدين يمرون علينا ..
هيفاء / والله مشتاقة لهم ..
الجوهرة / والله انا خايفة من بناته ما ادري كيف اخلاقهم ..
غيث / لا ما شاء الله بناته محترمات وكانهم طول عمرهم عايشين بالسعودية ..
هيفاء / ايه انا اكلمهم على النت ..
الجوهرة / اما انا مالي صله بهم بس بامهم وياحلو سوالفها واحترامها ..
ام عزام / الله يسهل دربهم وييسر لهم .. ويرجع كل مغترب لدياره بخير وسلامه ..
الكل / امين ..



ــــــ



بيت ابو طلال ..
شقة طلال ..
طلال يدخل وبيده كيس اسود واضح انه من محل فخم ..
نوال بلقافه / طلولي حبيبي اكيد هذا لي بمناسبة فتح العيادة ..
طلال / دختورة ملقوفه .. اطلعي برا ..
مرام / طلال تطرد اختك ..
طلال يجلس جنبها ويبي يحرج نوال /حبيبة طلال انتي وعيونه ويبوسها على خدها بقوة .. ابيك بكلمتين وهي متلزقة ..
مرام حمر وجهها .. اما نوال بلعانه ../ واااااااااوو اتمنى اشوف مسلسل تركي على الطبيعة ..
طلال فتح عيونه على الاخر / اه ياقليلة الادب .. " ويرمي عليه الخداديه "
نوال تمسكها / ههههههههههه اجل تطردني و تحرجني وتبيني اسكت .. ما صارت ..
طلال / انتي لسانك طويل وبعد شغلك طال بزيادة .. شكلي ابي ا..
نوال توقف / لالالالالالا لا تهدد ولا شي .. قايمه باااااااااااااااااي
طلال / هههههههههههه مجنونه الله يعين مرضاها ..
مرام تصد عنه بعيونه ... زعلانه ...
طلال يحضنه من كتوفها ويحط يده على بطنها .. وبحنيه / كيف حالكم اليوم ..
مرام تطالع فيه وبعبرة / بدري ليه مستعجل لو خليتها بعد مايمشي ولدت حتى ماتتعب نفسك ..
طلال رفع يدين وبعد عنها / استغفر الله مرام انتي كيف يتعاملون معاك الخلق .. يا ان ما افهمك يا انتي ما تفهمين ..
مرام عصبت / لا انا غبيه ما افهم ... اهئئئئئئئئئئئ .. " وراحت لغرفة النوم "
طلال يرمي شماغه .. طالع الكيس اللي على الطاولة .. وبعد 10 دقايق ..
طلال يدخل غرفة النوم وشاف مرام معطية الباب ظهرها وضامه مخدته .. طلال يقرب منها ..
طلال بهمس / مرام حبيبتي ..
مرام .. لا رد ..
طلال فكرها ما ردت زعلانه ..
طلال يقرب منها اكثر ../ حـ ... " انتبه انها نايمه ".. ههه .. والله ان ولدي بيربيك ..
غطاها بالفرشة ودخل للحمام وتدوش " اكرمكم الله " ودخل جنب مرام وضمه وهو مبتسم على حالها ونام ..



ـــــــ



بالرياض ...
راكان / تسلم يدينك عنودة الاكل ولا فيه احلى منه ..
العنود / هني وعافية ومتى ماحبيت بس قول لي وانا اطبخ لكم وارسله من عيوني ..
سمر رافعه حاجب مو عاجبها الوضع بين العنود وراكان ..
راكان يتثاوب / يالله تصبحون على خير ..
العنود / وانت من اهله .. فمان الله ..
ساره / راكان متى ما كنت مشغول جيب سمر ..
العنود بسخرية / ايه مو سمر وراكان تحت امرك فاضين ..
سمر بغرور / حبيبتي ساره انتي تعالي عندي البيت ناخذ راحتنا هنا الجو يكتم ...
العنود ابتسمت .. راكان مو مركز معاهم تعبان ونعسان ويفكر في الشركة ..
راكان بضيقة خلق ../ هاا مطولين تراي زهقان من الثياب اللي عليه ..
سمر لبست نقابها .. / مع السلامة سارونه ..
العنود بابتسامه / في حفظ الله ورعايته ..
ساره / مع السلامه ..

بعد خروج سمر وراكان ..
ساره باستغراب / ليه سمر تتكلم معاك كذا ..
العنود بسخرية / غيرانه مني على راكان ..
ساره / لا والله جد اتكلم ..
العنود تتخصر / ساره يا تنامين يا تدخلين معاي المطبخ ..
ساره تنقز / لالالا انام بااااااي >> وهي تجري لفوق ..
العنود / الله يصلح حالك ويصلح حال اخوك وزوجته ..
زياد دخل ومعاه ابوه / السلام عليكم ..
ابو راكان / سلمت يدينك يا بنتي ..
العنود بالم / تسلم يبه ..
توجه ابو راكان لفوق لغرفته .. زياد / ما شاء الله العشاء بجد مشرف .. تسلم يدينك ..
العنود / تسلم .. كيف كان ابوي ..
زياد / مره يسولف لنا عن سفره ومره يسولف عن عمي سلطان مع بتال ومره يسرح ويقول كلام مو مفهوم ..
العنود تهز راسها .. زياد / ابوي كانه تعبان هو ويش فيه ..
العنود / بعدين اقولك .. اول ماتفضون انت وراكان ويرجع نايف نجتمع واقول لكم ..
زياد / طيب ليه ماتقولين لي ..
العنود / لا بعدين زياد .. يالله تصبح على خير انا ورايه شغل ..
زياد / طيب .. وانتي من اهله .. " وتوه خطاء خطوتين الا ويرن تلفون البيت " ..
زياد يتوجه له ويرفع السماعة ../ الو .. هلا .. الله يسلمك .. ايه لحظة .. العنود هذا لك ..
العنود / من ..
زياد / تقول جارتكم ام طارق ..
العنود ارتبكت / ايه انا ارسلت لها شويه من عشانا يمكن تبي تشكرني ..
زياد / اهاا .. طيب تصبحين على خير ..
العنود تهز راسها وبصوت هامس / الو .. هلا خالتي .. الحمدلله .. ايه .. ايه .. والله ..
.. ان شاء الله .. 9:00 اكون جاهزة ان شاء الله .. مشكورة خالتي .. بس رني على تلفون البيت وانا اطلع ..
تصبحين على خير .. فمان الله .. مع السلامه ..
العنود تاخذ لها نفس / يارب سهلها لنا يارب وشافي ابوي وامي يا كريم ..



ــــــ


بالخبر ..
9 صباحا ..
بيت ابو بتال ..
الجوهرة / هلا والله .. كيفك يمه .. اخبارك .. اامم اااممم .. والله .. لا حبيبتي لا تزعلين ولا يضيق خاطرك ..
ولا يهمك .. انا اكلم بتال واخليه يجيبك اليوم عندي .. لا تزعلين نفسك .. وانا مشتاقة لك ..
لا تبكين حبينتي انتي .. راكان بكيفه يبي يجي مرحبا به واذا عنده شغل يقعد وانتي تجين عندنا ..
ويش يقول .. انا كم مره قلت لك لا تخلينه يجبرك على شي انتي ما تبينه .. بس تجيني وانا اوريك ..
واعلمك كيف تخلينه خاتم بصبعك .. يالله حبيبتي ابوك الحين بيروح لشركة .. يوصل .. بحفظ الله ..
سلطان نازل مع الدرج ../ من تكلمين ..
الجوهرة / هذي سمر تسلم عليك ..
سلطان يبتسم / الله يسلمك ويسلمها .. كيف حاله .. عسى مرتاحه ..
الجوهرة بتنهيدة / وين ترتاح .. البنت زعلانه تقول مشتاقه وراكان مو راضي يجيبها ...
انا الحين ابي اتصل على بتال يجيبها اشوف راكان بس اخذها قال معاد جايبها الشرقية .. ومتحجج بشغل الشركة ..
سلطان ما عجبته نبرة صوتها / الجوهرة انتي هالايام متغيرة من يوم صرتي تروحين جمعات ام خزامى وانتي متغيرة ...
الجوهرة / ويش اللي تغير فيني .. متغيرت ولا شي هذا انا .. المهم كلم بتال قله يجيب اخته اليوم ما تتعشاء سمر الا عندنا ..
سلطان برفعة حاجب / حاضر مولاتي تامرين على شي ثاني ..
الجوهره تبتسم / ههه مايامر عليك عدو ..
سلطان يوقف وبحدة / الجوهرة ان تدخلتي بين سمر وراكان بشي .. ماتلومين الا نفسك .. فاهمة ..
وسمر بتقعد مع زوجها الا ان تتعدل احواله حتى لو تقعد شهر بالرياض ماتجينا .. وان جات بدون راكان ..
بتشوفين شي يالجوهرة عمرك كله ماشفتيه مني الظاهر الدلع الزايد نساك منهو سلطان .. سمعتي الكلام ..
الجوهرة سود وجهها وبضيقة / اللي تامر عليه .. " وسكتت والعبره خانقتها "
سلطان خرج متوجه لشركة وتاركها وراه بدون أي كلمة توديع ..
الجوهرة طلعت لغرفتها حتى تفرغ قهرة وزعلها وتطلق العنان لدموعها ..


ــــــــــ

بالمستشفى ..
امام العناية المركزة ..
ابو سند / لا الحمد لله كانه احسن اليوم ..
د . محسن / الحمد لله ..
سند جامد والوجه اسود له يومين مانطق بحرف مع امه او ابوه او اخوانه ..
فقط غرام هي اللي يتكلم معاها بهمس ما يسمعه احد ..
ابو سند / بس يادكتور تطلع من جسمها ريحة كريه ومزعجه مانقدر نتحملها ..
د. محسن / يبغالها تنظيف وعناية بس ..
ابو سند / امها ماتقصر تحممها وتنظفها كل يوم مرتين بمساعدة الممرضات ..
د. محسن / يمكن هذا من اللي فيها .. هي خلها توقف على رجلينها وبعدين يصير خير ..
ابو سند / امها قالت انها قدرت تحرك اصابع رجولها ويدينها ..
د . محسن / ايه الحمد لله .. شفت التحسن .. بس التغذية كل مالها تسوء ..
ابو سند / ايه ملاحظ ان ما عاد تاكل الا الشوربه ..
د . محسن / لان بدا الجهاز الهضمي عنده يسوء وانعدام الشهية و الامساك ياذيه ..
سند تنهد بقوة ومسح وجهه ..
د. محسن / اتمنى تشجعون غرام وتقون عزيمتها وانها تقاوم انعدام الشهيه وتغصب نفسها على الاكل ..
ابو سند يتنهد / لاحول ولا قوة الا بالله مشكور يادكتور ما قصرت ..
د . محسن / هذا واجبنا .. مع السلامه ..
ابو سند / بتوفيق .. " انتبه لبدر واخوه عناد " .. هلا والله ..
عناد وبدر / السلام عليكم ..
ابو سند وسند / وعليكم السلام ..
عناد / كيف حالك ياعمي وكيف حال بنتك ..
ابو سند بضيق / الحمد لله على كل حال ..
بدر / طمنا ياعم ايش قالك الدكتور ..
ابوسند / والله ياولدي مايمدحها يقول ان الاكل ماش بس حركة يديها ورجوله ..
عناد / ان شاء الله ياعم تكون بداية خير ..
ابو سند / ان شاء الله ..
بدر / والله ياعم انا مريت اسلم واودعكم مسافر لطائف ويمكن اطول ..
ابو سند / فمان الكريم وانتبه على نفسك والله يوفقكم جميع ..
ودع بدر عمه وولد عمهه الجامد واخوه وراح مع اصدقاء له دخلوا معاه المجال العسكري ..


ــــــ


بالرياض ..
الساعة 9:15 ..
ابو راكان بعصبية / انقلعي عني لا بارك الله فيك ياقليلة الادب ..
العنود تحاول في ابوها / يبه الرجال يبك برا يبك في مشوار يبه .. دخيلك يبه بلا فضايح ..
طارق وراء الباب / يا اخت نايف عنك انا اتفاهم معاه ..
العنود تركت ابوها وراحت لامها وساره ..
العنود / ساره لجات الساعة 12 الى ربع وما جيت انا .. ارجعي البيت ..
وخذي الصواني الملفوفه بالقصدير في الثلاجة وحطيها بالفرن وبعد ساعة طلعيه وخليها وان شاء الله ماراح نتاخر ..
ساره / ان شاء الله .. واذا تاخرتوا وجا زياد ايش اقوله ..
العنود / قولي ما ادري .. واذا اتصل نايف قول له اني بالمطبخ او الحمام أي شي غير طلوعنا من البيت خلاص ..
ساره / طيب .. " لبست نقابها ساره وعدلة العنود عباتها وغطاها وغطاء امها وطلعوا لطارق وام طارق .."
ساره توجهت لبيت ام طارق وراحت للبندري .. ابو راكان راكب بمقدمة بجنب طارق ..
وام راكان والعنود وام طارق بالخلف ..


ـــــــــ



بشركة السعد ..
راكان بصراخ / وليه مابلغتني من اول توك تقول يازياد ..
زياد ساكت مو قادر يتكلم من الرجفه اللي صابته ..
راكان يكمل صراخ / الخساير كبيرة والمشاريع اللي عندنا محتاجه دعم مادي ..
غنام / وجانا تبليغ من البنك لازم نسدد دفعه من القرض اللي كان على ايام الوالد ..
راكان يجلس على الكرسي بحيل مهدود ../ ويش السواه الحين .. من وين نجيب المبلغ ..
غنام ساكت وزياد يحاول يتمالك نفسه لاحد ينتبه على رجفته ..
راكان / غنام ارسل على مدير المالية ..
غنام / مدير المالية قدم استقالته من يومين ..
راكان يرفع راسه مصدوم / نعم .. كمان فيه مصيبة جديدة استاذ غنام اطربني ..
غنام ياخذ نفسه / اكثر من موظف قدم استقالته وغير بعض الموظفين يطالبون برواتبهم المتاخره ..
راكان / مقيوله لطاح الجمل كثرت سكاكينه .. " وبعد دقيقة تفكير " ..
بلغ الموظفين ان أي شخص يبي يستقيل او مستحقات له متاخره يبلغنا وياخذون اللي يبونه وفوقها حبه بركة ..
غنام عقد حواجبه / ان شاء الله طال عمرك ..


ـــــــ


بعد مرور اسبوع ..


بالرياض ..
العنود / يا زهرة ..
زهرة / ايوه ياعمه ..
العنود بابتسامه / كم مره اقولك لا تناديني ياعمه ..
زهرة بمداعبه / طيب ياعمة العنود ..
العنود / هههههههه الله يسعدك يازهرة ... " وبجدية " اقول زهرة يابكرة يابعدة بيرجع جدي وخالاتي ..
زهرة بتفهم / اعرف ايش تبين تقولي .. قالي صبري عن كل شي ..
العنود / م ابيك تقربين من شريفة بذات واي شي تطلبه منك نفذيه ..
زهرة بعقدة حاجب / اعوذ بالله والله اني ما اطالع بوجهه ..
العنود / زهرة مو تنفذينه تنفذينه صدق .. يعني تبينين انك نفذتية بس غير .. مثل مايسوي صبري ..
زهرة بطريقتها المضحكة / اههااا مادام صبري يعرف قلت له يعلمني ويدرسني .. وان فشلت فهو السبب ..
العنود / هههههههههه الله يعين هالصبري ..


ـــــــــ



بشركة السعد ..
راكان / كيف الامور ماشية يا غنام ..
غنام / مثل ما تحب ..
راكان / ومدير المالية ايش اخبارة ..
غنام يبتسم / حاول يرجع بس نفذت اللي طلبته ..
راكان / اهم شي الانتباه والتركيز على المشروع الجديد اللي استلمناه شركة النايفه قوية ..
واي غلط معاها راح تنهينا .. وتعلن افلاسنا ويمكن نروح فيها وراء الشمس ..
غنام / لا توصي حريص طال عمرك ..


ــــــ



بالخبر ..
بيت ابو سطام ..
ابو سطام / رعد متى يوصل ..
سلطان / الليلة يبه ..
ابو سطام / على خير ان شاء الله ..
سلطان / الا مازرت غرام اليوم يبه ..
ابو سطام / والله وانا ابوك ما عاد اقدر اتحمل الريحة .. اعوذ بالله .. البنت اشغلت عقلي .. وانا نايم وصاحي ..
سلطان / الدكتور اللي دايم متابع حالتها جات له بعثة لمحاضرات بالخارج .. وما بيرجع الا بعد ثلاث شهور ..
ابو سطام / ايوه ومابه دكتور ثاني يعرف طبها ؟
سلطان / يبه المستشفى يقول معاد يقدر يسوي لها شي وكتبوا لها خروج ..
ابو سطام / مو تقول قبل كم يوم علقوا لي بخشمها يحطون به الاكل وشلون يطلعونها ..
سلطان / والله يا يبه قالوا ان علت بنتهم ماله علاج ينتظرون قضاء ربهم فيها ..
ابو سطام / لا حول ولا قوة الا بالله ..
سلطان / ابو سند ماقصر .. بيجيب لها ممرضة وبيسوي لها غرفة طبية .. محل غرفة ابوة الله يرحمه ..
ابو سطام / الله يرحمه .. قول لهم يجيبون الشيخ مسفر ويتلا عليها ..
سلطان / والله يا يبه ان الشيخ مسفر كبر ومعاد يقدر .. الدكتور دل سند على شيخ زين وشاب توه بس يمدحونه ..
ابو سطام / الله يعجل وانا ابوك بعلاجها .. ويجعل العلاج بيد هالشيخ والشفاء من عند الله ..


ــــــــــــ



بالرياض ..
بيت راكان ..
راكان / يالله حي الشيخ بتال ..
بتال يبتسم / الله يبقيك ..
سمر بفرحة / هلا بتال هلا وغلا ..
بتال / هلا بك يا قلب بتال ..
وبعد السلام والسؤال عن الحال والاحوال وبعد ما تغدوا وعينوا خير مثل ما يقولون ..
بتال بهدوء / ما ودك تروحين لشرقية ..
سمر ترفع عينها في راكان / راكان عنده شغل ..
راكان / يومين ويخلص شغلي .. اذا خاطرك تروحين بتال بيروح اليوم روحي معاه اذا ودك ..
سمر خاطرها تقول ايه ابي روح بس خايفه يزعلون منها وبتردد / لا اذا فضيت رحنا ..
بتال بنبرة مقصودة / ما اشتقتي للبنات ..
سمر بغصة / اصلا محد يرد عليه والواتس يانوال تتكلم عن المستشفى يا ريما ورنيم عن هواشهم مع خواتهم يا ابرار ..
بتال / وغرام ما تكلمك ..
سمر بعبره / لا اصلا ما ترد لا جوال ولا واتس ولا شي قاطعتني مره وحدة ما ادري ليه ..
بتال بهدوء / لانها تعبانه ..
سمر تطالعهم مستغربه ايش التعب اللي يمنعها من الكلام ..
راكان بهدوء / صار لها حادث وهي تعبانه ..
سمر شهقت بخوف / متى وليه ما قلتولي .. وهي كيفها ويش صار لها .." وبدات الدموع تنزل " ..
بتال / بعد زواجكم صار الحادث .. سمر غرام تعبانه ونفسيتها تعبانه الحين هي في فترة العلاج ..
واهم مافي العلاج نفسيتها .. وكل مالها في تحسن ..
سمر تبكي / ومو مصدقتكم ما اصدق شي من كلامهم الا لمن اشوفها ابي اروح لهم ابي اشوفها اههههههههئئئئئئئئ ..
راكان يحضنها / خلاص حبيبتي اهدي الحين وجهزي نفسك علشان تروحين .. بس اول شي بطلي بكى ..
واهدي وبعد لازم تحطين في بالك يمكن ماتشوفينها ..
سمر تبعد عن حضنه / ليه ..؟
بتال / لان غرام ترفض احد يجيها .. نفسيتها تعبانه .. لازم تساعدينها ياسمر مو تزودين عليها ..
سمر تهز راسها وهي تمسح دموعها / انا ابي اروح اجهز نفسي ..
راكان وبتال / خذي راحتك ..



ـــــــ



في احد المطاعم بالخبر ..

عناد / وانت ليش معصب هالقد ..
سعود / مقهور ولا وحدة من بناتنا تشتغل .. لو هي مدرسة تنبلع لنها بين بنات ومو مختلط .. لكن مستشفى ومختلط ..
عناد / هي عيادة اسنان خاصة لنساء انا رحت وشفت العيادة حقتها خاصة باستراحة خاصه لنساء قول جناح خاص لها ..
وعيادة الرجال بالجهه الثانية ولو فيها غلط ما سكتوا اخوانها وخالي .. يعني هالعصبية مالها داعي ..
سعود / تشوف بعد كم يوم اذا ما جابت العيد وفضحتنا قدام الخلق هذي نوالوه ياعناد ام السان ناسي ..
عناد / هههههههههههه قول من اول عقدة فيك من الصغر .. هههههههههه ....
سعود يبتسم / ويش عقدة انت الثاني بس ذي البنت عوبه تاكل الاول والتالي ولا تخاف ..
عناد / ههههههههههه والله ياسعود انها عقدة فيك ومالها حل الا بزواجكم ...
سعود يرفع حاجب / كمل غداك وانت ساكت بس .. زواج قال ..


ــــــــــ



بالرياض ..
العنود / ها وين زياد ..
ساره / يقول تغداء مع واحد من الشركة اااممم غنام يقول انه اسمه غنام ..
العنود / هني وعافية .. امي تغدت ..
ساره بفرحة / ايه الحمد لله تغدت الغداء كله .. الحمد لله تحسنت كثير .. قبل بالغصب لقمة او لقمتين ..
العنود تبتسم / ايه الحمد لله .. تعالي جلسي خلينا نتغداء ..
ساره / مو احسن ننادي خالتي خلود ..
العنود / تتغدا مع جدي تحت ..
سارة بنبره مقصودة / اقول عنود الدكتور اللي وديتي امي وابوي عندة ايش اسمه ..
العنود وهي تصب لها كاس لبن / ليه ان شاء الله ويش تبين فيه ..
ساره / ابد سلامتك .. بس ما شاء الله من رحتوا له كم مره .. امي وابوي ما شاء الله ..
ما شاء الله وهم هادين وتحسنت صحتهم شوي .. فا ابي اعرف ايش اسمه ..
العنود / اقول ابلعي الاكل احسن لك ما بقى الا بزران يتكلمون بهالمواضيع ..
ساره بنبرة / هالبزران اللي تقولين عنهم يعرفون كل شي ..
العنود غصت بلقمتها ../ كح كح كككححح كح كح .. " وبخنقة " ويش تعرفين ..
ساره / اعرف ان امي وابي فيهم عين وانتم للحين ما تعرفون من معطيهم العين علشان تاخذون من اثرهم ويطيبون ..
العنود ارتاحت شوي / ومن قالك هالكلام ..
ساره ترفع حاجب / لمن قلتي لي هذاك اليوم بتدينهم للمستشفى ومع طارق وخالتي ام طارق استغربت ..
سالت البندري وين بيروحون وقالت لي انهم رايحين لشيخ و انا فهمت كل شي من نفسي ..
العنود سكتت شوي .. وبهدوء / ساره ما ابي أي احد يدري عن اللي قلتيه ..
لان اذا احد عرف امي وابوي بتنتكس حالتهم ويمكن يتعبون اكثر ..
ساره / تطمني انا كبيره وعاقله وافهم ماني خبله .. امشي واسولف باسرار بيتنا ..
العنود / هههههههههه طيب يالكبيرة اشربي البن علشان تكبرين اكثر ..
ساره / منار اتصلت وتسلم عليك ..
العنود / الله يسلمك ويسلمها .. الا ايش اخبارها ..
ساره / انتي ليش ماتتصلين وتكلمينها .. هي طيبه وتسلم عليك .. وتقول انها مشتاقه لنا حيل ..
وان عمها نجحت عمليته وهو بخير وكل يوم عن يوم يتحسن وقريب راح يرجع من المانيا ..
العنود / والله مقصرة بحق هالبنت .. الحمد لله على سلامة عمها ..
ساره تبتسم / تقول انها نقص وزنها واحلوت وصبغة شعرها وقصتها ومدري ايش ..
العنود / ههههه الله يوفقها ويسعدها ..
دخل زياد / السلام عليكم ..
ساره والعنود / وعليكم السلام ..
زياد يلتفت في الجناح الخاص للعنود وساره / وين نايف ..
العنود باستغراب / نايف بالجنوب ..
زياد / لا وصل من قبل .. انا شفتها اليوم وانا مع غنام كان راكب مع واحد اول مره اشوفه ..
العنود مصدومه / نايف هينا .. وما جاء البيت ..
ساره / يمكن عنده مشوار وبعد شوي يوصل ..
زياد / يمكن .. اما العنود بقيت في صمت الصدمة ..


ــــــــــ



بالخبر ..
بيت ابو سند ..
ابو سند بغصة / اذكري الله ياحرمه .. لا تزيدين وجعها وجع ...
ام سند تبكي / لا تخلونها بهالغرفة .. هذي الغرفة شينه ..
ابو سند يمسح وجهه ويتنهد / مافي غرفة تصلح تكون غرفة طبية غير غرفة ابوي الله يرحمه ..
ام سند بقهر ودموع / اكررررررررررهههااااا اكره هالغرفة واكره صاحبها ..
ابو سند فتح عينيه للاخر ورفع يده / اص صاحبها مات الله يرحمه وهو عمك جد عيالك ..
والله والله يالعنود ان سمعت هالكلام مره ثانيه ماتقعدين في هالبيت دقيقة وحدة ..
ام سند سكتت متفاجأه من ردة .. وبذهول / تطردني من بيتي بعد هالعمر ..
ابو سند بصد / اللي ما يحشم نفسه ماينحشم .. " وتركها واقفه بصدمتها " ..


بغرفة غرام الطبية .. بطابق السفلي ..
سند ينيم اخته على السرير / تو مانور البيت يالغالية ..
غرام تبتسم .. سند مسح لعابها بالمنديل و الابتسامة على وجه ..
سند / مو هينا احسن من المستشفى ..
فارس وياسر جالسين باحد زوايا الغرفة و باين الضيق بوجههم ..
سند رفع عينه فيهم وبجمود / ويش عندكم .. على هالقعدة الصامته ...
غرام رفعت عينها فيهم ونزلتها ونزلت دمعته ..
سند عصب وانقهر .. لان فارس وياسر واضح على وجههم التقرف ...
سند بحده / اطلع برا انت وهو كتمتو نفسي بوجودكم ..
فارس يحاول ما يوضح غومه كبدة / لا .. ااا .. انا تعبان وابي انام استاذن ..
وطلع وطلع ياسر وراه بسرعة متوجه لدورة المياة ..
سند يبتسم لغرام / غرومه الحلوة .. ماتبنا نلعب سوا ..
غرام تبتسم .. وعيونها ملئه بدموع ..
سند / لا تضحكين عليه وتقولين مايعرف يلعب .. انا تعلمت كيف الاعب بالايباد ..
صح خربت ثلاث او اربع .. بس تعلم كيف العب صح .. شوفي ..
وبدا يلعب ويحاول يضحك غرام ويضحك معاها وهو يبكي بداخله ..


ـــــــــ


بيت ابو بتال ..
سلطان يدخل جناحه ..
سلطان / السلام عليكم ..
الجوهرة وهي تتمكيج / وعليكم السلام ..
سلطان يرمي شماغة على السرير / غرام جابوها البيت .. مسيــ .. " باستغراب " وين بتروحين ..
الجوهرة بصد / ام خزامى مسوية جمعها وام بندر بتحضرها وبعض نساء المهمات بالمجتمع المرموق ..
سلطان رافع حاجب / لا .. وبدون ماتعطيني خبر وبدون موافقتي والله تطورنا يالجوهرة ..
الجوهرة تلتفت عليه وباستغراب / استئذن وموافقه .. وانت من متى تقولي لا ماتروحين ..
دائما اطلع اروح وارجع ماتقولين وين وليش ..
سلطان يحط يدينه بحضنه وبنظرات تفهمها الجوهرة / الجوووووهرررره قبل روحاتك وجياتك مع امي وخواتي ..
وكل اللي تقولونه نعرفه رزين وموزون .. ومن يحضر جمعاتكم معروف لكن روحاتك ذي .. ماهي عاجبتني ..
غيرتك عليه يالجوهرة وغيرت اطباعك .. تغيرتي علىكبر يالجوهرة واخذتي اطباع ماهي بزينه ..
الجوهرة بعصبية / سلطان اشوف كلامك انت اللي مو موزون .. اول شي الجمعه عند ام خزامى ..
وانت تعرف هي زوجة من وبنت من ومن بيحضرها اقولك هم من بعد .. و..
قاطعها سلطان / من اخر الكلام .. مالك روحة يالجوهرة وان تعديتي عتبت الباب ورحتي مكان ما اعرفه ..
ياويلك يالجوهرة .. اعقلي وحطي عقلك براسك وارجعي الجوهرة اللي اعرفها ..
قام سلطان ونزل تحت يبي يتقهوا مع عياله سعود وسامر ووليد ..
الجوهره رمت فرشة المكياج ومسحت بقايا المكياج بعنف ..


بالصالة اسفل ..
سعود / اليوم منظر سند وفارس وهم شايلين غرام تقطع القلب ..
سامر / ايه انا ماقدرت اتحمل ورحت على طول ..
ابو بتال / الله يشافيها عاجل غير اجل ..
.../ السلام عليكم ..
الكل / وعليكم السلام
ابو بتال يوقف وهو فاتح يدينه / هلا وغلا بروح ابوها هلا ..
سمر ترمي نفسها بحضن ابوها وتبكي / وحشتوني ..
سامر / لو مابكيتي كان قالت سمر كبرت وصارت حرمة ..
اخوانها / ههههههههههه


ــــــــــــ


بعد يومين ..



بالرياض ..

ساره وهي تتنفس / عنود الحقي ..
العنود بخوف / ويش صار ..
ساره / خالتي شريفة وبناتها تحت ..
العنود بنظرات توعد / خوفتي قلبي .. وخير ياطير .. اول مره نشوفهم ..
ساره تضحك / ههههههههه والله لو تشوفينهم ايه اول مره ..
العنود برفعه حاجب / خيرررر
ساره / خالتي شريفه مسويه " وهي تضرب خدودة " بوتكس .. وشده الوجه .. و مها .. نافخه الشفايف كذا ..
" وهي تمد شفايفها الناعمه وصغيره لقدام " وصابغة الشعر اصفرررررررررر كانه شمس براسه ..
اما حنان .. قاصة الشعر كانها فار ..
العنود / تمزحين ..
ساره / هههههههه لا والله ما امزح ..
خلود من وراها اللي تغيرت من بعد سفرتها مع ابوها واختها خديجة / ههههههه عنود لا يفوتك المنظر ..
العنود / طيب خليني البس العباية وانزل وانتي ساره البسي عباتك ..
ساره / طيب ..
خلود / انا سابقتكم .. " وطلعت "
العنود تمسك ساره / روحي نومي امي .. وابوي نايم .. واذا سالتك شريفه وين هم .. قولي تعبانين ونايمين تمام ..
ساره / تمام .. " وراحت بسرعة لبست عباتها ونزلت .."


بالمجلس بالطابق الاسفل ..
شريفة / والله يالعنود يا بيت العروس بدبي يهبل .. وحلف عبودي ان يخذلك احسن فستان عرسك قرب ..
واخذ هذاك الفستان اللي ياحلوة اخر واحد بالسوق ومافي منه بالعالم .. الحين لجاء عبودي قولي له يوريك صورته ..
هو صورها بالجوال وكل يوم يقول متى اشوف العنود لبسته هههههههههههه ياحبيبي منهبل على الفستان ..
العنود من وراء برقعها تطالعها وهي بتنفجر من الضحك / والله ماقصرتوا فيكم الخير ..
مها / بسراحه وااايد الفستان غاوي هههههههههه حبيت دبي وصرت اتكلم مثل اهلها ..
العنود بهمس لساره / الله يلوع كبدك ..
ساره / كنت احب الكلام الاماراتي بس ذي ..." وهي تهز راسها " .. انهت الذوق عندي ..
حنان وهي تنفح بشعرها مره يمين ومره يسار / ويش رايكم بشعري ..
العنود بسخرية / يهبببببل مررررره
خديجة ساكته طول الوقت وتراقب وفي نظراتها شي غريب غير عن المره الاولى ..
..../ والله اللي يهبل صوتك يجعلني فداها ..
فزت واقفه هي وساره .. العنود غطت عيونها ..
عبدالله / كيف حالك يالعنود ..
العنود الصداع بدا يهز الصوره امامها ومعاد توضح .. حست بتشنج برجلها اليمنى ..
ساره تطالع بعبدالله بخوف وهي متغطيه وما توضح ملامح وجهها ..
.... / عبيد ويش عندك بمجلس الحريم ..



انتهى ...

اتمنى يحوز هالبارت على اعجابكم ..

واعذروني على القصور .. والاخطاء الاملائية ..

اختكم ومحبتكم ... مشاعل السعودية ..

دمتم بحفظ الله .....

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 12



إنكسار القلب مايعني ضيـاع.
كلهـا مـدّه و ترجـع تجبـره
الهوى قصّه نهايتهـا الـوداع
إعتبرها نهر حـزن ٍو اعبـره
قاوم الدمعه بقدر المستطـاع
وكانها طاحت تحجّج بِشْعَـره


" منقول "


بيت ابو نايف " وبيت سطام " ..
بالمجلس بالطابق الاسفل ..
شريفة / والله يالعنود يا بيت العروس بدبي يهبل .. وحلف عبودي ان يخذلك احسن فستان عرسك قرب ..
واخذ هذاك الفستان اللي ياحلوة اخر واحد بالسوق ومافي منه بالعالم .. الحين لجاء عبودي قولي له يوريك صورته ..
هو صورها بالجوال وكل يوم يقول متى اشوف العنود لبسته هههههههههههه ياحبيبي منهبل على الفستان ..
العنود من وراء برقعها تطالعها وهي بتنفجر من الضحك / والله ماقصرتوا فيكم الخير ..
مها / بسراحه وااايد الفستان غاوي هههههههههه حبيت دبي وصرت اتكلم مثل اهلها ..
العنود بهمس لساره / الله يلوع كبدك ..
ساره / كنت احب الكلام الاماراتي بس ذي ..." وهي تهز راسها " .. انهت الذوق عندي ..
حنان وهي تنفح بشعرها مره يمين ومره يسار / ويش رايكم بشعري ..
العنود بسخرية / يهبببببل مررررره
خديجة ساكته طول الوقت وتراقب وفي نظراتها شي غريب غير عن المره الاولى ..
..../ والله اللي يهبل صوتك يجعلني فداها ..
فزت واقفه هي وساره .. العنود غطت عيونها ..
عبدالله / كيف حالك يالعنود ..
العنود الصداع بدا يهز الصوره امامها ومعاد توضح .. حست بتشنج برجلها اليمنى ..
ساره تطالع بعبدالله بخوف وهي متغطيه وما توضح ملامح وجهها ..
.... / عبيد ويش عندك بمجلس الحريم ..
عبدالله متفاجئ / نايف ؟
نايف بسخرية / لا خياله اطلع من مجلس الحريم ياعبيد ولا قلت ان البيت ما فيه احد واذا غاب القط العب يافار ..
عبدالله بارتباك / اااا اناا كنت مسافر واااا جيت اسلم بس ... مافيها شي ..
حنان ومها بالجهه المقابلة للعنود وساره وهالجهتين مايشوفون نايف اللي واقف بالصاله ..
مايشوفه الا اللي بوسط المجلس .. شريفة وخديجة وخلود .. واللي واضح على وجههم الصدمة ..
نايف بحدة / عبيد اطلع من المجلس ..
عبدالله ومازال بحالة الصدمة / طيب .." وطلع من المجلس .."
شريفة اللي كانت تاكل المكسرات ومن لمن شافت نايف وقفت اكل وهي متفاجأه / تشوفون اللي اشوفه ..
خلود وخديجة ملتزمات صمت المفاجأة ..
حنان ومها اثار فيهم تغير وجه عبدالله وامهم وبغريزة الفضول المعروفة فيهم اطالوا براسيهما من عند الباب ..
حنان بشهقه / ههههههههئئئئئئئئئئئئئئئئئئئئئئئئئئ انت من ؟
نايف صد عنها بقرف .. وبصوت عالي / ساره العنود ..
خرجت العنود وهي ماتشوف .. الصورة مو واضحة بسبب الصداع .. ومستنده على ساره ..
ساره / العنود ويش فيك ... ايش صار لرجلك ..
العنود وهي وساره الا الان ما رفعوا روسهم وشافوا نايف .. بالم / شكله شد عضلي ..
طلع نايف لطابق الاعلى قبل خواته ..
العنود تطلع الدرج بصعوبه .. وساره تحاول تساعدها ..
وبعد ما وصلوا لجناحهم ..
ساره بذهول / انت مين ؟
العنود رفعت راسها وشافت ...


بالاسفل ..
مها برومانسية / يالبيييييييييييييه يهبل ..
حنان برومانسية / يسحر ابد ماتوقعت ان نايف بهذا الجمال ..
شريفة / هو وين راح وايش سواه .. ظنك تجميل يامهيه ..
مها / يمه ويش تجميلة .. هي شوية رياضة مع نيو لوك ولبس كول .. بس ختيييررررر
شريفه بهمس بينها وبين نفسها / رياضة ... قلبي مو مرتاح منك يا نايف ..
شريفة تلتفت للخلف / شفتــ .. وين راحوا خديجة وخلود ..
حنان / طلعوا قبل شوي ..
شريفة / وين راحوا وكيف راحوا وانا ماشفتهم ..
حنان / يمه خلود قالت لك انها تعبانه وخديجة رجلها ناداها ..
شريفة / قلعة تقلعهم .. اقول شفتوا زوجة صبري ..
مها بقرف / يعععععععع يمه دوبيه وشيفة وتتكلم كلام يمني مو مفهوم ابدا ..
حنان بقرف / لا والا ريحتها وييي مره قرف مامي ..
شريفة / قدرة والا من وين يتزوج هاللي بلا اصل بوحدة مزيونه ..
اقول مها انا رايحة مشوار ضروري .. وابي اتاخر هااا .. وانتم ارجعوا البيت ..
مها / ماااااممييي انا مشتاقة لستيقاتي " صديقاتي " ابي اروح لهم ..
حنان / ايه ماماااا هم متجمعين بالمملكة .. ماراح نتول ..
شريفه بستهزاء / يمه مامي ماما .. ستيقاتي ونتول .. " وبتشميق " لا بتفعدون بحلقي من بيتزوجكم وانتم كذا ..
روحوا وانبسطوا ومتى ما خلصتوا ارجعوا البيت .. بس ها اذا مالقيتوني في البيت لاتطلعون ..
مها وحنان بس قالت لهم روحوا نطوا وطلعوا قبل لا تكمل كلامها ...





بالطابق الاعلى ..
العنود عاقدة حواجبها / انت ويش مسوي بنفسك ..
نايف بجفاف / ويش مسوي ..؟
العنود تطالع شعرة المقصوص بطريقة غريبة .. ومظهر لبسه ازارير بلوزته العلوية مفتوحه لنص صدرة ..
سلسال حولين رقبته .. اساور مالية يدينه .. / نايف انت وين سافرت بالضبط ومع من ؟
نايف رافع حاجب وبسخرية / وليه ان شاء الله اجاوب على اسئلتك باي صفه ..
العنود عصبت / نااااايف ..
نايف بحدة / العنود انتي فيه مره سالتي راكان وين رايح ومع من .. ؟ . ولا مره سالتيه لاهو ولا زياد ..
مخليتهم يعيشون بهواهم .. وانا تبين تتحكمين فيني .. انا رجال والشعري ملا وجهي ..
" وبتنهيدة " لا تعصبيني يالعنود وتخليني اسوي شي مايعجبك ولا يعجبني ..
ساره تحاول تلطف الجو / اقول نيوف من الاخر ويش جبت لي من هدايا ..
نايف يبتسم / هدايا هي هدية وحدة .. " وطلعها من جيبه " جهاز أي فون 4 اس وبشريحته ..
ساره تنط وتحضن اخوها / واااااااو نايف اخيرااااااا جهاز لي وحدي احسن من ابو كشاف ..
نايف يضربها على راسها / تستاهلين احسن .. عن اذنكم رايح اخذلي دوش .. " اكرمكم الله "
قرب من العنود وقبلها على راسها قبله عميقه واليمه .. وتركهم ..
العنود واقفه بصمت الحيرة والخوف والضياع ..
وساره واقفه وهي تتصنع فرحة الحصول على جهاز جديد ..



ـــــــ



بالخبر ..
بيت سلطان ..
بتحديد جناح سمر
الجوهرة / ها كيف الوضع ..
سمر / تمام .. كل شي اقوله لك ماما ..
الجوهرة / انتي رحتي بيت عمك .. ابي اعرف ايش اللي صار كل حركة وكل كلمة سوتها ام راكان وبنتها العنود ..
سمر / خالتي ام راكان شفتها يمكن ربع ساعة وبعدين اخذتها العنود علشان وقت علاجها ونومها ..
تصدقين ماما مره حزنتني شكلها مره تعبان .. وكنت ابي اقول لراكان بس هو ماعطاني فرصة ..
قال أي شي صار في بيت اهلي وشفتيه وسمعتيه انسيه .. " ترفع كتوفها " ما ادري احسه ما يحبهم ..
ااامممممم مدري كيف ماما .. وساره حبوبه هالبنت فرفوشة مره تجنن .. وبس ..
الجوهرة / والعنود ويش سوت ..
سمر ببراءة / ولا شي عادي ..
الجوهرة بحدة / بننننننت سمر مو تصيرين غبية مثل خالتك كل ما اقول لها سوي كذا تسوي عكسه ..
العنود ايش سوت قولي لي حركة حركة سوتها حتى لو عطست ..
سمر / ماما ماسوت شي اصلن ماجلست معاي .. حتى الضيافة ارسلت ساره ..
الجوهرة بكره / لانها قليلة ادب لو فيها شوية ادب كان جلست معك .. اسمعي ياسمر ..
لا تعطين هالعنود وجه ولا تطبين بيتهم خير شر اما ساره تراها دودة من تحت تبن ..
لاتغرك وتمثل عليك الطيبة هي مراية لاخته كلها خبث وشر .. ابعدي عنهم .. واقطعي كل علاقاتك فيهم ..
سمر سكتت وماردت على امها محتاره .. اذا قاطعة ساره من تكلم بالرياض وتزورها ويزورها ..
راكان طول الوقت بالشركة .. والبنات منقطعات عنها ..
الجوهرة بحدة / سمررر اكلمك ماتردين عليه .. فهمتي اللي قلت لك علية ..
سمر ما سمعت ايش قالت .. وبارتباك / هااه ايوه ايوه فهمت ..
الجوهرة بعصبية / والله ما يموتني ناقصة عمر الا انتي وخالتك وابوك ..
سمر / ابوي ايش سوى ..؟
الجوهرة بقهر / مايكفي عمري اللي راح وانا محرومه من التمتع بهالدنيا .. بيزيد عليه وبيحرمني بهالعمر ..
سمر موفاهمه / ايش تقصدين يمه ..
الجوهرة تنهد / ام خزامى عندها صديقات نسوان رجال اعمال يعني من العوائل الكبيرة بالسعودية ..
يسوون سهرات كل نهاية اسبوع سوالف واخبار وغناوي ورقص .. " تنهد " جمعات عمري ما شفت مثلها ..
وكل وحدة تجيب بناتها معاها او خواتها او بنات خواتها .. رحت لهم مرتين ..
ياني تفشلت في اول مره رحت لهم حسبتها مثل جلسات عماتك .. وصديقاتنا .. رحت لهم بجلابيه من جلابياتي ..
هي مافيها شي وكاشخة بس مو مثلهم انا بينهم كاني امهم .. هم لبس غير وسوالف غير ..
وكل وحدة تتكلم عن سفرتها لأوروبا والا امريكا والا والا والا شي ياسمر ماعمري سمعت فيه ..
وانا جالسه بس اتبوسم لك .. حدي سفراتي الطايف والا الجنوب .. وان سافرت للخارج الخليج والا لبنان وسوريا ..
لا بعد مجموعه القبيلة كلها معاي .. ويوم شافني ابوك مستانسه واروح اسهر عندهم ..
صار يصارخ علية ويهدد ويتوعد فيني .. " تنهدت " فوق ماني صابره على هالعيشه اللي تنقص العمر ..
بيحرمني من الفرحة باخرتها .. علشان كذا يابنتي اقولك اسمعي كلامي حتى لاتعشين بالحرمان والنقص ..
وتشوفين غيرك يشوف هالدنيا ويعيشها بطولها وعرضها وانتي لا .. اسمعي كلامي ونفذية .. انا اكبر منك وافهم منك ..
سمر اول مره تسمع هالكلام .. هم صح عمرهم ماراحوا رحلة لوحدهم كل عمامها وعماتها مع بعض ..
ولا مره سافروا للخارج .. الا مرتين او ثلاث .. وبعد ما طولوا .. وندموا على خروجهم لها وكرهوها بعد ..
صوت رنين الجوال ..
رفعته سمر / هلا نوال .. الحمد لله .. ايه .. ياليت .. خلاص تم .. اصلي المغرب وانزل ..
قفلت .. " سمر لامها " .. هذي نوال تقول اتفقوا هي والبنات انه نزور غرام اليوم ..
الجوهرة / وانا بعد رايحة لام سند .. والله خجلان منها .. من يوم ماطلعت بنتها مارحت لها ..
" توقف " .. يالله نصلي ونروح لهم ..
سمر / ان شاء الله ..


ـــــ



بالرياض ..
بالشركة ..
راكان يمسح على شعره / الحمد لله مابغينا نخلص ..
غنام واقف ويحرك جسمه يمين يسار / انكسر ظهري وانا جالس ..
زياد / الحين نقدر نريح شوي ..
راكان / اتعبناك معانا ياغنام .. اعذرنا .. وان شاء الله حقك محفوظ ..
غنام ياخذ شماغه / هذا واجبي .. ومافيها حق ما حق ..
راكان / لا .. ان شاء الله اول ما تتعدل الاوضاع المالية راح تاخذ مكافاءة على مجهودك ..
غنام يبتسم / مانقول لا اذا فيه فلوس انت كريم وحنا نستاهل .. هههههههههه ..
راكان وزياد / ههههههههههه
زياد / الا مانت ناوي تنزل لشرقية يا راكان ..
راكان بمزح / وانا ليه ادهن سير غنام .. لان بكره نازل لشرقية .. اشتقت لها ..
غنام / اشتقت لشرقية والا المدام ..
راكان يوقف وياخذ شماغه / ما ابي اكذب عليكم .. للاثنين ..
زياد / وانا رايح بعد معاك لي حول الشهر ماشفت جدي وجدتي ..
غنام / روحوا ولا تشيلون هم .. مافي شغل مهم هاليومين .. كله خلصناه اليوم ..
راكان وزياد / الحمد لله .. اجل تصبح على خير ..
غنام / وانتم من اهله .. استاذن ..
راكان / اذنك معاك ..
زياد لراكان .. وبعد طلوع غنام / متى نمشي ..
راكان / انا ودي الليله ..
زياد / قدام مشينا ..


ـــــــ



بيت ابو نايف ..
بالمطبخ الطابق الاسفل ..
العنود / بسم الله الرحمن الرحيم .. من انتي ..
زهرة /هههههههههه ماعرفتيني انا زهرة ..
العنود بضحكة / ويش مسوية بنفسك .. وليش كذا .. لا والله راح فيها صبري .. بذبحين الرجال لو شافك كذا ..
زهرة اللي حاطة شامة كبيرة بوجهها و ملبسه اسنانه بلبس اسود مقرف .. وحاشية ملابسها وصايرة دوبية ..
والشعر منفشته .. وريحتها مقرفة ../ هذا كله علشان اكره شريفة وبناتها فيني يصيرو كول ما نظرو فيه ..
قرفو وطردوني .. افتك من شرهم ومن غثاهم .. وصبري مبسوط ومكيف على الاخر ..
العنود / ههههههههههههههههههههههههههه ههههههههههههههههههههههههه هههههههههههههههههههههه
ههههههههههههههههههه ااااااااااااه يابطني هههههههههههههههههه من هههه من زمان ماضحكت
هههههههههههههه الله عليك يازهرة هههههههههههههههههههههه
دخلت ساره عليهم بسرعة / ايش فـ اااااااااااااااااااااااااااااه يمه انتي مين ..؟
العنود وزهرة / هههههههههههههههههههههههههههه
زهرة / انا زهره هههههههههههههههههه
العنود تحاول تهدا من الضحك / يالله اطلعوا ابي اسوي العشاء ..
زهرة / لا ياعمه هذي المره سبقتك وسويته .. ذوقوا طبخي ..
العنود / ليه يازهرة انتي توك عروس ..
زهرة تتنهد / خليني ياعمة اشتغل الهي نفسي عن ذكر اخوية الله يرحمه ..
العنود / الله يرحمه .. مادام فيها راحتك فسوي اللي تحبينه ..
ساره / عنود نايف خلص حمامه ويبي شاهي .. يقول ابيه ثقيل وحلو يعني حق الكيف ..
انا مافهمت اذا انتي فهمتي سوية ..
العنود عاقدة حواجبها .. تصرفات نايف مو مريحتها .. جوال جديد وبرمز قفل جديد .. ملابس غريبة ..
سيارة جديدة .. مبلغ مالي كبير في محفظته .. كل شي فتشته .. فيه شي ما يريح ..
قطع عليها سلسلة افكارها .. صوت زهرة ..
زهرة / ياعمه هذا الشاهي اللي طلبه نايف .. ياعمه ..
العنود انتبهت / هممم ايه .. ااامم .. شكرا ..


ــــــ


بالخبر ..
بيت ابو سند ..
البنات حولين غرام ..
سمر تبكي / انا اسفه تاخرت عليك بس ماكان عندي خبر قبل يومين قال لي راكان وبتال وعلى طول جيت لك ..
غرام تطالعها بجمود ..
شجون اللي مغطيه وجهها ماتبي غرام تشوفها وهي تبكي ..
نوال تحاول ماتبين تقرفها من الريحة ..
مرام ماقدرت تدخل بسبب الوحم .. وهي بالاصل لها اسبوعين ماشافت غرام من اخر مره طاحت فيها ..
ابرار تقضم اظافرها ماتوقعوا غرام بهذي الحاله ابد هم مازاروها ولا مره ..
رنا وروان واماني وريهام طلعوهم البنات لانم فضحوهم بصوت البكى وكان احد مات ..
نوال بابتسامه ../ كيفك غرام ان شاء الله تحسين نفسك احسن ..
غرام جامدة ما ترد عليهم ولا تعطيهم أي اشاره .. ماتبي تبين ضعفها ولا تبي احد يشفق عليها ..
وزعلانه من صديقاتها وبنات عمها .. الي مازاروها .. ماكانت تبي البنات يزورونها ..
بس لمن سمعت ان الشباب مسوين سهرة بالاستراحة وسند كان رافض الروحة علشانها ..
فقالت ان البنات بيسهرون عندها .. وسند علشان ترتاح نفسيتها وتقدر تقاوم المرض ..
رضخ لامرها وطلبها .. ومره وحدة ياخذ راحه حتى يقدر يعيد ثباته و اتزانه .. ويرجع سند السند لعائلته ..
رنيم / غراام انتي تسمعينا ..
غرام لا رد ..
ريما / لنكون ازعجناها ..
نوال مهي قادره تتحمل اريحة .. / عن اذنكم رايحة الحمام " اكرمكم الله "
ابرار في نفسها " معقوله هذي غرام .. اللي كانت ماتقعد في مكان واحد ولا تسكت .. معقول هذي نهايتها "
رنيم / ابرار انتي تسمعينا ..
ابرار / هاا
رنيم / اقول ايش رايك نقعد عند غرام غصب عنها ونراضيها والا نتركها ونروح ..
ابرار / كيفكم ..
ريما تضحك / لا بنقعد عندها اللين تتكلم .. وتضحك معانا ..
سمر ثبتت الاي باد قبال غرام وكتبت ..
" ادري انك زعلانه لاني ما كلمتك .. بس انا ماكنت ادري عن مرضك صدقيني ..
لو عرفت كان شفتيني عندك من اول يوم .. غرام ردي عليه لا تخليني .."
غرام حركت يدها ..
البنات / ههئئئئئئئئئئئئئئ .. " شهقة خوف وعطف .. اصابع ملوية بطريقة مؤلمة "
غرام تكتب " اتركوني لحالي " طبعا اخذت وقت طويل الى ان كتبت هالكلمتين ..
شجون سحبت الغطاء عن وجهها وكتب .. " اذا قدرتي تركبيني على الخيل تقدرين تطلعينا من عندك الليلة " ..
سمر / ههههههههههههه ما اتخيل شكله شوجي وانتي فوق الخيل ..
شجون / من وأنوثتي الطاغية والا ركوب الخيل بس لرجال ..
غرام .. فيس رفع حاجب ..
وبدا البنات يدخلون شوي معاهم طبعا يخرجون شوي ويغيرون جوا .. مو كلهم سوا .. كل بعد شوي تطلع وحدة ..
وقفت رنيم وريما و فتحوا شبابيك الغرفة .. وبعد وقت دخلت ريهام وقدرت تسيطر على دموعها ..
واتفقوا انهم يتعشون عند غرام ..


ـــــــ


عند الشباب بالاستراحة ..
توه وصل راكان وزياد ..
راكان / والله لكم وحشة ..
عناد / صدقناك .. من لمن صار اللي يجيبك الشرقية عندك وانت قاطع ..
راكان / هههههههههه لا والله لا تظلمني .. وهذا انا اتصل عليك في اليوم اكثر من مرة ..
تقول كذا اجل لو قطعت ايش بتسوي فيني .. وتعلق مشنقتي على مدخل الخبر ..
بتال / اقول من عند طلال .. احد راح يساعدة ..
ياسر / لا لوحدة .. فارس وسيف راحوا لهم مشوار .. وبيرجعون بعد اشوي ..
سعود وصقر يلعبون بلاي ستيشن وسامر و زياد يشجع ..
بتال / اجل انا رايح له ..
سند قاعد قبال المسبح ويفكر .. كان بينه وبين الشباب اللي داخل الجلسه جدار زجاجي ..
راكان / كيف غرام ..
عناد يتنهد / على الكلام اللي تقوله امي انها بالحيل تعبانه .. انا شفتهم لمن جابوها من المستشفى وكمان اول ماطاحت ..
تصدق تمنيت يرجع الزمن لورا وما اضايقها بوالا كلمة صح قبل تنرفزني بحركاتها بس مو كره فيها ..
خوف عليها غرام ماتجي مكان الا تغير كل جوه تخليك تضحك وتعصب بنفس الوقت ..
راكان سرحان بسند / وهو كيف عايش ..
عناد / من يوم طيحت اخته وهو مايتركها الا الليلة وعلى اللي قاله فارس ان غرام هي اللي طلبت ..
راكان يقاطعه / هي تتكلم ..
عناد عقد حواجبة / كلامها ما ينفهم بس سند يفهمه وبعض الاحيان يقول اللي تبيه قبل ماتتكلم او تبين ..
وقبل يومين قالت لي امي انه حطوا جهاز قبالها اتوقع أي باد تكتب فيه ويفهمون عليها ..
راكان / انا اختنقت من جو الجلسة خلنا نطلع للحديقة ..


عند طلال ..
بتال / كيف الوضع عندك ..
طلال / متقلب ..
بتال / طيب متى بيستقر ..
طلال / المشكله مرام مو راضية تفهمني عندها شي في راسها ماني فاهمه ..
الكلام اللي قالته لي امي عنها كله عشته وقت الخطوبه .. هدوئها واناقتها ..
غيرت كل تفكيري عن الزواج وبدات اتقبلها بس بعد الزواج انقلبت 360 درجة ..
لا تلبس ذا لا تقول كذا لا تروح هينا ولا تسوي كذا لا تزعلني ..
وانا انفذ اللي يريحه .. واذا طلبت شي نفذت العكس تماما .. مانبي عيال الحين ..
اول شهر حامل .. احمد الله ياطلال وهذا مكتوب .. لا تتصلين عليه وانا بشغل ..
كل دقيقة اتصال والا رساله غزل .. اجي البيت ليش ما ترد ليش ماترسل ليش تطنش ..
انت ماتحبني ... هييييييييي موال البكي والدلع .. هههههه بس ربي اخذ حقي منها ..
وحامها كله نوم اروح واجي نايمه .. هذا احسن شي بس اللي مضايقني انها راكنتني على الرف ..
بتال / يا اخي صدعت راسي وانت بس تقول ايش يصير اجل كيف لو اعيشه .. واحسن خلها تركنك على الرف ..
طلال / لا .. اقولك شي بس ما تضحك .. تعودت على موالها اليومي ..
بتال / هههههههههههه حالتك صعبه ههههههههههههههه ..
طلال / اقولك لا تضحك وتضحك الشرهه مو عليك عليه انا اللي اشكي لك .. صدق الشكو لغير الله مذله ..
بتال / هههههههههههههههههه


راكان وعناد ..
عناد / ها يالعاشق كيف المعشوقة ..
راكان يتنهد / والله ياعناد ما ادري ايش اقول ..
عناد عاقد حاجبه / عسى ما شر ..
راكان / احس فيه شي .. ما ادري هينا " وياشر على صدرة " فيه شي ما اعرف اوصفه ..
عناد / انت قبل تقول احساس بقص ماراح يكمله الا سمر .. ويش الاحساس الثاني " وبمزح " ليكون احساس الابوة ..
راكان صد عن عناد وهو مو مقتنع .../ يمكن ..
عناد / اجل شد حيلك وخلك مثل طلال ..
راكان يبتسم / ابو سنتين .. هههههههه ..
عناد / لا يسمعك يعصب .. ههههههههههه ..


دخل عليهم بالجلسة .. / السلام عليكم جميعا .. ما وحشتكم ..
الشباب / هلا وعليكم السلام ..
سعود / الحمد لله على السلامه ..
رعد / الله يسلمك ..
فارس / مفاجأة حلوة صح ..
سيف / ويش مفاجأته اصلا الكل يدري انه جاي الليلة ..
طلال / حياكم يا شباب العشاء جاهز ..
الشباب / الله يبقيك يابو عبدالعزيز ..




بمكان اخر ..

...بابتسامة نصر/ طال عمرك .. لقينا اللي طالبته ..
... بفرحه / واخيرا .. انتبهوا له وخلوه تحت عينكم .. و انتظروا الاوامر ..
..../ سم طال عمرك ..




وبمكان اخر ..

... بعصبية / ويش تقول انت ..
.. بارتباك / هذا اللي صار طال عمرك ..
.... بعصبية / جهز نفسك راح تهرب معي برا المملكة .. الا ان تضيع السالفه ..



ـــــــ



يوم جديد ...

بيت ابو سطام .. على الغداء ..
ابو سطام / الله يبلغنا الشهر الكريم وحنا باحسن حال ..
راكان وزياد ورعد / امين يارب ..
ام سطام / متى بترجع لـ الرياض يا راكان ..
راكان / اذا الليلة اعلنوا انه رمضان بكرة بعد الفطور ان شاء الله ارجع ... واذا لا بكرة العصر ..
ابو سطام / الله يوفقكم ان شاء الله ويحميكم من كل شر .. الا يازياد وشلون ابوك ..
زياد / الحمد لله هالايام صحته زينه ..
ابو سطام بفرحة / هاا تقوله صادق انت تجلس معاه ..
زياد / والله ياجدي الشغل ما خلا عندي وقت .. بس اكثر من مره تغدا معانا ..
ام سطام / حلفت بالله ياراكان ان تجيب ابوك معاك لو بالغصب المره الجاية .. طلبتك يمه لا تكسر بخاطري ..
راكان بضيق / ان شاء الله يمه .. يصير خير ..
ام سطام / لا ابيك توعدني ياراكان .. والله ياراكان ان ما جبته المره الجاية لا اقاطعك طول العمر ..
رعد / ابشري يمه ولاتزعلين خاطر ان ابو راكان ماجانا انا اخذتك واخذت ابوي وطبينا عليه ..
ابو سطام / تقوله صادق يارعد ..
راكان / لا والله ما تتعبون نفسكم بالمشوار انا برسم الخدمه واجيبهم لكم وبعد نعيد عنكم باذن الله ..
ابو سطام وام سطام .. بابتسامه فرح .. واستبشار بالخير .. / الله يخليك ويسهل دربك .. ويحفظك من كل شر ..



ــــــ



حبّوا من تحبّـون مـن غيـر تقصيـر
وأعطوا بلا منّه
وعيشوا بلا غيـاب!
ما من ورى العزلة
سرور وتباشيـر
غير الحزن والدمع
لأصحابها اصحاب!
وان شحت الأفراح
فأستبشروا خيـر
ما صك بـاب إلا فتـح غيـره ابـواب! ..





اعلن بان الليلة ليلة رمضان ..
وتسارعت ايامه ..

غرام .. وبتلاوة القران تحسنت واصبحت تستطيع الجلوس لوحدها .. وتحريك يديها ..وبدا يوضح قليل من كلماتها ..
سند .. عاد الا اتزانه .. تلك الليلة اعتذر من والده .. وابو سند " فهد " مازال غاضب من العنود زوجته .. وهي لم تعتذر بعد ..
ابو بتال " سلطان " .. مازال اعصابه مشدودة .. خوفا من الخساير المحتمة على الشركة ولا احد يعلم بها ..
الا خالد وعبد العزيز .. والجوهرة تزيد علية بتذمرها من الوضع تريد السفر وتريد السهر .. لولا تساله عن حاله ..
غيث .. بدا مكتب المحاماة بالاشتهار .. قرب موعد وصول اخيه يعني قرب موعد عقد قرانه بريما ..
التي لم يراها الى الان .. وطلب النظرة الشرعية .. والموعد .. اول العيد ..
راكان .. مشغول بالشركة والمشاريع التي يحاول ان تكون قفزة لشركة .. سمر محتارة هل ستكمل دراستها بالرياض ..
ام تعتذر لهذة السنة وتقدم السنة المقبله مثل شجون .. ساره قطعت الاتصالات بها ..
العنود ما زالت متواصلة مع ام طارق بالذهاب معها الى الشيخ وعلاج والديها .. دون ان يلاحظ احد ..
زهرة وساره ساعدوا العنود بالشي الكثير .. فصبري اصبح يراقب بوابة المنزل الرئيسية ..
وكلما راء عبدالله وشريفة بلغ زهرة .. لتتنكر والعنود لتختفي وتخفي والديها .. خلود اما بغرفتها او مع والدها ..
خديجة كثرت غيابها عن المنزل ولا احد لحظ غيابها ..زياد كما هو ظل راكان .. ابو نايف في غرفته ولا يروح ولا يجي
نايف .. غيابة عن المنزل باليومين والثلاث .. العنود كل ما تساله يعصب ويصارخ عليها ..
رعد ماهمه موضوع ملكته وان فيه وحدة بتشاركة حياته قرر وراح يتنفذ وبدون نقاش " زواج على ورق وبس "
بتال طول فترة شهر رمضان وهو يفطر ويتسحر مع سمر وراكان وبعدين يروح شقته اللي ماخذها بالرياض ..



اليوم .. 20 / 9 .. الموقع .. مدينة الرياض .. الساعة .. 12:30
بيت ابو نايف ..
صحيت العنود على صوت طق الباب .. بصوت نعسان .. / مين ؟
... بصوت مازح / انا الذيب ..
العنود عقدت حواجبها لفتره وبعدين ابتسمت .. وهي تفتح الباب / ويش تبي يالذيب ..
منار تحضنها وهي تضحك / ابي اكل كممممممممممممممم هههههههههههههههههه
العنود / الحمد لله على السلامة متى وصلتي ..
نايف اللي كان غايب عن البيت من ثلاث ايام بصوت مبحوح / اتصلت عليه على السحور وقالت استقبلها ..
منار / ماعرفته بالبداية الا لمن قربت .. والله تغيرت يانيوف .. والا السيارة كاااااااااششخه ..
نايف / اذكري الله .. لا تصكيني عين ..
العنود بنبرة / لسه ما شفناها ولا ركبناها الا ايش نوعها ..
منار / لاااااااا تقوووووليننننننننن اني انا اول وحدة ركبتها ..
العنود / بضبط .. ما قلتي لي ايش نوعها ..
نايف هو داخل طالع من جناحهم رايح غرفته الجديدة .. / اودي .. " ودخل غرفته وقفل الباب " ..
منار / الا ايش السالفه ليش نايف متغير ..
العنود ترفع كتوفها / مدري ..
ساره وهي تتثاوب وتحك شعرها / ليش هالازعاج ..
منار بعصبية / ساررررررررووووووووووه كم كره قلت لك لا تلبسين بجايمي ..
ساره بفرحة تنقز / منووووووووور " وطراخ " ..
العنود ومنار / هههههههههههههههههه
ساره بعبرة / هذا بدال ماتطمن عليه لصار فيه شي ..
العنود وهي تضحك تحاول تقومها / هههههه هههههه قومي ههههههههه انا قلت لك البارح انتبهي ههههههه
منار / ههههههههه ما دام انها كبيرة عليك وبس تطيحين وانتي تلبسينهم ليه تلبسينهم مرة ثانية تستاهلين ..
ساره بزعل / انقلعي .. اللهم اني صايمه اللهم اني صايمه ..
منار / ايه صح تذكرت .. اللهم اني صايمه ..
العنود واقفه تطالع فيهم وهي تضحك ..



ـــــ




بالخبر ..
الساعة .. 8:00 م
عناد / ابرار .. تعالي ابيك شوي ..
ابرار تقوم من قبال التلفزيون .. وتلحق عناد .. ودخلت وراه غرفته ../ خير فيه شي ..
عناد بجدية / قفلي الباب وتعالي اجلسي ..
ابرار وهي مستغربه قفلت البار وجلست قباله / خير عناد خوفتني ..
عناد / مِن مْن البنات معاها بلاك بيري ..
ابرار ببرائة / رنيم بنت عمي راشد .. ليه ؟
عناد / بس ..
ابرار /ايه بس .. والباقي يا أي فون يا جالكسي .. مانحب البلاك بيري ..
عناد عقد حواجبة / طيب روحي ولا تقولين لا حد عن اللي صار ..
ابرار وقفت وهي مستغربه / طيب .. " وراحت وخلت عناد " ..
عناد تنهد / رنيم ..



ـــــــــ



بالرياض ..
العنود بسرعة / نايف قوم .. ناااايف ..
نايف نايم كانه ميت .. العنود تعبت وهي تحاول تصحيه .. ومو راضي يصحى .. تركته وراحت لغرفتها ..
العنود بسرعة / سارة انا رايحة المستشفى ابوي مرتفعه حرارته ونايف مو راضي يصحى ..
ساره / طيب كلمتي زياد والا راكان ..
العنود / لا .. " اخذت عبايتها بسرعة وطلعت " ..
العنود وهي نازلة مع الدرج صادفة منار وهي طالعه معاها كاسة عصير مانجو ..
منار / عنود ايش فيم على وين رايحة ..
العنود / رايحة اودي ابوي المستشفى تعبان ..
شريفة اللي واقفه عند غرفة الجلسة وماكانت تدري بجيتها العنود / ويش فيه ابوك ..
العنود لفت لها متفاجاة / تعبان .. عن اذنكم ..
راحت العنود بعد مالبست عبايتها تنادي زهرة حتى صبري يجهز السيارة ..
زهرة / ياعمة صبري دوبه حرك راح يجيب اغراض البيت اللي ناقصة .. وخلا جواله هينا عندي ..
العنود وقفت ضايعه ماتدري ايش تسوي رجعت بسرعه لغرفتها واخذت جوال ساره واتصلت على راكان ..
راكان وبتال وزياد وغنام بمجلس راكان اليوم معزومين عنده للفطور .. اول اتصال من ساره مارد ..
قال اكيد تطلب منه يجي يفطر عندهم وهو مشغول هالايام حتى صار يجيب شغله للبيت معاه ..
وهذا الشي بدا يضايق سمر .. علشان كذا راح يخليها تروح لشرقية مع بتال بعد يومين وتقعد عندهم الا بعد العيد ..
سمع صوت رنة رساله فتحها وكانت من العنود ..
" راكان انا العنود ابوي مرتفعة حرارته مره محتاج مستشفى لا تخذلني يا اخوي تكفى ماعندي احد يسعفه " ..
راكان مايقدر يترك الشغل الحين والضيوف .. بهمس / زياد روح للبيت ابوي تعبان ..
زياد رفع عينه في راكان .. ركان بهمس / لا تخلي بتال و غنام يحسون ان فيه شي .. بسرعة ..
زياد وقف / عن اذنكم ..
بتال / خير فيه شي ..
زياد بارتباك / لا ابد .. اا .. بس تذكرت مشوار مههم كنت ناسية .. اسمحولي ..
الكل / مسموح ..




ـــــــ



بعد يومين ..

بيت راكان .. اليوم بتال ما افطر عندهم عازمة غنام للفطور وقال مره وحده يخلي راكان وزوجته يرتاحون من وجهه ..
راكان / ها سمورتي مبسوطة انك بتروحين الشرقية ..
سمر / ما تتصزر قد ايش .. والا طفست وانا هينا ..
راكان بابتسامه ورفعة حاجب / لا والله وتقولينها كذا بوجهي ... حتى مراعاة لمشاعري ما في ..
سمر / هههه لا حبيبي بس انت مشغول هالايام كثير وانا قاعدة لوحدي ما تعودت ابد ..
راكان بخبث / بس تدرين انه مافي شي ببلاش ..
سمر رافعه حواجبها / احلف .. ويش تبي ..
راكان / الكتاب باين من عنوانه ..
سمر بغنج / اااااممممممممممممم والله على حسب مزاجي ..
راكان يرمي الملعقة اللي كان يكل فيها الحلى .. / لا والله مزاجك ها .. انا اوريك يام المزاج ..
سمر نطت من الكرسي وراحت تجري .. وراكان وراها .. وهي تصارخ جد خايفه وهو يضحك على صراخها ..



ــــــــ


بتال بعد ما خلص فطور مع غنام استاذن من بدري وراح يزور عمه ..
بتال عند الباب الرئيسي / ياولد يا اهل البيت ..
صبري / اهلا اهلا .. تفضل ..
بتال / وين اهل البيت ..
صبري / العم زياد دوبوه طلع .. والعم نايف من امس مسافر .. والعم ابو نايف نايم بغرفته ..
بتال / وعم ابو راكان وين ..
صبري / في غرفتوه هو تعبان هاليومين اذا تبغى تزوروه تطلع لوه في غرفته .. دقائق بس ..
راح صبري كلم زهرة ودخلت زهرة لعند العنود ..
ساره / العنود ماتلاحظسن ان شريفة وعيالها هالايام خافه زياراتهم ..
العنود / جعلها دوم ..
ساره / لا انـ ..
زهرة دخلت / ياعمه في راقل يبغى يزور عمي ابو نايف ..
العنود وقفت عند الشباك بظنها ان محد يشوفها .. بس بتال لمح الظل اللي واقف عن الشباك وراح ..
بتال بداخلة / ويطلعون مع الشبابيك على الرجال .. هالعنود كل مره اقول احسن الظن بها يا بتال بس ماش ..
هذي مو حقت احسان الظن .. من يوم اللي قالته امي و اخذها صور سمر واللي سوته بالزواج .. ابد مو هينه ..
صبري يقاطع تفكيرة / تفضل ..
بتال يطالع بصبري من فوق لتحت .. وبداخله " رجال غريب وسطهم بلا حسيب ولا رقيب ..
لا ابد مو عاجبني الوضع .. راكان لا زم يعرف بالموضوع كله .. ويشوف له حل "..
وهو طلع مع الدرج سمع صوت ضحك بنت واصل لا اخر الصالة .. وكلامها كله واضح ..
منار / هههههههههه حبيبي كلاها ايام ونكون مع بعض على طول .. خلاص ..
ما بقى الا كم يوم من رمضان وكم يوم من العيد واحون معاك .. يا لله حبي بلا زعلا .. حياتي انته ..
وهذي احلا بوسة اممممممممممممممممممممواح ..ههههههههههههههههههه لا لا تذوب بعدين من وين للي حبيب .. "
بتال ما قدر يستحمل الكلام وحاس ان النار شاعله في صدرة .. دخل على عمه وسلم بسرعة وتحمد له بسلامه وطلع ..
زهرة / الضيف راح ياعمة ..
العنود / ما امداه .. ماتقهوا ولا شي ..
زهرة / لا ابدا ..
ساره / يمكن استحى قال ما فيه احد من الشباب ما يصر اجلس ..
العنود / يمكن .. الا وين منار لساتها تكلم الحبيب ..
زهرة / ايوووه تكلموه " وبمزح " ابغى اروح اسمعها واحفظ كم كلمه منها يمكن اهبل بصبري ..
العنود بضحكة / اكثر من كذا .. حرام عليك .. هههه ..
زهرة بكوميديا / يامئمنه لرقاله يامئمنه المية بالغرباله ..
ساره والعنود / ههههههههههههههه



ــــــــــ



بالخبر ..
طلال / عناد انت متاكد ..
عناد / ايه .. مافي احد من البنات معاها بلاك بيري غيرها ..
طلال / طيب يمكن واحد من الشباب بس مسوي انه بنت ..
عناد / لو واحد من الشباب يقول انا من بنات الفارس .. طلال صحصح معي ..
طلال / الموضوع مو مهم .. وحدة حاطة صورة شاب وتقول هذا خطيبي .. مو شي فاضح ..
عناد بعصبية / ادري ان هذا تافه ومو فاضح .. بس اللي مو تافه ولا فاضح اسم عايلتنا .. هذا يمس شرفنا ..
وبعد الكل يدري ان بتال مو خاطب ولا متزوج .. وبعدين اللي ارسلوها لي يقولون كنا نكلمها ..
تدري ايش يعني نكلمها .. ويمكن يواعدونها وتطلع معاهم .. اووووووووووووووووف ..
طلال / في هذي معاك حق .. طيب من ارسلها لك ..
عناد / واحد كان معانا من ايام الثانوية والجامعة والكل يعرف انه صايع تذكر توفيق الـ ..
ارسلها لي ويقول خويتي بنتكم ..اتصلت عليه وسالته ويش يقصد وحلفته وانا اعرفه زين انه مايكذب ..
ولا يخاف وقالي كل شيء .. في البداية ماصدقته .. لان اللي اعرفة البناتنا مايحبون البلاك بيري ..
بس قلت خليني اسال اختي يمكن وحدة عندها و ماندري .. وقالت ان الوحيدة اللي نعاها هي رنيم ..
طلال / وسواه الحين ..
عناد عصب من برود طلال وتناحته / طلال تدري خاطري في ايش ...
طلال / في ايش ..
عناد ينط عليه وبصوت عالي / اذبححححححححححححك ..



ــــــــــــــ



بيت راكان ..
راكان يفتح الباب / ياربييييييي انت ماتخلي احد يتهنا ..
بتال بعقدة حاجب / فينا نكلم مع بعض شوي .. وتقول لسمر تجهز ..
راكان بقلق / خير فيه شي ..
بتال يدخل / اول شي قول لسمر تجهز وخلينا نمشي يدوب نلحق .. وانت تعال المجلس ابيك بموضوع مهم ..
راكان راح لسمر وقال لها تتجهز وبسرعة راح لبتال ../ خير ويش فيه ..
بتال يحاول ينسق الكلام ويكون هادي حتى مايسبب مشكلة كبيرة لراكان / قفل الباب اول شيء ..
راكان حاس بان فيه مصيبة قفل الباب وجلس جنب بتال / بتال تراك ارعبتني ويش فيه انطق بسرعة ..
بتال / راكان انت تدري ان ابوك كبر وان غياب الرقابة عن البيت يسبب ضياع للبنات ..
انا بصراحة ماني عارف ايش اقول بضبط بس اللي ابي اقول لك .. انك تنتبه لأخواتك ..
راكان باستغراب / اخواتي .. اخواتي انا .. انت ايش عرفك بأخواتي .. وليش تقول هالكلام .. بتال ويش السالفه ..
بتال ذكر لمواقف اللي شاف فيها العنود وسماع المكالمات وما ذكر لراكان الخلاف اللي بين العنود وامه الجوهرة ..
لانها سوالف حريم ما يبي يتدخلون فيها ..
راكان / هههههههههههههههه ههههههههههههههههههههههه والله ضحكتني هههههههههههههههه
بتال عاقد حواجبة / راكان هذا الموضع يضحك ..
راكان / هههههههههههه اخواتي انا يا بتال كذا ومن العنود ههههههههه ..
بتال عصب / راكااااااااااااان بطل ضحك ..
راكان يهدا / اول شي العنود لو اشوفها بعيوني وسط شباب انا ما اشك فيها واحد بالمية ..
اما انك تقول تكلم ولبس وانت شفتها وسمعتها .. اصدقك .. لن الفترة اللي كانوا اهلي يجون فيها الشرقية ..
كانوا معاهم بنات خالتي شريفة وهذي اهي وبناتها ما استغرب أي شي منها .. وخاصة بنتها الكبيرة ..
اللي بعمر العنود او اكبر منها بسنه تقريبا .. انت ماتعرف اختي .. انا اعرفها اكثر منك ..
واللي شفتها بالعباية والمكياج هذي بنت خالتي شريفة خواتي عباياتهم عريضة وساترة وبدون زينه ..
ولو شفت وحدة منهم مايلة كان كسرت رجلها ..
بتال ماعجبه رد راكان .. وما يبي يقول له انت سمر ي اللي قالت له عن العنود بليلة عرس طلال ..
خايف يدخلها بمشكلة .. ولا يبي يقول لراكان عن اللي سوته العنود بامه ..
بتال بجدية / بس ولو يا راكان انت لازم تنتبه انت تدري يكلمون بجوالاتهم ..
راكان يقاطعه / ايه .. الرقم الاول اللي عندهم باسمي .. انا اعطيته نايف يعطيه العنود ..
وطول ماهو معاهم مكانوا عارفين انه باسمي وان انا اللي اسدد الفواتير .. وكل الارقام اللي يتصلون فيها اعرفها ..
والحين ساره عندها شريحة .. بدون اسم بكره احولها باسمي وكل المكالمات راح اعرف لمن ..
بتال سرح بفكرة شوي .. وبعدين .. تذكري شغله / امممم راكان انت ما تقول وعدت جدتي تعيد بالك في الشرقية ..
راكان / ايه ان شاء الله ..
بتال / قلت لاهلك ..
راكان / لا ليه انا ابي اخذم بعد كم يوم .. على 27 او 28 رمضان ان شاء الله ..
بتال / اهاااا يكون احسن ..
راكان / حس ان ورا هالاسئلة سر ..
بتال / بصراحة ايه .. اللي سمعتها تتكلم في بيتكم تقول بتقابل حبيبها بالعيد .. وبتكون معاه على طول ..
خلنا نتاكد اذا بنت خالته او اختك .. وايش يعني تكون معاه على طول .. بتهرب مثلا " قالها بسخرية "
راكان / هههههههه اتراك مانا بسعوديين ههههههه ..
بتال ابتسم .. وفي صدره زحمة افكار و هواجيس ..



ــــــــــــــــــ


بعد يومين ..



بيت ابو نايف ..

ساره كالمعتاد جاية تجري للعنود / العنننننوووووووووووود الحقي ..
العنود / خييررررررررررر
ساره / خالتي شريفة مسوية البطايق حقت عرسك انتي وعبدالله وتقول قولي للعنود تنزل وتشوفهم ..
العنود بسخرية / مصدقة عمرها خالتك .. وواثقه مررررررره ..
ساره / العنود جدي هالايام بس ساكت والحين لمن قلت له جدي من جد عبدالله بيتزوج العنود ..
قال اللي تبيه شريفة تسوية .. جدي ليه يخاف من شريفة ..
العنود وهي تلبس عباتها وبنبرة غريبه / مايخاف منها بس في راسة موال نشار يبي يغنية على حسابي ..
" وهي واقفه عند الباب " .. خليك هينا ومستعدة لقفل الباب ..
ساره واقفه عند الباب .. وشافت العنود تدخل ابوها غرفته وتقفل عليه و امها غرفتهم / انتبهي لامي ..
وقفلي عليكم الباب .. ولا تفتحين الباب مهما صار فاهمة ..
ساره تمسكها وبخوف / وانتي .. نايف مو موجود ولا زياد ولا احد ..
العنود / لا تخافين واخوانك حتى وههم مو جودين ماراح يقدرون يسون شي ..
هذا المهزلة اللي تسوية خالتك وجدك ماراح ينهيها غيري .. انتبهي لنفسك .. ولا تنسين لا تفتحين الباب لاحد ابد ..
طلعت العنود وساره قفلت الباب التفتت لامها وشافتها تبكي وتهز جسمها امام وخلف ..
ساره تقدمة من امها / يمه ايش فيك .. ليه تبكين ..
ام راكان / روحوا .. روحوا ..
ساره اللي تعودة تسمع هالكلمة بس مو عارفة لها تفسير / وين نروح يمه ..
ام راكان رحلت لصمت الضياع ..


بالاسفل ..
بمجلس النساء ..
شريفة تاكل علك وتقلب في البطايق ... دخلت عليها العنود وبصوت قوي / طلبتيني ..
شريفة نقزت / وجع .. فجعتيني ..
العنود تطالع بالغرفة / لحالك ..
شريفة وهي تضحك / اااايه البنات فرحانين بزواج اخوهم وراحوا السوق يكملون اغراضهم ..
وعبدالله يشوف جناحة فيه عمال يسوون البوية والديكور .. وااي لو تشوفينه يالعنود راح يهبل ..
ياحبيبي فرحان بعرسة .. وكله على شانك انتي يا العنود .. يحبك ..
العنود قفلت الباب بقوة وقفلته بالمفتاح .. وتقدمة بهدوء من شريفة ..
شريفة تغير لونها ../ بنت العنود ويش فيه .. ويش بلاك تطالعيني كذا .. تخوفين يا بنت ..
العنود تبتسم / جد خفتي يا ..........,.............,...............,......... .......,...............,.........
شريفة تسمع باقي الكلام وكل بعد شوي يتغير لونها من الخوف .. قامت شريفة ولبست عباتها وطلعت بسرعة ..
العنود تطالع بالبطايق المرمية على الارض .. لمتها وقطعتها كلها ورمتها بالزبالة ..
وخرجت من الغرفة .. شافت منار وزهرة داخلين البيت .. ومحملين اكياس جايين من السوق ..
زهرة / بسم الله الرحمن الرحيم .. هذي ام خبله ويش جابها ..
منار / ويش فيها تجري كذا كانها احد يطاردها ..
العنود تهز اكتافها وببرود / مدري .. " وطلعت فوق ولحقتها منار "
طقت الباب العنود .. ساره / مين ..
العنود / فتحي انا ..
ساره فتحت الباب / هاا ..
العنود / وين امي ..
ساره / نامت .. العنود امي كانت تبكي و تـ
العنود تقاطعها / هششششششش تعالي بالصالة الكبيرة ..
منار / ايش صاير انا زي الاطرش بالزفة واقفه معاكم ..
العنود / مو صاير شي بس ورينا ايش جبتي ..
منار / تعالوا شوفوا .. بس قبل كل حاجة .. انا حجزت وطيارتي قبل الفجر يعني سحروني بدري ..
العنود / ومن بيوصلك المطار ..
منار / الحلوة زهرة وزوجها صبري .. تجنن ذي الادمية ..
العنود تبتسم / أي صح .. يالله ورينا بسرعة وخلينا نرتبهم لك لا تتاخرين عن عمرك ..
منار بابتسامه / وه فديتوه ..
العنود وساره / خفي علينا يا جولييت .. ههههههههههههههههه



ــــــــ


بالخبر ..
عناد / ها ايش نسوي ..
بتال / نقول لصقر ..
عناد / صقر بمكه هو وسامر وياسر .. ويبون يطولون وماهم راجعين الا ليلة العيد مع بدر علشان عندة اجازة ..
بتال / طيب .. لزم نجيب هالبلاك ونفتشه .. بس كيف .. محتاجين مساعدة وحدة من البنات ..
طلال / مانبي نسبب مشكلة بين البنات وبعدين لو وصل العلم لرنيم راح تزعل ..
عناد / بطقاق وخلها تزعل ..
بتال / وهو صادق ..
طلال / لا حرام عليكم ..
رعد يجلس جنبهم / ويش فيكم تتوشوشون ويش العلم ..
عناد قال لرعد كل السالفه ..
رعد / انا عندي الحل ..
بتال / ويش هو الحل ..
رعد / انا اروح ازورهم في البيت واتغفل رنيم واخذه ..
طلال / حلو هالحل .. ومافيها مشاكل ويوصل العلم عند الكبار وتصير مشكله مالها حل ..


ــــــــ


بيت ابو عبدالله ..
عبدالله بعبية / وشلون يعني مافي زواج بالعيد ...
شريفة بصراخ / يعني مافي انا ويش اتكلم اعجمي ..
عبدالله بصراخ / ويش السبب طيب انتظر هالفترة واخطط واخر شي مافي ..
شريفة تحاول تهدا / انت خطبتها .. حللت .. ابوك خطب .. انا نسيت ان اخطبها من اخوها ..
كنت اظن ابوي يكفي لكن اليوم ابوي قال ما خطبتوا البت ولا كلمتوا راكان ..
عبدالله / بس هذا بسيطة الحين ادق على ابوي يجي بكرة ونروح نخطبها وانتهت المشكله ..
شريفة بارتباك / وشلون انتهت العنود ماتبي تسكن هينا تبي بيت لحاله وتبي تجهز عمرها ..
تبي تفرح .. انت ماتبيها تفرح ..
عبدالله ارتبك / العنود .. طيب على اللي تبيه بس نملك ذحين وبعدين الزواج على راحتها ..
شريفه تحاول تفتك من هالمشكلة اللي ماتوقعتها / طيب اصبر خلي ابوك يجي ..
ويكلم راكان ويخطبها ونعيد نرتب الامور بهدوء وعلى اللي يرضي العنود لاتزعل ..
عبدالله بعصبية /اوووووووووووووووووف " وتركها وطلع "
شريفه بداخلها " هذا اللي ماحسبت احسابه طيب يالعنود تهدديني انا .. ان ماخليتك تركعين عند رجولي ..
تترجيني اسامحك .. وامك وابوك واخوانك راح اخليهم كلهم خدم عندي .. اصبري يالعنود اصبري .."



ـــــــ



بالخبر ..
بيت ابو صقر ..
مياسة بفرحة / من وين الشمس شارقة اليوم رعد جاي يزورنا ..
رعد / هههههههههه والله ادري اني مقصر معاكم ومو بس معاكم مع الكلا بس الدنيا ملاهي ..
رنا / ملاهي و الا سينما ..
رعد بسخرية / ياااااا الله ضحكتيني ههههههههههه بايخة لا عاد تعيدينها ..
رنا برطمت .. البنات / ههههههههههههههههههه
رنيم الله جالسه جنب رعد والبلاك بينهم / اشولن تجيزاتك لزواج ..
رعد / على ابو سطام وسلطان انا ويش دخلني ..
رنيم " هه كلكم زي بعض عندكم الحرمة قطعة اثاث تستخدمونه متى ما بغيتوا وترمونها متى مابغيتوا "
وقفت / عن اذنكم .. رايحة اشرب موية احد يبي ..
مياسة / ايه يمه رنيم وقلي لشغالة تجيب الضيافة ..
الكل كان يطالع مياسة ورنيم .. في هالاحظة رعد اخذ الجهاز ودخة جيبه بسرعة وبدون ما احد ينتبه ..
مياسة / ماودك تشوف هيفاء مثل ما غيث طلب ..
ريما دوروها ما تلقونها ... راحت تجري للمطبخ تلحق رنيم ..
رعد ومياسة / ههههههههههههههه
رعد / احرجتيها ..
مياسة / لا تتهرب من السؤال ما ودك تشوف هيفاء ..
رعد يوقف وبضيق / لا .. وانتي تدرين اني ما احب اتكلم بموضوع الزواج ..
مياسة / حبيبي لا تزعل .. اجلس وخلاص ماراح نفتح هالموضوع مره ثانية ..
رعد يبتسم / انا ما زعلت .. ومافين اطول .. الشباب متجمعين بنتسحر سوا وغيث معزوم عندنا فافشلة اجي انا متاخر ..
رنا / علشانه اخو العروس ..
رعد يلتفت عليها / ريهام ورنا طول الجلسة ساكتين ما يتدخلون في اللي مالهم فيه .. انتي ليش غير ..
خلك ساكته احسن سوالفك ماسخة ..
رنا زعلت هالمره من جد ووقفت بتروح غرفتها .. مسكها رعد وسحبها لحضنه وهو يضحك / هههه ..
زعلت روح خالها .. لاتزعلين كنت امزح معاك والظاهر ثقلت .. ضيعت طريقة المزح مع البنات ..
ومزح الشباب ثقيل .. يالله رنوووووووو لا تزعلين ولك اكبر عيدية مني بس ارضي الحين ..
رنا برفعه حاجب / عديتي تكون كبيرة ..
رعد / ايه اكبر شي ..
رنا / طيب سماح روح الحين بس العيد اسالك عنها .. لا تنسى ..
رعد / ههههههههه مو ناسي .. اوسطهم اهبلهم صدق ..
رنا / هئئئئئئئئئئئ انا هبلا .. اولا انا مو اوسطهم يعني مو هبلا ..
رعد / هووووهوووو علينا فتحنا باب .. اقول سلام لو اقعد عندكم ماني طالع الا الصبح .. مع السلامة ..
الكل / مع السلامة ..
رنيم وريما بعد ماطلع رعد / وين رعد ..
الكل / راح من زمااااااااااان ...



ـــــــــــ




بيت ابو نايف ..
بعد خروج منار مع زهرة وصبري يوصلونها المطار .. بحوالي النصف ساعة ..
..../ السلام عليكم ..
نقزت العنود وساره اللي كانوا ياكلون من صحن فواكه قبالتهم / بسم الله الرحمن الرحيم ..
ساره / بغى قلبي يوقف ..
العنود / وعليكم السلام هلا .. ويش هالمفاجئة الحلوة ..
راكان / حبيت اتسحر معاكم اليوم فيها شي ..
العنود بابتسامه / لا ابد تشرف باي وقت تحب يامرحبا بك ..
ساره / وين سمر ما اشوفها ..
راكان يدخل غرفتهم اكثر ويجلس جنب ساره / سمر راحت الشرقية لها خمسة ايام ..
العنود تمد له قطعت تفاح / افاا وانت كيف تفطر وتتسحر ..
راكان / اما يجيب زياد معاه من اللي تسوونه او او غنام او المطاعم المعبية البلد ..
العنود / ليه ما قلت لي كان سويت لك اللي تحبة وارسلته لك .
راكان / ماصار شي يالله ملحوقة راح اتسحر عنكم اليوم وبكره نفطر سوا ونمشي لشرقية ..
العنود / بكرة بتروح لشرقية ..
راكان / اية بس مو لحالي بنروح كلنا ..
ساره نقزت بفرحة / احلف ..
راكان / ههههه والله ..
ساره / احلا شي ان زوج خالتي خديجة جا قبل شوي واخذ جدي وخالتي خلود وقال بيروحون لعيال عمة ويعيدون هـ ..
العنود تقاطعها / بس حنا مارتبنا وضعنا على هالشي ..
نايف يدخل .. بعد غياب 4 ايام .. / وعلى ايش مرتبه نفسك على زواجك من عبدالله ..
العنود وقفت متفاجأه .. وبصدمة / نعم ..
نايف / ايه صدق انت ماتدري عن شي " وبتمثيل " اخي الاكبر الاستاذ راكان ..
انت معزوم على زواج اختك الكبرى العنود على عبدالله 6 من شوال .. وبحضوركم تتم افراحنا ..
تتتاااا تتتتااااا ... عجبك الاعلان ..
راكان يوقف وهو يرمي عنقود العنب من يده .. باستغراب / ايت زواج .. ومن عبدالله .. ومتى انخطبت ومن من ..
نايف يجلس على كنبة مفردة امامها وياخذ عنقود العنب / عبدالله ولد شريفة .. وانخطبت من جدك ..
وحددوه واختك عاجبها .. ماوراها احد فليش تهتم بروحه لاهلها .. وحبيب القلب راح يكون لها بعد ايام ..
ساره تطالعهم خايفة وموع افة ايش تسوي ..
العنود بصراخ / ناااااايف ...
نايف بصراخ اعلى وهو يوقف / وطي صوتك .. ماني اصغر عيالك حتى تصارخين علية كذا ..
ساره صارت تبكي او مرة تشوف اخوانها يتهاوشون كذا وبهذي الدرجة ..
زياد دخل وما حسوا فيه وسمع الحوار ولمن شاف ساره تبكي قرب منها سحبها لحضنه يهديها ..
راكان بصراخ / بببببببببببببببسسسسسسسسسسسسسسسسسس بس .. ما كان احد كبير واقف قدامك ..
ما في أي احترام .. ايش هذا .. " صمت عم المكان " وبعد دقائق " بكرة تجهزون نفسكم ..
وبعد المغرب نمشي لشرقية .. الكل حتى انت يا نايف .. وما ابي أي اعتراض .. وانتي " يقصد العنود "
بلغي ابوك وامك بهذا الشي وقولي لهم اجباري مو اختياري الروحة .. " وتركهم وطلع "
زياد جلس ساره على الكنبه ولحق راكان ... نايف طلع وراهم وتركوا العنود واقفه وكانها جدار بلا احساس ..



ـــــــــ



بالخبر ..
رعد / ها ما قدرتوا تفتحونه ..
عناد / لا ..
بتال / هذا اللي ما خطر في البال والحل ذحين كيف نشوف الجهاز ونفرمت اللي فيه ..
طلال يمسك الجهاز / وليه التعب فرمتها ومدري ايش .. هاااه ونتهينا " رماه في المسبح اللي قدامها " ..
رعد / لاااااااااا .. يوه منك يا طلال كيف ارجعه ذحين ..
عناد / ومن قال لك اصلا بترجعه .. هو تصادر والا التلاف على طول ..
بتال / واذا عرفنا انها بتاخذ جهاز جديد .. بلاك بيري لا ..
طلال / وكيف بتعرفون ..
بتال / اكيد صقر بياخذ احد الشباب ويروح يشترية .. فاذا عرفنا .. قالنا له ممنوع البلاك بيري بين بناتنا ..
رعد / كذا حلو .. وخلصنا من الصورة ومن الرقم ومن المشكله ..
عناد وهو واقف ومتخصر قبال المسبح ويطالع في الجهاز / ما ظنيت ..



ـــــــــــ


اليوم الثاني ..
بيت ابو سطام ..
ابو سطام يحاول مايبكي / ياهلا ياهلا ..
سطام / هلا بك يبه ..
ابو سطام هينا ما قدر يتحمل وبكى ..
سلطان يحاول ما ينهار مثل ابوه / لا تلومه وانا اخوك من الغيبة وحشتنا ..
سطام عاقد حواجبة / غيبه ..
سلطان تدارك الامر .. / اكيد ما افطرتوا زين تفضلوا للعشاء تفضلوا ..


بمجلس النساء الداخلي ..
العنود ساكته وتفكر باللي صار وكيف تقدر تحله .. اليوم ما قدرت تتكلم مع احد ..
كل ما جات تتكلم سكتوها بصرخة .. حست بصداع بيفجر راسها والروية انعدمت قبالها ..
ساره بهمس / العنود جدتي تكلمك ..
العنود انتبهت / هلا اسفة ما زمعتك جدتي امريني ..
ام سطام عاقدة حواجبها / بسم الله عليك ويش فيك ..
العنود / سلامتك يا جدتي بس لي يومين مانمت وطول الخط اتعبني ..
الجوهرة بهمس / عساك ما تطيبين ..
ام سطام توقف / ماتشوفين شر وانا امك .. هذا هو العشاء جاهز تعشي وعيني من الله خير ..
وروحي حطي راسك نامي جناحكم نظفناه وجهزناه لكم .. روحي ارتاحي وريحي امك ..
العنود توقف وقبل راس جدتها / الله يطول بعمرك ويخليك لنا ..
ام سطام تبتسم وتحضنها / انتي بنت الخالي ريحة الغوالي .. "وبعدتها عنها " .. يالله للعشاء قبل يبرد ..
العنود التفتت لامها ومسكتها وراحت تتعشاء .. ولاول مره عايلة الفارس مجتمعه بلا غرباء ..



ـــــــ



اول ايام العيد ..
بيت الفارس ..
ابوسطام كل بعد شوي يلتفت لسطام والبسمة مو مفارقة شفاته .. ولدة الواضح ان صحته متحسنه ..
يطالع سلطان وياشر له براسه .. ويرجع يلتفت على سطام ويسولف معاه ..
خالد " ابو عناد " لسلطان / ما شاء الله على عمي كانه صغر 20 سنه وراء ..
سلطان يضحك / ههههههه حاسدة ..
خالد / اعوذ بالله .. انا احسد عمي .. وبعدين انا قلت ما شاء الله ..
سلطان / الحمد لله جعل هالفرحة دوم .. غرام بدات تتحرك وتلين اعصابها .. بس هالريحة ياللي ماعرفنا سببها ..
خالد / امين .. تدرين ان قبل يومين امها قصت شعرها كله .. وزعل سند وقام حلق راسة مره ..
سلطان / ايه ادري .. ورحت شفت غرام .. وعايدتها وونستها شوي وتغزلت بالقصة ..
ياروح خالها فرحت وستانست واجد ..
خالد / اية وانا بعد رحت لها واخذت راشد مع وحكينا له قصص عن ايام طفولتنا وايش كنا نسوي في رمضان ..
وضحت معانا واستانست .. يقولون ان الراحة النفسية هي اللي تسرع بالعلاج ..
سلطان / ايه صدقت ..


عند الشباب بزاوية في المجلس ..
راكان عاقد حواجبة وباين الضيق علية ..
عناد / انت ماتقولي ايش فيك .. ليه متضايق ويش صاير معاك ..
راكان / وكم مره قلت لك ماقيني شي .. ماتفهم انت .." وقام وترك عناد متفاجأ " ..
عند باب المجلس المطل على الحديقة .. بتال واقف يشرب فنجان قهوة انكتم من ريحة البخور وحب يغير جو ..
...../ بتال ..
بتال يلتفت خلفه / هلا ..
راكان / بغيتك بموضوع مهم ..
بتال عقد حواجبة / امر ..
راكان / مو هينا .. امش معاي ..
بتال رمى فنجان لقهوة وراح وراه وهو قلقان حاس ان الموضوع فيه مصيبة ..



عدا صباح العيد بفرحة ... واستقبال المعايدين ببسمته ..



مساء ..
بيت ابو صقر ...
راشد بصراخ صحى اهل البيت كلها .. / رنننننننننننننننننننننننيييييييييييييييييييييييييم ..
مياسة تركض وراه وهو يخطي بخطى سريعة ولا كان رجله عرجاء ...
رنننننننننننننننننننننننيييييييييييييييييييييييم ياكـ*** يا حيــ*** .. اطلعي ..
رنيم فتحت باب الغرفة وطلعت مفجوعة من الصوت / ويش فيه ..
مياسة بسرعة / ارجعي وقفلي البابـ ..
ما كملت كلمتها الا راشد يضربها بعصاتهه على وجهها خلاها تطيح على الارض ..
رنيم وباقي البنات اللي خرجوا من غرفهم على الصوت صرخوا .. اما صقر فصحي قبل وراح للاستراحة ..
رنيم / يممممممممممممممممممه " وراحت تجري لها وقبل ماتوصل مسكها راشد وراماها على الارض "
راشد وهو يرفس رنيم بكل مكان تطاه رجله بدون رحمه .. ريما والبنات يصارخون ويرجونه يتركها ..
بس راشد ما يسمع لهم هو يصارخ ويلفظ على رنيم باقسى الكلام / يا **** يا *** تبين توطين راسي بالارض ..
هذي كله من امك ما ربتكم مـ .. " ماكمل كلمته لان مياسة ضربته من الخلف باقوى ماعندها علشان تقدر تبعد رنيم "
راشد اختل توازنه وطاح على الارض مياسة وريما سحبوا رنيم وحاولوا يقومونها بس رنيم فقدة الوعي ..
راشد استعاد قوته ووقف وابعد مياسة وريما باقوا ماعندهم وضرب ريما بالاعصى وبعده رجع لرنيم ..
ريهام رنا وروان انتبهوا لامهم مياسة اللي ما طاحت الا على حافة الطاولة وانضرب راسها فيها ..
ونزل الدم منها على السراميك الابيض اللي انتبهوا له رنا وروان .. و ريهام تصرخ / يمممممممممه ..
ريما مسكت يد روان وباذنه / روحي نادي عمامي بسرعة ..
روان راحت تجري مع الدرج وتوجهت لبيت عمها خالد وكانت يدينها مليانه بالدم ..




بيت ابو عناد ..
ابو عناد نازل مع الدرج .. صوت الجرس والدق على الباب يبلغهم بمصيبة / طيييب طيييييب ..
فتح الاب وشاف روان بدون عباية و وجهها مليان دموع ...وبصراخ وهي تبكي /ابوي ذبح امي ..
ااااااااااااااااااههههههههههههههه عمي ابوووووووووووووووي ..
ابو عناد اللي ارتعب من الدم الموجود بيدين البنت وراح يجري لبيت اخوه ..


بيت ابو سند ..
سند كان توه يفتح شباك غرفة غرام .. وسمع صوت صراخ باين انه فيه شي مو طبيعي ..
رجع قفل الشباك ... وبتبرير لغرام علشان ماتشك بشي / الجو مغبر .. انا رايح اقضي حاجة وارجع لك ..
طلع من عندها بسرعة وراح يجري لبيت عمه راشد ..


بيت ابو راشد ..
خالد يحاول يبعد راشد عن رنيم البنت راحت تحت رجليه ..
البنات يبكون عند راس امهم ..
دخل سند ووراه سلطان .. سلطان اللي كان واقف عند بلكونه مكتبة بالدور الثالث ..
وشاف حركة غريبة في حديقة عيال عمه .. فخاف وراح يتطمن عليهم ..
سند بعد راشد بيد وحدة عن رنيم .. سلطان راح لاخته اللي السراميك تحتها صار بحر من الدم ..
والبنات يصارخون كانهم مجنن .. روان تصارخ / ابوي ذبح امي ورنيم .. امي ماتت ..
سند دخل وحدة من الغرف وسحب فرشة من احد الاسرة ولف فيها رنيم وحملها بين يدينه وطلع ..
سلطان صرخ على ريهام / قومي جيب شي الف فيه امك بسرعة ..
ريهام بسرعة راحت جابت جلال صلاة ولفت فيها امها .. سلطان حمل مياسة بين يدينه ونزل وراء سند ..



بعد يومين ..


بيت ابو سطام ..
ام سطام والعنود وسمر رايحين يزورون مياسة ورنيم بالمستشفى ...
العنود كانت ماتوقعة ان راكان يكلمها ويقول لها تجي معاهم تزور ..
سمر متضايقة من وجود العنود معاها بس سكتت لوجود جدتها ..
ام سطام / حسبي الله ونعم الوكيل .. ما خلا محل ما ضربها فيه ..
كسر البنت تكسير .. يا روحي يا بنتي فج راسها لها الله لا يبارك بيده ياجعلها الكسر ...
سمر / الا عمي راشد ليه سوا كذا ..
العنود ملتزمة الصمت وفكرها مشغول باللي غايب عنهم له 3 ايام شافته اول العيد وبعدين ما شافه احد ..
سمر بصوت عالي / هههههههههههيه انتي ماتسمعين ..
العنود باستغراب تطالع من تكلم ذي / انا ..
سمر / لو الجدار اللي وراك ينطق كان نطق من صراخي .. يالله راكان يواقف برا ..
تغطت العنود ومشيت وهي ساكته مالها خلق غرور وتفاهات سمر ..
بعد ما ركبوا السيارة .. راكان بعصبية / كان طولتوا ليش تكلفون على نفسكم ..
سمر / هذي اختك .. مو انا ..
ام سطام بعصبية / ذحين بتمشي والا بتطول وانت واقف ..
راكان حرك السيارة وهو يفكر باللي بيسوية ماله حل الا ذا الشي ..
بعد ماوصلوا وزار راكان عمته مياسة .. ودخلت جدته وسمر لرنيم .. وقبل ما تدخل العنود مسكها ..
راكان / انتي لا .. ابيك بشغله ..
العنود بهمس / امر ..
راكان يمسك يدها ويمشي .. والعنود اتبعته بسكوت .. الا ان وصلوا لغرفة ..
راكان / ادخلي ..
العنود تطالع فيه وتطالع بالغرفة / هذا ايش ..
راكان / ..........




لاتقلق ..
كل اللي فينيّ خيبة أمل
خيبة أمل وشوية قهـر !
و الله معيّ .. كل ما يأست أحسه معيّ ..
يعنيّ بـس أزمه , ... أزمه وتمر !


انتهى ...
اتمنى يحوز على اعجابكم ويكون تعوض لكم عن البارتات اللي قلتوا انها قصيره ..
واعذروني على القصور .. والاخطاء الاملائية ..


وعندي سؤال اللي يجاوب عليه صح راح تكون لها جائزة بكشف سر صغير بالرواية ..
شنوا الشي اللي خال ابو صقر يثور على رنيم ويضربها بهالشكل ..؟


اختكم " مشاعل السعودية " .. " كونوا بخير " .. << متى تمر علينا صاحبة هالكلمة ..





بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 13



مقـــــــــــــــــــادير ياقلب العنا
مقادير وش ذنبي أنا
مقـــــــــــــــــــــــــــــادير
وتمضي حياتي
مشاوير واتمنى الهنا
مقـــــــــــــــــــــــــــــادير
على ميعاد حنا
والفرح كنا
وكنا بعاد وعشنا
على الأمل حنا
وكان الفرح غايب
وأثر الأمل كاذب
مقـــــــــــــــــــــــــــــــــــــــادير
ياأهل الهوى كيف المحبه تهـــون
كيف النوى يقدر ينسي العيـــــون
نظرة حنين وأحلى سنين
عشناها ياقلبي الحزين
مقـــــــــــــــــــــــــــــــــــــــادير



30 - 9 - .. الساعة 9:45 م .. بالخبر ..

واقف امام باب القصر .. متعكز على عصاته ..
..... يتنهد / لا اله الا الله .." قالها وهو يمسح على لحيته البيضاء من الشيب "
قرص عينيه ليوضح الصورة لشخص الجالس على احد مقاعد الحديقة ..
وبخطوات متمهله لكبر سنه وثقل الهم المحمول على اكتافه ..
الى ان وصل للمقعد .. وبحنية وهو يضع كفه المتجعدة على كتفـ ../ راكان ..
راكان بضيق / هلا يبه .. " ويتعد عن الكرسي ليجلس ابو سطام بجوارة "
ابو سطام بعد ما جلس على الكرسي / ويش فيك .. لك كم يوم منت عاجبني ..
راكان / ضايق صدري يبه .. حاس هينا " وهو يشير الى رقبته " غصة خانقتني ..
ابو سطام بحنية / بسم الله عليك .. ويش اللي مضايقك .. سمر ؟
راكان بضيق / لا .. " يتنهد " العنود ..
ابو سطام عقد حواجبه / اختك ويش فيها ..؟
راكان صامت لثواني ../ خطبها عبدالله ولد خالتي ... خطبها من جدي ووافق ..
وكانوا ناوين يزوجونها بالعيد يبه .. بدون علما ولا شورنا ..
اللي قاهرني ومضيق صدري ان ابوي وشلون وافق .. وليه ما عـ..
قاطعة صوت جدهه الغاضب / يخسي .. قال ابوها مريض واهله بعيدين ازوجها للي ابي ..
ماني سعود اخو سند ان خليت العنود تروح مثل ما راحت الظبي ..
راكان التفت لجده وهو مستغرب وبهمس / من الظبي ؟
ابو سطام ما سمع سؤال راكان .. وبحدة / ناد لي سلطان وتعالوا لي بالمجلس ..
وقف وبخطوات سريعة بعض الشي تدل على غضبة .. توجه الى المجلس ..
راكان اللي مستغرب من ذكر اسم الظبي وماتوقع ابد انها جدته ... وهو يرفع جواله بيتصل على عمه ..
... / من ذي الظبي ؟ وايش دخلها بموضوع العنود ؟ .... هلا عمي اسف اتصلت عليك بهالوقت ..
.. لا احنا بخير .. بس جدي يبيك .. هو ينتظرك بالمجلس ..



بيت ابو عناد ...
سلطان يقفل جواله .. ووقف / ابوي يبيني ..انا رايح اشوف ويش فيه ..
وانت يا راشد ان طبيت المستشفى ما يصير لك طيب ..
راشد بعصبية / بنت اخطت ما تبيني اادبها .. لو هي بنتك كان ذبحتها ..
خالد بحدة / راشد انت ناوي تفضحنا وين انت عايش فيه ..
سلطان بحدة / فهم اخوك وعقله .. الموضوع ما ينحل بهالطريقة .. زمان اول راح ..
طلع سلطان .. وراشد وخالد جالسين قبال بعض ..
راشد بنبرة مقصودة / اللي سويته الحين اهون وهذا ردهم عليك اجل لو عرفوا اللي مخفي ويش يسوون فيك ..
راشد / ويش بيسوون .. هذا اللي تربينا عليه .. الرجال ما يعيبه شي والبنت هي اللي تنعاب ..
خالد بحدة / لو ابوي عايش ويش كان رد عليك ..
راشد يضحك بسخرية / هههههه وانا ويش وصلني لها الحال غير ابوي .." وبتنهيدة " الله يرحمه وبس ..
خالد / عمي سعود ما يستاهل هذا منك .. حنيته علينا كانت اكثر من حنيت ابوي علينا ..
راشد بصد / عمك سعود .. عمك سعود عمرة ما كان يسوي شي علشانا ..
خالد باستغراب / اجل علشان من .. ؟
راشد / علشان بناته .. كل اللي كان يسوية علشان بناته المدللات ..
خالد بسخرية / من ... من المدلللات .. بنات عمي .. انت ماشفت اللي صار فيهم ..
تزوجوا اطفال .. وعاشوا حياة محد يقدر يتحملها بهالزمن .. " وبضحكة " انت بعقلك ..
مدللات هههههههههههههههههههههههههههههههههههههههههههههههههه ه ههههههههههههه ..
راشد ساكت وهو يفكر بتهديدات سلطان وعمه .. مياسة رافضة الرجوع له ..
خالد / المهم مياسة خليها كم يوم ترتاح في بيتها وانت احجزلك في الفندق .. و ..
قاطعة راشد وبحدة / انا اطلع من بيتي .. اذا تبي ترجع هذا البيت موجود ..
و اذا تبي تروح بيت اهله وما ترجع يكون احسن .. خففت علينا ..
خالد متفاجأ / انت من جدك تتكلمن .. انت صاحي والا مجنون ..
راشد يمسك عكازة ويوقف / لا صاحي .. وهذا اخر كلامي ..
وهالكـ *** اللي بالمستشفى راح اذبحها واتخلص من همها ..
خالد يوقف / وكذا راح تخلص غلطان راح ينشرون المقطع ويصدقونه الناس ..
ومياسه بعد هالعمر والصبر اللي صبرته عليك تـ ...
راشد يقاطعه بقهر / كله بسبب هالي ما تتسمى امها .. مره سمعت بنتها وهي تسولف بالتلفون ..
وضحكها هاد البيت وتقول كلام ما ينقال .. ويوم جيت ابي اربيها وقفت بوجهي وصارت تدافع عنها ..
وخلت صقر يوقف معها .. وسكت مو علشانها .. علشان ولدي صقري .. اللي مصبرني عليها ..
طول هالسنين هو صقر اللي ما يرضى عليه ويزعل لشافها زعلانه وانا ما حب اشوفه زعلان ..
خالد يتنهد / ادري باللي في خاطرك ياراشد بس والله مياسه ..
يقاطعه راشد / اذا بتتكلم عنها ياخالد خليني امشي بيتي .. مع السلامة ..
خالد / الله يهدي بالك يا خوي .. مع السلامة ..



بالمجلس ..
ابو سطام بحزم / سلطان .. بنتك لجيت تزوجها .. تزوجها لرجال يصونها ويكرمها والا لرجال يهينها ..
سلطان التفت لراكان ورجع التفت لابوة / لرجال يصونها ويكرمها يبه .. ليه يبه ويش له داعي هالسؤال ؟
ابو سطام / بنتك يبون يزوجونها لواحد رخمه بلا اصل ينرفع فيه الراس لامن خوال ولا عمام ..
سلطان يطالع بابوه وواضح انه مو فاهم .. وراكان يطالع جده وبعد مو فاهم ..
ابو سطام يكمل .. ابو نايف ناوي يزوج العنود لولد بنته الصايع ومجهز العرس .. شاف اخوك مريض ..
ولا حوله احد قال انه هو ولي امرها .. ويزوجها للي يبي .. " وبفزعة " ولدي ياولدي .. لاتكسر ظهري ..
ولا تفرح العداء بنت اخوك لا تطلع من بيتنا .. هذي شعرة من لحيتي " قالها وهو يمسك لحيته " ..
سلطان يوقف وبفزعه / ابشر يبه .. والله ما اخلي للعداء مدخال لشماته .. وما ياخذ العنود الا بتال ..
راكان اللي فاتح فمه مو عارف ويش قاعد يصير .." اول شي الظبي .. وبعدها مرض ابوه ..
والعداء .. ويش يصير بالضبط .. " قطع تفكيره صوت جده ..
ابو سطام بحده / ولد .. انا اكلمك وانت فاتح فمك ..
راكان ببلاهه / هاا .. " التفت حوله والا عمه مو موجود .. راح وما انتبه "
ابو سطام بحدة / هوا عدوك بالبير .. راح وخذ اختك وسوي لها التحاليل ..
ولا طلعت ملكنا لها هي واللي مرمية بالمستشفى ..
راكان / يبه بكره عيد ما في مختبرات مفتوحه .. خلها كم يوم .. وبعدين ابوي ما عنده خبر ..
ابو سطام يتراجع بظهر للخلف .. وهو فاتح عيونه باستغراب / ابوك .. ابوك بعقله يوم ينوخذ شوره ..
راكان با ستغراب / ليه ابوي ويش فيه ..
ابو سطام يرفع عصاه ويضرب بها راكان وبحدة / قم قم انقاع من وجهي ..
راكان يوقف ويبتعد قليلا / جدي الله يهديك .. ويش فيك قلبت عليه .. فهمني ابوي ويش فيه ..
ابو سطام يتنهد / لا حول ولا قوة الا بالله .. اقعد وانا اقولك كل شي ..



ــــــــــ

الان .. 3 – 10 .. بالمستشفى ..

راكان يمسك يدها ويمشي .. والعنود اتبعته بسكوت .. الا ان وصلوا لغرفة ..
راكان / ادخلي ..
العنود تطالع فيه وتطالع بالغرفة / ليش ؟ ..
راكان بهدوء / راح يأخذون عينه من دمك بس ..
العنود بسخرية / اخوي العزيز خايف على صحتي ويبي يتطمن ..
راكان بسخرية مشابهه / يمكن اختي مريضة مثل امي وابوي وانا ما ادري ..
العنود سكتت ...
راكان من بين اسنانه / ليه ما قلتي لي ..
العنود بسخرية / وانت اعطيتني فرصة اقولك .. كل ما طريت امي والا ابوي .. قلت امك وابوك ..
راكان بصد / ولو كان لازم تقولين ولا تدخلين الغُرب ..
العنود / الغُرب ..
راكان يتنهد / مو وقته الحين .. بعدين راح احاسبك على هالشي .. الحين ادخلي وسوي التحاليل ..
العنود تتنهد / ليش هالتحاليل .. ؟
راكان بحدة / سويها وانتي ساكته ..
العنود بحدة / وان قلت لا ..!
راكان يمسك يدها ويضغط عليها بقوة ومن بين اسنانه / راح يكون اخر يوم لك تشوفين فيه الناس ..
العنود تألمت من المسكة بس ما وضحت / ومن قالك يهموني الناس .. احسن تفرحني ..
راكان بتهدد / وامك وابوك واختك واخوك .. كلهم محد يهمك منهم ..
العنود دفت يده و دخلت للغرفة وهي مغصوبة شافت ممرضة يبدوا انها سعودية ..
العنود بعد ما قفلت الباب وبهمس / السلام عليكم ..
الممرضة / وعليكم السلام .. تفضلي " وهي تأشر لها على كرسي " ..
جلست العنود وهي تفكر في كلام راكان وايش هي هالتحاليل ..
الممرضة تعلي صوتها / لو سمحت يا اخت ..
العنود انتبهت / هممم ..
الممرضة بمهنية / ممكن ترفعي كم عبايتك ..
العنود لبسه عباية على الراس وقفازات .. سحبت قفاز من يدها اليمنى ورفعت العباية ..
العنود تحاول تعرف التحليل ليش بس بدون ماتوضع عدم معرفته / امم كم يوم راح تاخذ التحاليل ..
الممرضة ضحكت ../ هههه من حقك تستعجلين .. الاستاذ بتال ما يتفوت .. بكرة راح تطلع ..
العنود زاد استغرابها .. وبهمس مسموع / بتال ..
الممرضة وهي تحط الاستر على مكان الابره .. / ايه انا اخذت العينه منه .. ما كان فيه ممرض ..
" وبضحكة " .. وبما انه انا سويتها لك وللأستاذ بتال .. فاول بنوته سموها على اسمي ..
العنود حست بحرارة في عيونهها غمضت وضغطت بيدها عليهم ..
الممرضة حست انه فيها شي .. وباعتذار / اا اسفه اذا ازعجتك بس كنت امزح مكان قصدي شي ..
العنود تحاول تسيطر على نفسها ../ لا .. لا .. لا تعتذرين .. ما ازعجتيني ..بس يبدوا اني دخت ..
الممرضة بحنية / طيب ارتاحي وانا رايحة اجيب لك عصير وراجعها " وبداخلها .. مسكينه ..
شكلها غاصبينها على الزواج .. كثير من البنات توقعوا ان التحليل بيمنع زواج الغصب بس .. لا حول ولا قوة الا بالله "
طلعت الممرضة وراكان واقف عند الباب .. التفت عليها ../ وين البنت اللي دخلت قبل شوي ..
الممرضة بمهنية مع شوية حدة / قاعدة داخل شكلها دايخة لزم تشرب لها عصير علشان تسترجع اتزانها ..
راكان بجمود / شكرا .. بس ممكن تـ .. والا ماله داعي .. " مد يدة علشان يمسك يد العنود الل يوقفه خلف الممرضة "..
العنود طنشت يدة وبامتنان للممرضة / شكرا .. " ومشيت بدون لا تلتفت لراكان .. حاسه بالم وسط صدرها وانكسار .."
راكان يمسك عضدها .. / وين رايحة من هينا غرفة رنيم .. جدتي وسمر عندها ..
العنود تركته وراحت لهم .. دخلت عليهم ../ السلام عليكم ..
الجميع / وعليكم السلام ..
العنود تقبل راس خالتها الهنوف اللي مرافقه رنيم ورفضت احد يرافق عليها من البنات .. / عيدك مبارك ياعمه ..
الهنوف بابتسامه / وعيدك يا قلبي ويش لونك انتي وكيف امك وابوك ..
العنود اللي جلست بجنب جدتها وكسفت عن وجهها / بخير الحمد لله ..
كان موجود .." ام طلال , وام سيف , ونوال , وريما , وسمر "
العنود بابتسامة وما كان بها ضيقة بصدرها / شلونك رنيم ان شاء الله احسن ..
رنيم اللي وجهها كله كدمات ويدها المجبسة والشد اللي بظهرها .. بنبرة مقصودة ../ مثل حالتك ..
العنود طالعه رنيم متفاجأه من ردها .. وايش تقصد .. قاطع عليها صوت جدتها الهامس ..
ام سطام بهمس ليخلو من الالم لحال هـ البنتين / تقصد الزواج .. راح تتزوجون سوا ..
العنود التفتت على رنيم وشافت الكدمات اللي حولين عيونها وحولتها لشكل بشع .. الجرح اللي اسفل شفتها ..
انفها اللي فيه اثار دم اسود ناشف .. وعليها لستر .. وبسخرية / تشرفنا ..
رنيم ابتسم سخرية وبداخلها " شر البلية ما يضحك .. كنت اتمنى اتعرف على العنود واتقرب منها اكثر ..
بس مو بهذا الوضع .. " ..



ــــــــ



بالاستراحة ..
عناد بعصبية / قلت لكم هي ما في غيرها ..
طلال بحدة / طيب ويش صار هذا احنا لحقنا عليها قبل لا تضيع اكثر ..
عناد يطلع جواله الاي فون ويشغل المقطع / ..
رنيم / هههههههههه
الشاب / فديت هالضحكة ..
رنيم بضحكة / حبيبي وحشتني ههههههه
الشاب / وانتي اكثر ماتتصورين قد ايش وحشتيني ..
رنيم / ااهاا طيب " وبصوت هامس مثير " وحشتني موت هههههههههه ..
سكر عناد المقطع قبل لا يكتمل لنهاية .. وبعصبية /.. سمعت سمعت الكلام سمعت الغزل سمعت القرف ..
واخر شي طاحت براس سند ابي افهم ويشلون رضي ها ويشلون ..
رعد حط يده على راسه / تصدق الشرهه مو عليك الشرهه عليه انا اللي علمتك ويش سبب اللي سواه راشد ..
عناد بسخرية / ولو ما قلت لي انت راح ادري .. مثل ما وصل لي هالمقطع ..
طلال / ايه صدق انت كيف وصلك هالمقطع ..
عناد يتنهد ويجلس مقابل لطلال ورعد / من جوال ابوي .. سمعته وهو يقول لعمي راشد يرسله على جواله ..
طلال / ليش اخذته ويش بتسوي فيه ..
عناد / بس كذا ابي اعرف محتواه .. ويمكن اعرف صاحب الصوت ..
رعد بسخرية / يالله .. وكيف تعرفه .. يا محقق كونان ..
عناد رفع حاجب / تتمسخر انت ووجهك .. راح اشوف رقم اللي ارسله على عمي .. واذا ماله صاحب ..
راح اسال اللي ارسلي الصور وراح يقول لي اذا كان من اصدقاءه .. هو له يدين في كل مكان هالفؤاد ..
طلال يصد / انا ما الي دخل اللي فيني يكفيني ..
رعد بتنبية / على فكرة ترا سند مايدري عن موضوع هالمكالمة .. ولا يدري عن السبب الي انضربت علشانه ..
ومحد يدري غيرنا حنا 3 والكبار .. ابوي قال لسند ان رنيم طولت لسانه على ابوها وضربها ..
يعني اللقافة مالك فيها ياعناد واللي في سند يكفيه .. من مرض اخته الا زواجة بهالوضع ..
عناد بتطنيش / انا ابي اعرف صاحب الصوت واجيبه عند سند والصورة ومقطع الصوت ..
واقوله الموضوع كامل .. وان شاء الله راح ابينها له قبل العرس .. علشان يلحق يتصرف ..
رعد / ههههههه عرس هههههههههه انت تدري متى العرس ..
عناد / لا ..
رعد / بعد بكره ..
عناد وطلال تفاجأوه / تممممممممممممممزززززززززززززززززح ..
رعد يهز راسه ... لا / لا ما امزح .. وانا وغيث بنفس اليوم ..
عناد وهو فاتح عيونه وبصرخة / كمان زواجك ..
رعد اللي كان يشرب موية .. شرق بها / كح كككحححححح كح .. لا .. كح كححححح .. بس ملكة .. فجعتني ..
طلال / ههههههههههههههههههههه ههههههههههههه شكلك يضحك ههههههههههههه
رعد بسخرية / لا من جد ضحكتك هه هه .. قوم قوم " وهو يبعده بيده " قوم ورنا عرض مقفاك ..
من يوم زوجتك حملت وانت صرت ثقيل دم مثلها ..
عناد / صادق .. وبارد وغثيث ومقرف ..
طلال / الله اكبر عليكم كل هذا فيني .. " وقف " .. خليني اروح عند مروووومتتتي " قالها وهو يتمغط " واناااام ..
رعد / تكون سويت خير .. يالله لا تورينا وجهك الا لمن ترجع طلال اللي نعرفة ..
عناد بابتسامه / يعني بعد 7 شهور .. لالالا 8 شهور .. شهر النفاس ما نبي ريحة خياس بالاستراحة ..
عناد ورعد / ههههههههههههههههههههه هههههههههههههه
طلال يطالعه بنظرات .. / تبي تخفف دم على حسابي .. يجي لكم يوم انت مع هيفاء وانت " وبخبث " مع لـ لـ لـ ..
وحط رجله منحاش من عناد .. قبل لا ينسدح بالمستشفى ..
ورعد اللي رمى نفسه على الكنبة هو منفجر ضحك على شكل عناد وطلال وهم يجرون ورا بعض ..


ـــــــــ


بعد يومين ..
مياسة ورنيم طلعوا من المستشفى وراحوا بيت ابو سطام .. والبنات راحوا لامهم ..
وقعدوا عندها ورفضوا الرجوع للبيت بدون امهم .. وصقر طلب من ابوه يسمح لهم ..
وطبعا راشد وافق علشان خاطر صقر .. بس يقعدون كم يوم ويرجعون ..

نتايج التحليل طلعت .. رعد خطب هيفاء من اخوها عزام اللي وصل 29 من رمضان ..
غيث خطب ريما ولا كان صار شي بامها واختها وهذا طلب من ابو سطام ..



بيت سلطان ..
جناح الجوهرة وسلطان ..
الجوهرة بعصبية / انا اللي احمل واولاد واتعب بتربيتهم .. واخر شي تحرمني من الفرحة بزواج ولدي ..
وياليت كذا وبس لا خاطب له وبتزوجه وحدة ماتسوا .. لا ياسلطان لا ما راح اسمح لك ..
سلطان بعصبية / وطي صوتك .. وبعدين بتال موافق والعروس ويش يعيبها .. بنت عمه اصل وفصل واخلاق ..
الجوهرة بسخرية / اخلاق ايت اخلاق تتكلم عنها الله اعلم ليه بتزوجونها ولدي بهالسرعة وسكيتي ..
اكيد مسوية مصيبة وتبون ولدي يتستر عليها اللي مثلـ .. آآآآآآآآآآآآآآآآه ..
" حطت يدها على خدها وهي متفاجأه من اللي جاها " .. تضربني يا سلطان علشانها ..
سلطان بغضب / واكسر راسك بعد .. والله والله يالجوهرة لو ما تعدلتي لتشوفين وجه سلطان القديم ..
الظاهر نسيتيه وحنيتي له .. قومي البسي وخذي الشبكة والهدية اللي جايبهم وتودينها عروس ولدك ..
وتباركين لها وانتي تضحكين والله يالجوهرة ان سمعت انك مسوية شي يزعلها والا قلتي كلمه تجرحها ..
ليكون اخر يوم بحياتك .. وموتك على يدي .." وخرج وتركها بقهرها" ..
الجوهرة واقفه والدموع على خدها وبقهر / طيب ياسلطان طيب انا اوريك .. والعنود دواها عندي بس صبركم ..



ــــــــ



بيت ابو سطام مساء ..
تم عقد القران .. غيث ورعد وسند وبتال ..
غيث طلب يشوف عروسته .. رعد تحجج بانه مو جاهز اليوم .. سند وضع رنيم ما يسمح ..
بتال قال انه بعد يومين ماخذها ونازل الرياض يعني مو لازم لا شوفه ولا زواج ..
وهذا التفاق لقاء الرضاء من راكان والجد ..

وقت الشوفة ..
في بيت ابو سطام ..

الهنوف واقفه بجنب ريما وتحاول تهديها ../ يا قلبي سمي بالرحمن وادخلي الرجال له ربع ساعة وهو ينتظر ..
ريما خوف مقابلة رجل اول مرة تشوفه بحياتها .. وحالة امها واختها وزعل امها من اختها ..
كانت واقفة وعيونها بالارض .. وبالها مشغول " بايش اقوله .. كيف ادخل " ..
حست بيد تحضنها وصدر يضمها ../ لا تخافين ولا تنزلين هالراس .. ادخلي بشموخ وثقة ..
ريما ضمته بقوة / صقر لا تخليني ادخل معي ..
صقر بابتسامه / بس ابشري من عيوني .. تعالي " مسكها وسحبها وراه وما خلا لها فرصة تتكلم "
صقر بضحكة / وهذي هي زوجتك .. لا ترفع قضية ولا غيرها ..
غيث بضحكة / اجل اطلع برا واتركنا مع بعض ..
صقر رافع حاجب / كيف اخليكم لحالكم ..
غيث يتقدم منه ويطلعه برا المجلس / كذا .. مو عقدنا القران خلاص ماعاد لك دخل ..
رجع غيث للغرفة بسرعة وقفل الباب .. ريما صارت مثل قالب الثلج ..
غيث بهدوء / السلام عليكم .. " مد يده كمصافح " .. انا غيث العزام .. زوج الاميره ريما الفارس ..
ريما قلبها يدق بقوة مو قادرة تهدا .. وبكلامه وقربة زادت دقات قلبها اكثر .. حست بانفاسة دافئة على خدها ..
غيث بخبث / اذا بتطولين بسكوت راح تكثر البوسات .. " وقرب له مره ثانية وباسها " ..
ريما فتحت عيونها للاخر المره الاول كانت تظنها حلم لكن الحين .. نقزت بشهقة / هههههئئئئئئئئ
غيث / هههههه يعني كذا بعدتي .. طيب ماشي " ومد يده " ماتبين تسلمين للحين .. والاااا ..
ريما رفعت عينه فيه تبي تفهم مقصدة .. شافه قرب منها اكثر / لالالا " وبعدت عنه خطوتين " ..
غيث مد يده لعضدها ومسكها وقربها منه .. ريما تحاول تبعد بس مو قادره ..
غيث .. يقبل جبينها وبهمس / اذا ما مديتي يدك وصافحتي يدي راح يزود القرب اكثر ..
ريما من الخوف مسكت يده اليسار وتحاول تصافحها باليمين .. وبخوف خجول / طيب ..
اااا .. طيب انا اسلم هاا .. " رفعت عينها وسحرتها ابتسامه غيث .. ونست نفسها " ..
غيث انتبه لنظراتها و انتبه للون عيونها الرمادية وانفها الصغير الشامخ وشفايفها الورديه ..
ريما ما كانت حاطه أي مساحيق تجميليه ولابسه فستان وردي قصير كت ناعم سحرته ..
بأنوثتها .. وبراءتها .. ونعومة بشرتها .. ريما رافعت نظره لعيون العسلية وانفه الشامخ ..
ولحيته السوداء المحدده بدقة .. قطع عليها همسه ببحه غريبه / عجبتك ...
ريما حست على نفسها وحاولت تبعد بس ما قدرت .. من شد غيث لها ..
قبلها غيث على خدودها وبهمس وانفاسه الحاره تلفح اذنها اليسرى / صار لازم اطلع ..
لو طولت راح يصير شي ما هو بمصلحتنا .. " وابتعد عنها وتنحنح ليعدل صوته " ..
هذي شبكتك وهذي هدية من خواتي ان شاء الله تعجبك .. " و توجه للباب " ..
ايه اذا احتجتي شي بلغيني رقمي موجود بعلبة الشبكة .. " وطلع بسرعة وهو يحاول يهدي انفاسه .." ..
ريما رمت نفسها على الكنبه تاخذ نفس .. رفعت يدها اليمنى وحطتهم على قلبها .. يمكن يهدا ..
...../ اجمل احساس فى الكون انك تعشق بجنون ودة حالى معاك
خالتينى اعيش ايام مالينة بشوق وغرام دوبنى هواك
عشقاك بجنون روحى انا قلبى المفتون كلة غناة
وياك بيعيش احلى هنا
حبيبى انا يا روحى انا
يا ويلى حالي عليك يا ريووومه دانتي طحتي يابت ومحدش سم عليكي ..
دا الرجال طلع من بدري وانت لهالا قاعده .. << كانت تغني وهي ترقص مع ابرار ..
ريما بابتسامهه خجوله / وانتم من متى هينا ..
نوال بابتسامة خبيثه / من يوم غيث طرد صقر ..
ابرار بضحكة / والله يا حالنا صار حال الله لا يوريك اذانينا لاصقة بالباب ..
الحمد لله ما انفضحنى قدام الرجال انحشنا قبل لا يفتح الباب بثواني ....
نوال بابتسامه / احنا نرحم بس اهي مسيكينه شوفي كيف حالها ..
وهي بدون مكياج وبدون حركات اجل لو سويتيها ..
على وين يابن الناس على وين بتاخذني << قالتها وهي تغني وتغمز بعينها ..
ريما وقفت ووجهها احمر من الخجل / قللللللللللة ادددددددددددب ..
ابرار كاتمه ضحكتها ../ اقول ريما لا تنسين الهدية وروحي لامك تبيك بسرعة ..
ريما تفرك يدينها في بعض / عندها احد .. مفتشله اروح لهم ..
نوال تمسكها من يدها / لا فشلة ولا شي غيث زوجك .. " وبمزح " لو انا منك كان رحت مشوار معاه ..
ابرار / ههههههههههههههههههههه ههههههههههههههههه ريما شكلك يضحك ..
ريما تطالع ابرار / مجنونه هالبنت وربي ماتعرفينها ..<< تقصد نوال ..
ابرار تهدا / من اللي ما يعرفها انا ؟!!.. انا خبزها وعجناها .. يالله خلينا نطلع ..


ــــــــ



بعد العشاء .. الكل راح يرتاح في بيته .. عائلة سطام توجهوا لجناحهم ..

الهنوف تلبس عباتها عند المدخل ..
ام سطام / الهنوف ..
التفتت عليها الهنوف / هلا يمه تامرين على شي ..
ام سطام بهمس مسموع / ايه تعالي ..
الهنوف بقلق لحقت امها لحد الغرف الجانبية / عسى ما شر يمه ..
ام سطام تاشر بيدها / قفلي الباب وراك وتعالي جنبي ...
الهنوف زاد قلقها قفلت الباب وبخطوات سريعة جات وجلست جنب امها ../ امر يمه ..
ام سطام طلعت الكرت من جيبها / خذي هالذي وروحي السوق اشتري فستان لبنت اخوك ..
واشتري لها هاللي تشترونه لبناتكم يوم العروس .. انا كلمت جارتنا ورفيقاتنا وقلت لهم عندنا عرس صغير ..
وابي بنت سطام ما تقل عن باقي العرايس .. انا قلت لها تنزل وتروح السوق " تنهدت " بس هي مارضت ..
الهنوف / يمه ابوي ما قال عزيمة رجال وبس ..
ام سطام بحدة / والبنت ماتفرح .. وانا ما افرح .. وام العريس ماتفرح .. مزوج سند وبتال بيوم واحد بلا عرس ..
ابوك خرف خلاص .. المهم بتجيبين اللي طلبته والا اوصي غيرك ..
الهنوف بتهدئة لامها / ابشري يمه بكره اخذ البنات واشتري لها احسن فستان وا اسوي اللي تبينه ..
بس انتي بتزفين بس العنود والمعاريس اثنين اكيد الحضور بيسالك وين العروس الثانية ..
ام سطام / بنقول زلقة وانكسرت رجلها .. عاد هذا نصيبها ..
الهنوف توقف / على راحتك يمه .. يالله تامرين على شي ثاني يالغالية ..
ام سطام / الله يوفقك ويسعدك ويصلحلك عيالك .. وداعت الله يابنيتي .. اخرتك على زوجك وعيالك ..
الهنوف تقبل راس امها / تصبحين على خير ..
ام سطام توقف معاها ../ وانتي من اهلة .. يالله ابي اروح انام اليوم سهرت واجد ..
الهنوف / هههههههههه يمه وايش سهرتي توها 10:30 ..
ام سطام وهي تطلع من الغرفة / يوه يابنتي انا حدي 9:30 وحط راسي انام ..
الهنوف توجهت للباب وهي تضحك على امها .. / الله يطول بعمرك يمه ..
رعد داخل وشافها / مساء الخير على الحلوين ..
الهنوف / مساء النور يالمعرس ..
رعد كشر بوجهه / لا تذكريني ..
الهنوف عقدة حواجبهها / ليه ما اذكرك المفروض تنبسط زالله هيفاء ما في مثلها ..
رعد يبي ينهي السالفه ماله خلق يتكلم بهالموضوع ../ ادري بس احساسك بانك راح تودع الحرية شين ..
يالله تصبحين على خير .. جسمي مكسر وخاطري احط راسي وانااااااام ..
الهنوف / تصبح على خير ..." وطلعت من البيت " ..

رعد وهو رايح لجناحة شاف العنود وهي لابسه تيور اسود وبلوزة خضرا باكمام طويله مخصره عليها ..
رعد اول مره يجلس مع العنود بنت اخوه هالمرة اللي زروهم فيها ابد ما شافها الا وهي صغيره ما تعدت 12 سنه ..
رعد بابتسامه / ما اقول الا يا حض بتال فيك ..
العنود ما اكانت منتبها له كانت متوجهه للمطبخ بتجيب موية لسارة اللي فاتحتها مناحة بالغرفة ..
العنود بابتسامه مغصوبة على شفاتها / هلا .. اسفه ما نتبهت عليك ..
رعد شاف عيونها اللي واضح فيها الضيق ../ ويش عندك الحين ..
العنود ترفع كتوفها / ولا شي .. بس رايحه اجيب موية لدلوعه ساره .. وانيمها ..
رعد رفع حاجب/ تنيمينها .. ما تعرف تنام لحالها ..
العنود بسخرية / تودع ايام الدلع .. بكره ما تلقى اللي يدلعها ..
رعد نزل راسه وبعد ثواني رفع راسه / اممم ممكن بعد ما تنام ساره تجين عندي ندردش ..
اذا لك خلق لدردشة .. وفي خاطرك شي تبين تقولينه ..
العنود بتنهيده / ما في خاطري شي .. " وبابتسامه " .. تصبح على خير ..
رعد حب يخليها على راحتها .. وماحد انتبه لوجود شخص اخر بنفس المكان ..
.... وبصوته المميز / تو الليل ..

ـــــــــ




غرفة رنيم في بيت جده ابو سطام ..
رنيم بعصبية / اوووووووف ريموووه ان ما قفلتي هالزفت وكلمتين والله لاقوم من السرير واكسره هالعلة على راسك ..
ريما / اوووووووووووووووووف منك انتي انا اكلم غيوثي على الواتس انتي ويش فيك ..
اتصال قلتي ازعجتوني بالصوت قلت خلاص الكلمه بالواتس وبدون صوت بعد عصبتي ويش عندك انتي ..
ويش تبين اقلقتيني رنيم والله اقلقتيني .. ايش تبين قولي وخلصيني ..
رنيم من بين اسنانها / انقلعي برا انقللللللللللللللللللللللللعي .. " قالتها بصرخة كل اللي في البيت يسمعونها " ..
ريما فتحت عيونها / انا ويش قلت علشان تعصبين هالكثر ..
رنيم ووجهها مليان دموع وهي تصارخ / ااااااااااه اطلعي باراااااااااااااااا اطلععععععععععععععععععي ما ابي احد ..
ريهام جاتهم تجري من الغرفة اللي جنبهم وهي لبسه بيجامة النوم / رنيم ويش فيك فيه شي يوجعك ..
رنيم تتاوه وتتام / اااااااااااااااااااااااااه امممممممممممممممممممممم اااااااااااااااااه بموت من الالم ..
ريهام بخوف / انا انااا رايحة انادي خالي رعد يشوفها ..
ريما رمت جواله وراحت لاختها ...


بالصالة امام جناح رعد
.... بصوته المميز / تو الليل ..
نقزت العنود والتفت وهي حاطة يدها على قلبها .. اول ما شافت الشخص راحت تجري لجناح رعد ..
رعد بابتسامه / انت من متى هينا ..
بتال يطنش سؤاله ويحاول يبعد رعد عن الباب ..
رعد بهمس وهو يحاول يمنعه / على وين يالحبيب ..!
بتال بجديته المعروفة / على وين يعني .. ابي اكلمها والفرصة هذي هي جاتني وماتتفوت ..
رعد / اول شي اشاورها اذا رضت تدخل واذا رفضت تروح بدون مشاكل ..
بتال رفع حاجب / لا تـ ..
قاطعة صوت ريهام الباكي / خالي الحقنا رنيم تعبانه بسرعة تعال ..
بتال مقفي والا التفت .. رعد من خوفه على رنيم وشكل ريهام ما يطمن .. راح ولا انتبه لبتال وابتسامته الخبيثه ..
داخل غرفة النوم العنود واقف وتدور .. سمعت صوت وراها .. / اخيرا راح مـ ..
بتال بابتسامه خبيثه / ليه .. ماتبين تشوفيني ..
العنود حمر وجهها شخص اول مرة تشوففه بدون حجاب قلبها يدق بقوة ..
بتال يقرب منها / ماكنت ناوي اشوفك او اتكلم معاك الا بعد ما نمشي لرياض .. بس ارادة ربك ..
العنود تحاول تبعد عنه هي ترجع على وراء وهو يقرب منها .. وصلت لنهاية الغرفة ما وراها الا الجدار ..
بتال يجلس على الكرسي وياشر لها / ارتاحي ..
العنود رفعت عينها وشافته ياشر بيدة على الكرسي اللي جنبها .. ما انتبهت ان فيه جلسة صغير باخر الغرفة ..
رفعت عينها جهت الباب ونزلت يدها على التنوره بهدوء استعداد للهرب .. وتوها بتهرب ..
الا بيد بتال تمسكها .. بجدية / لزم تجلسين وتسمعين الي ابي اقوله .. " ورماها على الكرسي " ..
بتال متطمن ان رعد ما راح يدخل لانه قفل باب الجناح وبجدية / اسمعي يا بنت عمي ..
راكان قالي عن سالفة خطبة عبدالله .. وانه كان بيتزوجك دون علم اهلك .. وبيستغل مرض ابوك ..
وقال انه ما يبيك تتزوجين واحد ما يستاهلك .. " تنهد " ابوي لمن جا وقال لي انه خطبك من جدي ..
واني لازم اتوجك باقرب واقت استغربت واصريت اعرف السبب وعرفت انه علشان سالفت عبدالله ..
بس انا ما وافقت علشان هالسبب " وهو يهز راسه " لا .. انا اخذتك علشان اشياء ثانية ..
العنود طول الوقت كانت تسمعه وهي منزله راسها بس لمن قال جملته الاخيره رفعت راسها ..
وجات عينها بعين بتال .. بتال اللي عيونه الحادة وبنبرته الحادة واضح انه مو ناوي على خير ابد ..
بتال يكمل / لتحسبيني مغفل .. ولا مثل راكان اللي واثق فيك ثقة عمياء .. انا اعرف علاقتك بعبدالله ..
وبلغت راكان بها بس راكان خيب املي وقال انه انا غلطان .. لو كان ما عندي دليل كان صدقت ونسيت ..
بس انا شفت وسمعت .. شفت خيانتك لثقة اهلك .. وغير هذا قلة ادبك ..
العنود كل ما يتكلم اكثر كل ما تذكرت كلام جدتها عن عيال الفارس ..
بتال يوقف / لا تحسبين زواجنا راح يكون مثل كل المتزوجين .. " نزل لعند راسه وهي رجعة لوراء " ..
راح يكون مكن لاعادة تاهيل .. " العنود عقدت حواجبها " .. اعادة تاهيل لتربية ..
وراح وتركها .. العنود رفعت راسها .. وابتسمت كانت تبي تضحك بس مسكت ضحكتها بالقوة ..
العنود بداخلها " مصدق نفسه .. الا صدق هو ويش شاف وسمع .. الظاهر منار مخبصة عندهم ومكلمة حبيب القلب ..
ويش مسوية يا منور وماقلتي لي .. " وقفت " طيب يابتيل تبي تعيد تربيتي زين نشوف من يربي الثاني ..
انا والا انت يالمغرور .. مو شي جديد طول عمرك مغرور .. من يوم كنا صغار .. "
طلعت من الجناح ورجعت لجناحهم ..


بجناح رنيم ..
رعد مبتلش .. مو عارف ويش يسوي .. / متى اخذت علاجها ..
ريهام انا اعطيتها الظهر .. بس بالليل ما ادري ..
رنا / انا ما اعطيتها شي كنت عند امي ..
ريما / وانا مشغولة ..
رعد / طيب اعطيتوها الحين ..
ريهام / لا ..
رعد / اعطوها العلاج .. اكيد مفعول المسكن انتهاء واذا راحت المستشفى ما بيعطونا شي ثاني ..
رنا / متاكد ..
رعد ارتبك بس ريحته ريهام ../ اكيد متاكد مو هو دكتور يا الغبية .. خليني اعطيها علاجها بس ..
طلع رعد بسرعة من عندهم وهو يحاول ياخذ نفس .. وبداخله " ياربي ويش ذا الورطة ..
لو اني مو مكذب عليهم ما كان احسن .. افففففففف .. متى يقومون بسلامة واخلص من ذا الهم .."



ــــــ




جناح سمر ..
راكان جالس وحاط راسة بين يدينه .. " انا اللي سويته صحيح .. ايه صحيح ..
لو ما سويت هالشي كان حياة اختي تدمرت .. والحمد لله انه صار على الاقل فتحت عيني على حال اهلي ..
غمض عيونه وشد شعرة .. يالله قد ايش كنت اعمى .. قد ايش قلبي كان اسود .. وعيوني معميه ..

تذكر كلام جدة ..

" ابو سطام / ابوك وامك تعابا من حول سنه وزود .. واختك واخوك نايف حاولوا كثير يعالجونهم ..
راحوا لشيوخ واطباء .. وما فاد شي .. وقبل شهر وزود اخذهم طارق ولد عبد العزيز ووداهم لشيخ ..
ويارب لك الحمد ربي طرح البركة فيه .. وهذا هو ابوك يجلس معنا ويسولف صحيح تجيه لحظات ..
يغيب فيها عقلة .. ويقعد يسرح و لا يميزنا .. بس احسن من قبل .. " تنهد " ياولدي اهلك ياولدي ..
اهلك محتاجين لك لا تجعل تفاهات الدنيا تحرمك من جنتك .. الجنة ببر والديك .. والا الفلوس تروح ..
وما تجيب لصاحبها الا الهم .. اختك العنود كانت شايلة البيت مع نايف .. بس نايف ماهو حمل هالهم ..
صغير وعظمه طري .. الحين العنود بتتيسر لبيت رجلها واختك الصغيرة مالها معرفة بهالدنيا ..
انت واخوك زياد الحين جاء دوركم .. انتم الكبار .. " حط يده على ركبت راكان " لاتخيب ظني فيك " ..
راكان طول ما جدة يتكلم وهو ساكت ما يرد .. مو مصدق .. وليه العنود ما قالت له .. ليه ؟ "
.... حس بحركة على كتفه / راكاااااان فيك شي ..
راكان التفت عليها وببرود / ليش تصارخين اصمخ انا ..
سمر بعصبية / لا والله لي ساعة اكلمك وانت ولا حاس قلبي بغى يوقف فكرت فيك شي ..
راكان يوقف وببرود / راسي مصدع وجسمي مكسر ما فيني حيل لشي سمر ابي انام ممكن ..
سمر هدت بعد ما شافت وجهه مايل لسواد وعيونه حمراء يعني اكثر من التعبان .. مشت معاه لغرفة النوم ..
سمر راحت لطرف الثاني لسرير .. راكان رمى جسمه وغمض عيونه يبي يحاول ينام له ثلاث ايام ما طب النوم جفنه ..
حس باصابيع باردة وناعمه على جبينه .. سمر تسوي مساج لراسه .. ابتسم راكان غصب عنه ...
راكان بهمس وو يسحب يدها ويقبلها / تبين تريحيني صدق ..
سمر / ايه .. " راكان سحبها وانام بحضنها .. وبهمس ../ خذيني بحضنك وارتاح ..


ــــــــــ


بيت غيث ..
هيفاء خارجة من المطبخ وبيدها كوب حليب ..
شافت نور غرفة غيث مفتوح عرفة انه صاحي .. تقدمت من باب الغرفة وبطرقات هادية ..
غيث وهو جالس على الاريكة ويحاول يضبط تنفسه .. بصوت متعب / تفضل ..
هيفاء استغربت نبرة الصوت دخلت وتفاجات من منظر غيث .. وبقلق / غيث انت تعبان ..
غيث وهو يحط يده على قلبه / هذا تعبان ..
هيفاء / مو فاهمه ..
غيث / انتم تكرهوني .. انا ايش سويت لكم ..
هيفاء تحط يدها على جبين غيث وتشيله يدها بسرعة / غيث حرارتك مرتفعه ..
غيث / ههههههههه مو حرارة طبيعية هذي حرارة ريماااااا ..
هيفاء فاتحة فمها مو فاهمة / انت ويش تهذي فية ..
غيث بغمزة / اخوك صح ومحد سمى علية .. عقبال رعد .. " وقف " انا ابي اخذلي دوش بارد قبل لا انجن ..
هيفاء / ههههههه حالتك صعبة اجل ..
غيث وهو يسحب الفوطة / وبقوووووووووووووووة .. هههههههههههه ..
هيفاء وهي تطالع الكوب وبداخلها " ياليت رعد مثلك ياخوي .. الله يتمم عليك فرحتك ويهنيكم في بعض " ..


ـــــــــ


يوم جديد ..

بمكة .. احد الفنادق البسيطة ..
زهرة / قوم قوم يا صبري قوووووووم
صبري يقفز من الخوف / ويش صابك ياحرمة ..
زهرة تجلس مقابل له .. وتحط الجوال على الكوميدينه /العمه العنود ..
صبري يعدل جلسته / ويش فيا .. رجعوا لرياض .. زعلانه لانها ما لقتنا ..
انا قلت لك ياحرمة خلينا نرجع بس انتي لازم تكسري كلامي .. مـ ..
زهرة تقاطعة / اسكت اسكت واسمعني .. العمة تزوجت ..
صبري يطالعة فيها مو مصدق / انتي مسخنه ياحرمة .. كيف تتزوج ومتى تزوجت و ..
زهرة بسخرية / وليه هالاسئلة .. كان لازم يخذوا شورك ياحضرة السولطان سوليمان على غفلة ..
صبري / لا بس يـ ..
زهرة تقاطعة / اسمع وبس .. العمه اتصلت وقالت لي بانها لازم نرجع للبيت وننظفه و انها لن تستطيع ترجع ..
وانها تامني على سارة .. وان أي شي يصير تقوله لك وانت تقولة للعم راكان .. تقول صبري يعرف رقم جواله ..
صبري / ايوة اعرفوة بس ما عمري اتصل بووة ..
زهرة / المهم ذحينه تقوم وتجهز لنا امور سفرنا ..
صبري / قومي قومي لمي اغراضنا وسيارتنا تحت .. نركب ونمشي يالله ..
زهرة توقف / ااااه الله يجازية خير هالنايف .. والله فرح قلبي يوم عطاك السيارة ..
وقال لك روح لمكة واعتمر وزورو اهلكم اللي بجدة .. والله لو ادعيلوة لاخر العمر ما اقدر ارد معروفه..
صبري / اهم حاجة انك دعيتي لوه بالحرم وهذا رد لمعروفوة ..
زهرة وهي تلم بعض الاغراض / دعيت لوه .. دعيت ان ربي يحمية من كل شر .. ويخليه لاختوة ..
صبري وهو يساعد زهرة بلم الاغراض / امين .. ربي يستجيب دعائك ..


ــــــ


يوم الحفل بزواج بتال وسند ..
هو عشاء كبير لرجال .. وعشاء صغير ومختصر لنساء ..

سند بغرفة غرام وهو يعدل شماغه / اقول غرام الشماغ والا الغترة ..
غرام تبتسم / شـ..شما .. شماغ ..
سند / وانا اقول كذا لان بالعرس راح البس غترة ..
" الشماغ اللي لونه احمر .. والغترة اللي لونها ابيض .. لتوضيح فقط "
غرام تكتب على الاي باد ../ انت تسوي عرس 2 ..
سند يقرب لها / انت بتسوي عرس ثاني .. اممممممم .. وانتي بظنك هذا عرس ..
هذا بس حماية لرنيم .. انا ابيها تجي هينا لان ابوها حالف انها ما تطب له بيت وصعبه اخليها في بيت جدي ..
الشباب طالعين داخلين .." وبغمزة " اخوك يغار .. هذا اولا .. ثانيا سند اخوك يعني ممكن يكون زواجه كذا ..
طبعا لا زواجي لازم يكون احسن من زواج رويكين ولا زم انتي اللي تزفيني لرنومه وترقصين بعد ..
غرام دمعة عيونها .. سند / ههااااااه ايش قلت ما قلت بلا دموع ..
غرام تبتسم وتكتب على أي باد ../ روح تاخرت جدي >> وفيس معصب ..
سند يبتسم / لا ما راح يعصب اليوم اخوك ضد التعصيب والزعل منه ..
" ويقبل جبينها " تامرين على شي يا الغلا ..
غرام / لاااا ..
طلع سند وترك غرام وحدها شغلت القران من الاي باد وبقيت تحاول تمنع الدمعة من النزول لكن فشلت وانفجرت بكي ..
" تركوني وحيدة تركوني الجميع .. ما كاني موجوده ولا كان لي حق بالفرح لزواج اخوي .. " وبقيت تبكي الا ان نامت ..

ــــــ


بيت ابو سطام ..
الهنوف / يمه العنود .. جدتك حبت تفرح فيك لا تكسرين فرحتها ..
العنود بابتسامه / وانا ما راح اكسر فرحتها .. راح البس الفستان واسوي اللي تبيه ..
ام سطام والفرحة مو سايعتها العنود تلبي كل اللي تبيه / ياعل عيني ماتبكي ياجعلني افرح بعيالكم ..
العنود حست بمغص في بطنها .. " عيال يا جدتي .. كثري منها .." ..
ريهام جات تجري / خاله تعالي شوفي رنيم تصارخ ومو راضيه تسوي شي ابد ..
الهنوف / لا حول ولا قوة الا بالله هالبنت بتفضحنا عند ام طلق .. ويش اسوي معاها ..
ام سطام تتعكز على عصاها / البنت ما حد راح يقدر يهجدها الا هالعصا ..
العنود /ارتاحي ياجدتي اتركيها عليه انا اتفاهم مع رنيم .. " وراحت العنود لعند رنيم "..

بغرفة رنيم ..
العنود تدق الباب ..
رنيم بعصبية / انا ما قلت ما ابي اشوف احد ..
العنود تفتح الباب وتدخل وبابتسامه / مو احد انا العنود .." وتتمختر قدامها " ايش رايك مو حلوة ..
رنيم برفعة حاجب وبسخرية / روعة تهبلين لالالالالا انا غرت ابي اسوي مثلك .. انقلعي بس ..
العنود / هههههههه " وتجلس جنبها .. وبهمس " بالهون على نفسك ..
رنيم بهدوء / ويش عندك ..
العنود بخبث / سلامتك .. الموضوع ومافيه .....
ورنيم كل مالها وابتسامتها تتوسع .. / انتي ماتعرفين بتال ولا سند ..
العنود / وانتي ماتعرفين العنود ..
رنيم بحماس / انتي سوي مخططك وانا اسوي مخططي ونشوف من اللي راح يفوز بالنهاية ..
العنود برفعة حاجب / مبارة كورة هي ..
رنيم / ايه مواحنا الكورة وهم يشوتونا على كيفهم .. بس ابي اوريهم ويش اسوي ..
ان ما خليت هالسند يكرة عمرة ما اكون رنيم ..
العنود توقف / والله انا نصحتك وانتي براحتك ..
رنيم بضحكة / موفق شريك .. " وتغمز لها " ..



ــــــ


عند ام سطام بالمجلس الداخلي ..
ام عبدالعزيز اللي حضرت من العصر وهي فرحانه ان اليوم عرس العنود ..
ام مطلق جارة قديمة وصديقة من الماضي لظبي و خزمة و موضي ..
ام مطلق وام عبد العزيز يستمعون لكلام العنود ام سند عن بنتها غرام ..
ام مطلق / لا حول ولا قوة الا بالله .. والمطوع ويش قالكم الجني بيطلع ..
ام عبدالعزيز بنظرة / تعوذي منه ليجيك ..
ام مطلق ذات القلب الخفيف / اعوذ بالله من الشيطان الرجيم .. قل اعوذ برب الفلق ..
ام عبدالعزيز تمد يدها من الخلف بدون ما تنتبه لها ام طلق لتحرك احد الإكسسوارآت بجهة ام طلق ..
ام مطلق تقفز بذعر وبصراخ / يااااااااااايييييييييييبه ..
ام عبدالعزيز وام سطام وام سند / ههههههههههههههههههههههه
ام عبدالعزيز / ههههههه للحين ذروق يا ترفه " ذروق – خوافه " ..
ام مطلق تعود للجلوس / وانتي ما تعقلين يا خزمى ..
ام عبدالعزيز تلتفت للعنود / ها يابنتي ما قلتي لنا ويش قالك الشيخ ..
العنود " ام سند " / يقول ان بها نظرة مع فجعه .. ودخلها مس .. لكن الريحة اللي فيها ما عرفنا لها من وين ..
ام عبد العزيز / يمكن من الفراش والا فضلتها .. هي ما تروح الحمام .. ؟
ام سند / باول الشهر ما كانا نقدر نحركها وبعد العلاج الحمد لله صارت تتحرك شوي وتلين معانا ..
ونوديها ونجيبها .. بس ما هم كان انا اروشها كل يوم مرتين وثلاث واربع .. المفروض ما تطلع هذيك الريحه ..
ام مطلق / ان خرج الشر منها تروح هالريحة معاها بس انتي ادعي ربك وعليك بالصدقة يابنتي تصدقوا عن نيتها ..
الصدقة تدفع البلا .. اذكر وحدة من جاراتي صار لولدها حادث وقالوا لها الاطباء مره ما منه رجاء ..
الضربه على راسه .. والله وهي تترك حكيهم وتدعي ربها وتقوم الليل وتتصدق وتقرا عليها القران ..
ولا اله الا الله شهر والا الولد يفتح عينه وشوي شوي الا بدا يتجاوب معهم يسالونه ويردهم وياكل ..
والا الاطباء ويش سويتوا ويش سويتوا قالت امهم ما سويت شي الله وحده هو اللي سو ادعيته وما خيب رجاء ..
وها الحين ولدها ياصلاتي على النبي تزوج وجب له ورع مثل القمر .. خلك مع ربك يابنتي والله ما بيخيبك ..
العنود تتنهد / والنعم بالله ..
ام عبدالعزيز / الا وين العروس .. ابي اروح اسلم عليها ..
ام سطام / العنود ما ادري عنها خلصت والا لساتها تتصلح .. والعروس الثانية الله راد وزلقت البارح ..
والا رجلها من كسره .. وزعلت انا كيف اجي عند الحريم ورجلي كذا قال سند خلاص اخذها بعد العشاء واسري بها ..
ام مطلق / لا حول ولا قوة الا بالله ... سند حنين وحبيب بكره لاقامت بيسوي لها حفله تبسطها وتطيب خاطرها ..
ولدي واعرفه .. لكن ما ابي اخليه ابي ابارك لها مثل ما سوت ام عبدالعزيز مع راكان ..
ام عبد العزيز تضحك / ههههههه تغارين مني للحين يا ترفه ..
ام مطلق بنظره / ومن قال اغار منك .. من زينك .. علشان اغار منك شايفتن نفسك الظبي ..
ام عبدالرحمن تدخل عليهم / السلام عليكم ..
الكل / وعليكم السلام ..
وبدا السلام على ام عبدالرحمن والسؤال عن الحال والاحوال ... وتدرجوا بمحاور احاديث اخرا ..


ـــــ


باحد الزوايا ..
ام عزام بحده / الجوهرة والله ان ما سميتي بالرحمن ورحتي للعروس وباركتي لها واعطيتيها هديتها مثل الناس ..
لا اتبرا منك وحرمك شوفتي وشوفت اخوانك وبعد امنعك من حضور عرس اختك .. انتي ويش صابك من شعف ..
وياليته على صغر الا على كبر وشين .. لا تحسبين اني ما ني منتبها لتصرفاتك ومو بس انا بعد خالتك منبهه ..
الجوهرة بقهر / وانتي بعد علية يمه .. يمه نار شابه بصدري .. انا ابي ازوج ولدي بنت غير عن كل البنات و ..
ام عزام تقاطعها / واللي الحين متزوجها ولدك شينه .. ويش فيها العنود بنت سطام .. شيخة البنات ماشفنا منها العيب ..
وحتى لو فيها العيب هذا ولد عمها وهو سترها وغطاها وهي ستر ولد عمها وغاطاه لشافت العيب فيه سترته ..
ولا شافت الزين فيه مدحته .. العنود زين وجه وزين منطق .. لا تخربين فرحة ولدك ولا تخربين بيتك ..
الجوهرة بخنقه وقهر توقف / زين يمه ابي اعطيها هديتها .. بس لا تطلبون مني اكثر من كذا ..
ام عزام / قومي بعرس ولدك مثل ما قمتي بعرس بنتك ومحد متكلم وطالب منك شي ..
الجوهرة بغرور / ويش جاب لجاب ويش جاب عرس سمر لعرس العنود ..
ام عزام برفعة حاجب / ليه ويش فرقت هذاك ولد سطام وبنت سلطان وهذا ولد سلطان وبنت سطام ..
يعني البيت واحد والفرح واحد ما به خلاف .. قومي وروح شوفي امورك ولا تفشلين نفسك .. يالله ..
وقامت ام عزام وتوجهت لجلست اختها والحريم الكبار اللي معاها والجوهره تغلي من القهر ..


ـــــــ

غرفة العنود ...
ساره بحضن العنود تبكي / يعني انا اقعد لحالي ..
العنود بحنان / من قال .. زهرة وين راحت .. لو سمعتك الحين فتحتلك الراديو اللي بالعته وما خلت لك نفس ..
رفعت ساره راسه ودموع معبئة وجهها والعنود تطالع لها بابتسامتها الجذابه الحنونه / بس انتي غير ..
العنود تضمها / حبيبتي هذا نصيب وانكتب .. وانتي كبرتي .. " بعدتها شوي " .. مو انتي قلتي انا كبرت ..
ساره تمسح دموعها / الا بس ما ابي اكبر وانتي تروحين ..
العنود / اللي يسمعك يقول بتروح المريخ .. بتال ساكن بالرياض ومتى ما حبيتي تعالي عندي ..
ساره / هئئئئئئئ عيب ما يصير اجي اخاف بتال يتضايق ..
العنود بابتسامه / بكيفه يزعل وحنا ويش دخلنا فيه اهم شي عندي ما تزعل حبيبتي سارونه ..
دخلت الهنوف ../ ها حبيبتي نامت امك ..
العنود تطالع امها بحزن وبهمس مسموع / ايه نامت ..
الهنوف حست بنبرت الحزن حطت يدها على متن العنود / لاتزعلين انا امك .. ادري ..
ادري انك تتمنين زواج مثل باقي البنات .. ملاك وشبكة وفتره قبل العرس تنبسطين فيها وتتعرفين عليه ..
وتجهزين جهازك على ذوقك وتفرحين بليلة عرسك .. بس هذا هو بيت الفارس ..
انا وعماتك وحريم عمامك تزوجنا مثل طريقتك .. لا والله انتي احسن انتي عرفتي ..
لكن احنا اخذونا من بين فرحتنا بالعابنا وقالوا لنا انتم الحين حريم وشفنا اللي ما اتمناه تشوفه عدوتي ..
وانا امك ابي انصحك بنصيحة وحطيها في عقلك .. الرجال مثل الطفل امسحي راسه يمشي معك مثل ماتبين ..
لا تخلين عليه قاصر .. ولا تعاندينه ان عاندتيه انتي اللي بتنكسرين .. اسمعي كلامه .. وطيعيه ولا تغضبينه ..
ارضه عليك هي جنتك .. وبتال رجال عاقل وطيب لطلبتيه عون لك ما يخيبك .. ربي يرزقكم بالذرية الصالحة ..
والحين وانا امك الحريم ينتظرونك يبون يباركون لك ما بقى على العشاء شيء الحين بتال ينادي وتتيسرون ..
العنود ساكته والهنوف كانت تفكر انها تسمع الكلام بس اللي ما تعرفه الهنوف ان العنود رحلت لذكريات جدتها الظبي ..


.. " يمه الظبي انتي ليه تكرهين بيت ابوي سعود وما تبيني انا وساره نروح..
الظبي / يابنتي ما ابيكم تنظلمون وتذوقون العذاب اللي انا ذقتها ..
العنود بعقدة حاجب / ايت عذاب يمه ..
الظبي بابتسامه وهي تهز راسها / اممم عذاب الظلم يابنتي اقسى عذاب ..
عيال الفارس قد ما هم كراما وما يسمحون ان احد يتعدا على بنتهم ..
لكن هم اكثر ناس يظلمون البنت ..
العنود بخوف / يمه انا ما ابي اتعذب كيف اهرب منهم ..
الظبي / خلك بعيده .. واذا جبرك الزمن .. اغلبيهم ..
العنود بتركيز / ويشلون ..
الظبي / تكونين ... " قطع عليها التفكير مسكت الهنوف ليدها وخروجهم من الغرفة ..


عند البنات ..
نوال / اماني روحي لغرفتي وجيبي الشال الوردي اللي من الطرف شك بالصوف .. عرفتيه ..
اماني بتافف / اووووف ماابي اروح لحالي ..
نوال / روحي رنا معاها وشوفي أي شال يعجبك وخذيه ..
رنا / طيب " لبست عبايتها وتغطت بالشيلة واماني كذالك " ..
وهم طالعين الا صدمت رنا ببدر ..
رنا / يمه .. بسم الله عليه ..
بدر اللي كان داخل ومعاه غترته اللي توسخ من ياسر بدون ما ينتبه طيح فنجان القهوة عليه ..
اماني بضحكة / بديررررررر ههههههه والله شكلك يضحك ..
بدر عاقد حواجبه معصب وماله خلق يتكلم ..
رنا بضحكة / ووواااااي العسكرية تخلي الولد رجال .. " حاقدة البنت لنه شاله بالسوق سوي خير وارمية بحر "
بدر بعصبية ../ والعقال يربي البنت ويخليها مؤدبه انقلعي من جهي انتي واياها لـ اعطيك كف يشوه وجهك ..
اماني سحبت رنا بسرعة من الخوف لان واضح ان بدر وصل للفل وضرب عنده ..
بدر وهو يدخل جذبة ريحة عطر سحرته كان معلق بذاكرته وكل ماتعب بالتدريب كان يشم هالعطر ويرتاح ..
التفت للبنتين اللي يجرون .. وبداخله " اماني ومن الثانية ..اممم رناا ايه هي رنا "
دخل والابتسامة على وجهه .. ابرار قابلته بالغترة اللي اخذتها من غرفة رعد واخذها وعدل نفسة وطلع ..


ـــــــــ


بمجلس الرجال ..
راكان / حاس ان العنود زعلانه عليه ..
زياد / انت تفهم عليها اكثر مني ..
نايف وهو يشرب قهوة / هذا احسن شي لها .. بتال ما فيه عيب .. واحنا نبي لها لخير .. ليش تزعل ..
راكان بنبرة / انت لي كلام معاك .. ابي اعرف سر هالغيبات اللي تغيبها ويش وراها .. شفناك اول العيد ..
وبعدين غطيت وماجيت اللا يوم الملكه كم ساعة واختفيت .. والليلة شرفت وين تروح ولا تخلي خبر عند احد ..
نايف بسخرية / والله يهمك امري .. مو انت قلت مايهمك امري .. والحين انت مالك حق تسال ..
" رمى الفنجان على الطاولة وقام .. راكان وزياد يتلفتون حولهم عسى ما انتبه لهم احد " ..


ابوسطام وبجانبه ابو عبدالعزيز وابو مطلق وابو عبدالرحمن ..
ابو سطام / اليوم جاينا لحالك يابو عبدالعزيز وين العيال ..
ابو عبدالعزيز / عبدالمحسن مسافر عنده شغل .. ومتعب اخذ اخته وراح الجنوب يزور خواله ..
" ابو عبدالعزيز تزوج زوجة ثانية وانجبت له متعب والجوري وتوفت وهم صغار وربتهم ام عبدالعزيز " ..
قبل ما تجيني العزيمة لو جات قبل يسافر كان قعد وحضرها معي .. وطارق رجع الرياض يقول خلصت اجازته ..
وماجد مسافر يدرس برا الله يوفقه ..
ابو بتال / ماجد مو صديق نايف ولد اخوي ..
ابو عبدالعزيز / الا هو .. والله اني تمنيت ان نايف يروح معه .. ما شاء الله ممتاز بدراسته وجاب نتيجة زينه ..
ماجد يقول كان وده بس ما يقدر يترك ابوه .. لو تساعده يا سعود وتخليه يدرس مع ماجد الولد ذكي وشاطر ..
ابو سطام / والله يابو عبدالعزيز انا معاد ودي بها السفر والدراسة .. بس اذا كان فيها فايده ربي يكتبها له ..
ابو مطلق / الا بنت فهد ويش حالها ..
ابو سطام يتنهد / والله حالها مايسر ابد ..
ابو عبدالرحمن / الدعاء وانا اخوك الدعاء .. ارج ربك تالي الليل وتلقاه يلبيك .. ماحد بيفيدك كثرة ..
ابو سطام / والنعم بالله ..


ــــــــ


بعد العشاء ..
سمر / بتال انتبه على نفسك ..
بتال بضحكة / هههه انتي وامك قائمة وصايا .. " وبجدية " انتم مكبرين الموضوع .. هذا بدال ماتفرحون ..
سمر / فـ ..
سعود يقاطعها / روحي شوفي العروس جهزت والا لا .. بتال وراه سفر ..
سمر بزعل / اوووووووف طيب رايحة ..
سعود بجدية / بتال انت مقتنع بهالزواج ..
بتال يطالع فيه بنظرة .. سامر يتدخل / اكيد مقتنع لو مو مقتنع ماكان تزوج هذا بتال ما ينغصب ..
بتال صد عنهم واعطاهم قفاه وهو يطالع بالحديقة يحاول ما يشد اعصابة لزم يكون هادي حتى يقدر يكمل خطته ..
سعود وسامر سكتوا وهم يشوفون بتال واضح على وجهه التفكير ..
سعود لسامر وبهمس / ما تحس ان الموضوع كبير ..
سامر / كيف كبير ..
سعود / زواج سند وبتال وبهالوضع ما تشوف ان فيه شي ..
سامر يهز كتوفه ../ ما فكرت فيها ..
سعود بقهر / الشرهه مو عليك عليه انا اللي اكلمك ..


ــــــــ


عند العنود ..
راكان واقف قباله ويده اليمنى بجيبه واليسرى حضن فيها ساره ../ ما يحتاج اوصيك ..
العنود تلبس عباتها ولا تطالعه .. نايف يحاول يبلع عبرتها ويقدر يتكلم ..
زياد قرب من العنود ومد يده بهدية .. وبابتسامة / اتمنى تعجبك ..
العنود التفتت له وابتسمت له ابتسامه حنونه / أي شي منك راح يعجبني ..
قبلها زياد على جبينها وبارتباك / الله يوفقك .. واذا احتجتي اي انا موجود ..
العنود / ما ابي منك الا ان تنتبه لابوي وامي و تحط ساره بعيونك ..
راكان / ساره راح تكون بعيونا جميع .. انتي انتبهي على نفسك ..
نايف يقرب منها وبصوت مخنوق / سامحيني " وماقدر الا انه يضمها " ..
العنود تهمس باذنه / مسامحتك .. بس لا تاذي نفسك لا اذيت نفسك هذك الوقت ما راح اسامحك ..
سمر تطق الباب .. وبصوت خجول / راكان ..
راكان توجهه لها .. وبحزم / ويش جابك ليه ما اتصلتي على جوالي ..
سمر / جوالك مقفل او ما فيه ارسال ما ادري .. وبعدين بتال واقف برا ينتظر له ساعه ..
راكان يتنهد / طيب روحي اخواني الحين يطلعون ..
راحت سمر وراكان رجع لاخوانه وبصوت حنون وهو يقرب للعنود / زوجك ينتظرك برا ..
قرب منها يبي يقبل راسها بس تفاجاء من صدها له ../ بعض الوجع يقطع مثل قطع الامواس ..
سحبت ساره من حضنه وحضنتها .. وبهمس / انتبهي لنفسك ولامي وابوي .. واي شي يصير ..
قولي لزهرة او روحي لخالتي ام طارق باي وقت وهي تتصرف .. انا كلمتها ووصيتها عليك .. مفهوم ..
ساره تهز راسها .. بنعم والدموع تجري على خدها ..
طلعت العنود بعد مالبست غطاها وتجهزت .. نايف اخذ الشنطة المتوسطة اللي جابتها معاها من الرياض ..
واللي خذتها الهنوف جهاز للعنود موجودة بسيارة بتال ..


ـــــــ


بغرفة رنيم ..
رنيم بعصبية / ما ابي اشوفه مااااااااااااابي ..
ريما / الحين هو زوجك تدرين يعني ايش ؟
رنيم بسخرية وهي تقلدها / لا ما ادري تصدقين توني عرفت يالله .. اقول انقلعوا من وجهي وقولوا رنيم ماتبيهههه ..
دخلت ام سند واضح انه معصبة / ترا ولدي ميت عليك .. على ايش تصارخين وتنافخين ..
من زينك مكسرة وطويله لسان .. هذا اللي ينقال عنها شين وقوة عين ..
دخلت مياسة وهذي اول مرة تشوفها رنيم من يوم الحادث .. وباعتذار / سامحيني ياختي ..
الظاهر العيب فيني ما عرفت اربيها ..
رنيم اللي انفشلت من خالتها وانقهرت من نبرة صوت امها وكانها مكسورة وذليلة ..
مياسة / انتم اطلعوا الحين وانا اتفاهم معاها ..
طلع الجميع .. مياسه واقفه ولا التفتت لرنيم من وقت دخولها وهي ما التفتت لها ..
مياسه بحزم / اسمعي يابنت ان قللتي ادبك لاتحرم عليك شوفتي لاخر يوم بعمري حتى بعد وفاتي ..
والحين سند راح يجي يشوفك ان ما استقبلتيه استقبال زين وعقلتي رميتك عند جدك وخوالك وعمامك ..
خليتهم هم يربونك .. بما اني ماعرفت اربيك .. صدق ابوكم يوم قالـ ..
رنيم تبكي / لا يمه والله انتي ربيتينا احسن تربيه ومحد يقدر يقول غير كذا يمه .. يمه طالعيني يمه ..
مياسة تحاول تقسي قلبها / اذا تبين تشوفين وتبين رضاي وتبيني اسامحك على اللي سويتية ارضي سند ..
وطلعت وتركت رنيم تبكي قهر وظلم .. دقايق وسمعت صوت نحنحه ..
ما التفتت عرفة انه سند ..
سند دخل وقفل الباب وراه بالمفتاح ..
رنيم بس سمعت صوت المفتاح مابقي فيها عظمة ما رجفت ..
سند وقف قريب من رنيم وشافها تطالع جهة الشباك الطل على الحديقة الخلفية ..
سند بصوت هادي / حلو المنظر .. " وبابتسامه " .. بس انا احلى ..
رنيم رفعت حاجب وبداخلها " ياثقل دمك " ..
حست بان السرير يهتز .. ومن بين اسنانه / قوم عن السرير ..
سند ابتسم اكثر وقرب منها .. وبلعانه / وان ماقمت ويش بتسوين ..
رنيم التفتت له / انت ماخذ بنفسك مقلب .. مفكر نفسك خفيف دم ..
سند قبلها بسرعة على خدها وبابتسامه / مبروك ..
رنيم بقهر / طلقني ..
سند يكتم ضحكته / هذا بس بوسه قلتي طلقني .. " وبغمزة " اجل لو .. ويش تطلبين ..
رنيم حمر وجهها / قلة ادب اطلع برا .. وطلقني لاني ما اطيقك ..
سند ينزل عقاله " رنيم شافته فتحت عيونها يبي يضربني " .. نزل شماغه وطاقيته ورتبهم على الكنبه ..
ونزل جزمته وانسدح جنب رنيم ..
رنيم فتحت عيونها على الاخر كان ودها تتحرك بس ظهرها يؤالمها ../ قوم قوووووووووم ..
سند بروقان / مرتاح هينا ..
رنيم تحاول انه ما تقرب منه / سند من جد تراني توجعت .. قوم .. ظهري يوجعني ..
سند قعد بسرعة وبعد عنها وبحنان / اسف حبيبتي .. اخذتي علاجك ..
رنيم من قال حبيبتي وهي اعصابها ثارت اكثر .. وبقهر / طلللللللللللللقققققققققققققققننننننننننييييييييي ..
سند سحب كرسي وقرب منها / طيب اسوي اللي تبينه بس مو الحين لانه ما يصير ..
رنيم فرحت انه بيطلقها / ادري انه مايصير .. بعد شهر طلقني ..
سند حب يلعب معاها ../ بعد مايصير .. هذا من الشروط ..
رنيم باستغراب / ايت شروط انا ما اشترطت شي ..
سند يحاول يمثل الجدية / يوم الحادثة .. شلتك ورحت اجري للمستشفى .. وما كان معي لا اثبات ولا احد يشهد ..
رنيم حمر وجهها .. وبقهر / من طلب منك تشيلني ياقليل الادب ..
سند نزل راسه وحط يده على راسه يحك شعره وهو يكتم ضحكته ../ هذا اللي صار المهم .." رفع راسه وبجدية " ..
المستشفى بلغت الشرطة الهيئة .. ومسكوني ودخلوني التوقيف .. وما طلعت الا يوم جاء جدي وابوي وابوك ..
وقالوا انها خطيبته وان زواجهم بعد يومين .. والهيئة ما صدقت وقالت عندكم 10 ايام اذا ما تزوجوا راح نسحبهم ..
رنيم تقاطعها / والله تحسبني غبية اصدقك ... وليتهم ماطلعوك من التوقيف وودوك السجن ..
والهيئة قالت تزوجوا وهذا حنا تزوجنا وخلاص طلق .. ما ابيك ..
سند انجرح من كلمتها بس هو يدري ليه تسوي كذا / اممممم ما قلت لك اسوي اللي تبينه بس مو الحين ..
بعد سنه .. لان قـ ..
رنيم بشهقة / هئئئئئئئ .. نعمممممممممممممممم .. سنه ليه ان شاء الله ..
سند / انتي لو سمعتني للأخير بدون ما تقاطعيني كان فهمتي .. قوانين الهيئة بهالحالات لازم الزوج سنه ..
وبعدها اذا يبون الانفصال ينفصلون واذا يبون يكملون كملوا يمكن يعشقون بعض ويتراضون وتحلو حياتهم ..
رنيم بنظره / ما راح احد يحب احد .. وهالقصة اللي الفتها واضح انها كذبه .. عيب عيب عليك كبير وتكذب ..
سند بنبرة / وانتي مو عيب عليك تكلمين زوجك كذا ..
رنيم سكتت شوي / لا مو عيب لانك مو زوجي .. الزواج بتراضي مو بالغصب ..
سند / والله اللي معروف الحين شرعا وقانونا انا زوجك .. " وقف " .. انتبهي لصحتك ..
وبكرة موعد المراجعه اشوفك ..
رنيم بحدة / ما ابي منك شي انا اكررهههههههههههك ماتفهم ..
سند بسرعة نزل جسمه لها .. رنيم شهقة من الخوف ..
سند بهمس بعد ما قبل شفايفها ../ احلام سعيده وانا بطلها ..
رنيم وهي مغمضة .. حمر وجها وحست بالحرارة فل عندها .. من بين اسنانها / انت قليل ادب ..
نوال / ههههههههههه ليش ايش سوا .. ههههههههههه ..
رنيم تفتح عيونها وشافت ابرار ونوال وريهام وريما ورنا واقفات قبالها .. وبعصبية / انقللللللللللعععععععععععوووووواا ..
نوال / ههههههههههههه ههههههههههههههههههههههههه شكلك يموت ضحك ..
الكل / ههههههههههههههههههههههههه
رنيم ودموع تجري على خدها / انقلعوووووووااااااااا .. اهئئئئئئئئئئئئئئئئئئ .. انقلعوا انقلعوا .. اكرهكككم ..
البنات تفاجأوا من صراخها وبكاها فكروها محرجه وحبوا يخففون عنها بس ابد ما توقعوا هالانفعال ..
رعد يدخل وبحدة / ويش هالصراخ .. " انتبه لصوت بكاء رنيم " .. رنيم ويش صار لها ..
نوال بتبرير / ما ادري بس دخلنا عليها بنمزح و ...
رعد / اطلعوا برا .. " طلعوا البنات وكل وحده تفسر تصرف رنيم على كيفها " ..
نوال / اكيد زعلانه لان يوم زواجها مريضة ..
ابرار / يمكن سند ضايقها ..
ريما وريهام ورنا سكتوا ولا علقوا ..
رعد يضم رنيم .. وبحنية / خلاص رنوومه خلاص حبيبتي اهدي .. هذا مو زين علشان ظهرك ..
واخذ وقت وهو يمسح على ظهرها يمكن تهدا .. وبداخله " يالله كل ماجيت ابي افاتحها بموضوع التسجيل ..
تصير مشكله .. اووووف .. انا متاكد ان المقطع مركب عليها .. بس ابي اعرف منها " ..
رنيم تبعد عن حضنه وتمسح دموعها بيدها .. رعد سحب لها مناديل واعطاها اياه ..
رنيم بجفاء / نعم في خاطرك شي تبي تقوله ...
رعد بعقدة حاجب / رنيم .. ويش فيك .. ويش صار وضايقك لها الدرجة ..
رنيم / اطلع ابي انام ..
رعد يتنهد / فيه شي لازم تعرفينه .. بس الوقت الحين مو مناسب اول ما تهدين وتتحسن نفسيتك راح نتكلم فيه ..
يالله نامي وارتاحي ما في شي مهم بهالدنيا كثر صحتك .. تصبحين على خير .. " قبل جبينها وطلع " ..
رنيم رجعت راسها على المخده وبقيت دموعها تسيل على خدها .. الا ان خذاها نوم ونامت ..


ـــــــ


من وقت طلوعهم من القصر والهدوء يعم المكان ..
لـ هي نطقت بكلمه ولا هو نطق ..
كانت مفتكره انهم راجعين على الرياض على طول بس تفأجات بوقوفه قدام فندق ..
بتال / انزلي ..
العنود نزلت بهدوء .. ومشت وراه بهدوء .. كان يراقبها .. مو باين منها شي اسود في اسود ..
بتال توجها للمصاعد وطلع للجناح اللي ماخذه ..
العنود بداخلها " حاجز من قبل يعني .. طيب ليش قال ينزل على الرياض على طول " ..
بتال بحدة / مطولة ..
انتبهت العنود له ودخلت الجناح .. وبهمس / بسم الله .. اعوذ بكلمات الله التامة من شر ما خلق ..
بتال / هذي غرفة النوم وفيها حمام خذي راحتك .. " قالها وهو يجلس على الكنبة ويشغل التلفزيون "..
العند دخلت على طول الغرفة .. وهي متغطية .. رمت عبايتها وجلست على السرير تأخذ نفس ..
بداخلها " مو مصدقة اللي يصير .. احس اني بحلم وراح اصحى منه .. قلت راح افتك من شريفة وراح اكسر قوتها ..
وراح يتحسن ابوي وامي .. بس ما في فايدة .. وين القي السحر وين ياشريفة حطيتيه .. انا تاكدت خلاص .
انه انتي اللي سحرتيهم .. راح تشوفين ياشريفة ويش راح اسوي فيك بس ينفك سحر امي وابوي .. يارب ساعدني .. "
وقفت وارحت لشنطتها واطلعت الروب منه وفوطة كبيره تنشف فيها شعرها وطلعت لها بجامة من اللي شرتهم للعيد ..
شنطة الهنوف استحاله راح تفتحها او تاخذ منها شي .. وقفت قبال المراية وتذكرت جدتها الظبي ..
" ... / يمه لو انجبرت وقابلت الفارس وشلون اتعامل معاهم ..
الظبي / خلك مثل الخيزران انحني مع ريحهم وباي اتجاه بس لا تنكسرين واول ما يهدون ..
ارجعي اوقفي وبقوه واوجعيهم ..
العنود / يعني شلون ..
الظبي / هذي الخيزرانه " مسطت خيزرانه عندها وجعلتها منحنيه " شفتي اشلون انحنت ..
بس ما انكسرت لكن اول ما امنت لها ووقفت هااا ..
العنود تنقز / ااااااااي يمه وجعتيني ..
الظبي / هههههههههه علشان ما تنسين .. لقابلتي عدوك خلك كذا واجهيه ولا متي خلك مثل النخلة واقفه وشامخه .. "
ابتسمت لذكرا جدتها .. بس قطع عليها ذكراها .. صوت بتال الساخر ../ ما قالوا لي مجنونه ..
العنود التفتت له متفاجأه دخوله ولا حست فيه ..
بتال استغل صدمتها وقرب منها .. العنود ما قدرت تبعد صدت عنه وسوت نفسها مشغوله باللي بيدها ..
بتال مد يده ولف وجهها على ناحيته والتقت عيونهم مرة ثانيه بس هالمره كمان اربكت بتال ..
بتال بهمس ساخر / تدرين انك جميله .. بس مشوه جمالك ..
بتال يتركها / استعجلي بنصلي ننام ورانا سفر ..
العنود ارتجف قلبها .. " ويش ننام هذا مقال ما راح يكون زواجنا مثل كل الزواجات " ..
بتال بحده وصوت عالي / ماقلت لك استعجلي ..
العنود نقزت من الصوت واخذت اغراضها وراحت للحمام بسرعة ..
بتال ضحك بداخله .. " اكثر من انك جميلة يابنت العم بس لزم تتادبين وبعدين نتفاهم معاك من جديد "..
تذكر كلام راكان له ..
.. / بتال لا اوصيك على العنود .. كل اللي قلته لي تراه مو صحيح العنود انا متاكد .. يمكن وحده من بنات خالتي ..
انت ماتعرفهم .. " تنهد " ابوي وامي تعبانين وعانوا الكثير لو العنود مثل ما قلت كان سعت لعلاجهم ..
اللي قاهرني انها ما قالت لي عن مرضهم .. طيب انا زعلان من تركهم لنا .. تقول لجدي لعمي ..
لاي احد تطلب مساعدته من اهلها مو الغريب طارق .. عنيده هالعنود طول عمرها عنيده .. بتال امانك العنود ..
مثل ما امنتني على سمر .. وقلت لي اللي صار معاها .. انا قلت لك كل شي عن العنود .. " ..
" راح اكسر غرورها وعنادها .. وراح اخليها مهره مروضه .. وبعدين راح تكون زوجه صحيح .. " ..
بعد ربع ساعة خرجت العنود ونشفت شعرها ولبست بجامتها ولبست جلال الصلاة وصلت ركعتين ..
ورجت ربها ان يحفظ والديها ويشافيهم ويحفظ سارة من شر شريفة وييسر لها بنات الحلال اللي يساعدونها ..
ويوفق منار اللي اليوم كلمتهم وهي تبكي لانها عروس ولا شاركوها فرحتها ولا حضروا عرسها ..
ولا قدرت تحضر عرس العنود وتفرح معاهم .. دعت ان اللي يرزق منار الزوج الجنون والاولاد البارين ..
اللي شافته بحياتها من تشتت وضياع يكفيها .. ودعت ربها ان يهدي اخوانها ويرجعهم لطريق المستقيم ..
ويبعد عيال الحرام عن نايف .. ويرزق راكان بالذرية الصالحة ويهدي زياد ..
ودعت ربها بان يجعل زواجهم مبارك فيه ويسهل دربها لما فيه خير .. "
وبعد ما خلصت ما عرفت ايش تسوي تنادي بتال او تنتظره او ايش بضبط ..
...../ قومي نصلي ..
رفعت راسها وشافت بتال واقف ويبدوا انه متحمم يعني هو له وقت بالغرفة ..
العنود بداخلها " هذا اولها يالعنود ماتنتبهين لوجودة ... يبالك لسعة خيزران " ..
وصلت مع بتال .. بعد الصلاة قرب بتال وحط يده على راسها ودعاء ..
" اللهم إني أسألك خيرها وخير ماجبلتها عليه وأعوذ بك من شرها وشر ماجبلتها عليه " ..
العنود كانت مغمض عيونها حست بانفاس الحارة على جبينها .. " قبلها " ..
وقف بتال ومد يده لها وبصوت هادي ../ قومي ننام ورانا قومة من الصبح ..
مدت يدها ووقفت معاه .. بس فاجأها انه تركها وراح لسرير ..
العنود محتاره تروح للجهه الثانية والا توقف مكانها والا تجلس على الكنبة والا تنتظره يناديها ..
بتال / العنووووووود مطوله بالوقوف ..
العنود انتبهت / هااا امم .. وفسخت جلال الصلاه ولفتهم مع السجادة وخلتها على جنب .. وراحت لطرف الثاني ..
بتال يطالعها من فوق لتحت .. وبخبث / هذا لبس تلبسه العروس بليلة عرسها عند زوجها ..
" كانت لبسه بجامه بلوزة بيضاء ضيقة باكمام طويله مرسوم عليها بالونه حمراء وبنطلون وسيع ابيض ..
وفيه بالونات صغيرة ملونه ازرق اخضر اصفر احمر .. " .. " هذا نهاية اللي يطاوعك ياساره " ..
العنود كل مافي جسمها ولع نار .. احررررراااااج .. تنحنحت / ما ..مااعندي غيرها ..
بتال ببرود / ولا تحتاجينها .. الليلة بنام على سرير واحد لان ما في غرفة ثانية ..
بس اول ما نوصل الرياض انتي لك غرفة وانا لي غرفتي .. تصبحين على خير ..
العنود وكان احد صب عليها مويه باردة لدرجة الصقيع .. التفتت على بتال وشافته مغمض عيونها ..
بتال وهو معطيها ظهره ومغمض عيونها / قومي قفلي النور ..
العنود قامت وهي معصبه وراحت قفلت النور وراحت للكنبه جلست عليها .." خلها من الليلة كلن ينام بمكان " ..
بتال بداخله " ههههههههه اوريك يا العنود لسه ماشفتي شي يابنت العم " ..


ــــــ


انتهى ..
اتمنى يحوز على اعجابكم ..
واعذروني على القصور .. والاخطاء الاملائية ..

اختكم / مشاعل السعودية ..


" سبحان الله .. والحمد لله .. والله اكبر " ..

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 14


يبكي الصوت و النظرات تشكي
و المعاني ولو صاحت حبيسه
يصمت الليل و التنهيد يحكي
و المعاليق في قلبي يبيسه
يا حبيبه سألت الليل انا عنك
و كل نجم فقد مثلي أنيسه
هل دمعي و قام الليل يبكي
و القمر نشّ من فرقى جليسه
ويل من شالته موجة بحرك
ليتني ما نزلت الشط أقيسه
لو لمستي البحير بأطراف يدك
من حلالك غدا طعمه مريسه
للهوى حس اذا لامس زهرك
ينعش القلب اذا جاني حسيسه


" خالد الفيصل " ..



عند غرام ...

شجون / ما قدمت على الجامعه .. ما ابي اروح .. سمر قدمت بالرياض .. كانت ماتبي تكمل بس غصبها خالي سلطان ..
غرام على الاي باد / ليه انت لا ..
شجون / لاني ما لي خلق .. انتي مو موجوده .. سمر مو موجودة .. حتى خزامى تقول ماتبي ..
غرام / تحبيني ..
شجون تبتسم / لها الدرجة اشبه عناد هههههههههههه ..
غرام بنظره .. >> وفيس يضرب ..
شجون / هههههههه اكيد احبك والا ما تركت الرجه اللي هناك وجيتك .. ليش هالسؤال ..
غرام انجرحت من كلمة شجون بس هي عارفة انه بدون قصد / كملي ..
شجون / ما فهمت ..
غرام / كملي جامعه ..
شجون سكتت / ماللي خاطر فيها صدقيني ..
غرام / على شاني ..
شجون / طيب .. اذا لقيت مكان لي .. واتوقع التسجيل خلص خلاص راحت عليها خليها السنه الجاية ونقدم سوا ..
غرام / خلي موضوع التسجيل عليها ..
شجون تبتسم / معناتها انزل السوق واجهز للجامعه ..
غرام << فيس مبتسم ..
سمعوا صوت طق الباب .. وبعدها سند / غرام عندك احد ..
شجون بضحكة / الله وناسة العريس .. اكيد بيقول لك عن رنيم .. الله يخليك غرام ابي اسمع ايش يقول ..
لبست شجون العباية والغطاء وراحت تفتح الباب ../ مبروك يالعريس ..
سند بابتسامه / يبارك فيك وعقبالك وعقبال ما نبارك لك بزواج اخوانك ..
شجون / خلك من الكلام الفاضي واعطينا الاهم ..
سند يطالع بغرام مستغرب .. غرام شافت وجهه وضحكت / هههااااااااااااااااااااههههههههههههااااااااااااااا اااا ...
سند بابتسامه / شجون عناد ينتظرك برا ..
شجون / لا تقول اوووووووووف .. يالله راحت عليه بكراه اخذ الاخبار منك .. مع السلامه ..
سند يضحك / هههههههه مع السلامة .. " ولغرام " .. هذي متى تكبر .. << يقصد شجون ..
غرام على الاي باد .. / شفت رنيم ايش صار ..
سند يجلس / ويش تبين اقولك يعني .. كلام خاص بيني وبين زوجتي تبيني اقوله لكم ..
امااا قلة الادب .. عيب عيييب هذا خصوصيات ..
غرام بنظرة .. سند بضحكة / طيب طيب اقول لك .. سولفت شوي عن حالتها الصحية ..
وانه اول ماراح تطيب راح اجيبها البيت لاني رجال غيور وسالت عنك وطمنتها وبس ذا اللي صار ..
هي تعبانه ما حبيت اكثر معاها كلام وتتعب اكثر .. كذا تمام والا تبين كل كلمه وكل حركة ..
غرام تبتسم / تمام .. ابي اقول عن شجون ..
سند يهز راسه .. غرام تكمل / جامعه ..
سند / قدمت على الجامعة ..
غرام / لا ... علشان انا ..
سند / شجون ما قدمت على الجامعة علشانك ..
غرام تهز راسها بنعم ..
سند / طيب وايش تبين انتي ..
غرام / قدم لشجون ..
سند ياشر على عيونه / من عيوني اللي تبينه .. بس هي تبي تكمل ..
غرام / انا قلت لها ..
سند ../ خلاص فهمت حبيبتي .. يالله خذي علاجك ونامي الوقت تأخر ..



ـــــــــــ



يوم جديد ..
رجع بتال لرياض .. ومثل ما قال لـ العنود بغرفة وهو بغرفة ..
اول مدخلت العنود البيت كان واضح انه مو منظيف الغبار متكوم والاثاث مو مرتب .. شقة عزوب ..
بتال / انا رايح لشغل مو مطول .. شوفي ايش اللي ناقص في البيت واكتبيه بورقة وانا بعدين راح اجيبها ..
العنود بهدوء / ان شاء الله ..
دخلت غرفتها وطلعت لها لبس مريح لشغل .. طلعت بيجامة مريحه ورفعت شعرها كله لفوق ..
دخلت الحمام تدور ادوات تنظيف لقت بعض الاغراض راحت للمطبخ لقيت بعض الاغراض مو مرتبه بمكان واحد ..
بدات بغرفة بتال وبعدها بغرفتها والمجلس والمقلط ونظفت الحمامات وبعدها المطبخ .. وقفت في وسط الصالة ..
العنود / انته المشكله الكبيرة .. الاثاث يبله ترتيب .. يالله بسم الله ..
وسحبت الكنبات والاريكه وبدله الاماكن والتحف ومسحت الارضية ومسحت المدخل ..
العنود وهي تمسح جبينها ../ بقيت الريحة الحلوة ..
راحت للمطبخ تدور فحم .. ودورت مبخره وما لقت ..
العنود تنهدت / ويش اسوي الحين .. " وبعد تفكير " .. هديت ام عبدالعزيز ..
رجعت للمطبخ اخذت قطعت الفحم ولعته .. راحت لشنطتها وطلعت هدية ام عبدالعزيز ..
كانت صندوق وفيه مبخره وبخور ودهن عود ومصحف .. طلعت المبخره والبخور وبخرت البيت ..
العنود / الحين وقت نظافتي انا .. " راح للحمام واخذت لها دوش يريح اعصابها بعد الحرب اللي سوتها " ..
طلعت من الحمام " اكرمكم الله " ولبست .. طلعت لصاله و شافت الساعة 2:00 / اوووف جوعانه والبيت مافيه اكل ..
ما انتبهت للمحفظة والمفتاح على الطاولة .. من وراها / خسى الجوع ..
العنود نقزت / بسم الله .. " وهي حاطه يدها على قلبها " ..
بتال بابتسامه / خوووافه ..
العنود / الله يجيرنا من ساعة الغفله ..
بتال رفع حاجب / الغداء بالمطبخ حطيه وخلينا نتغداء قبل لا يبرد ..
العنود راحت للمطبخ وحطت الغداء على الطاوله .. طلعت لصاله وبهدوء / جهزت الغداء ..
بتال وهو يتوجه لها / هالمره راح اسمح لك تتغدين معي المره الجايه تتغدين بعدي ..
العنود انجرحت كرامتها تركته وتوجهة لغرفة نومها بس ماكملت لن بتال مسك يدها ..
بتال / وين رايحه ..
العنود / كثر الله خيرك مالي نفس بالاكل ..
بتال / يعني مو جوعانه ..
العنود تفلت يدها / لا .. " تركته ودخلت غرفتها كانت تبي تقفل الباب بس تفأجات بان الباب بدون مفتاح "..
العنود بداخلها " انا متاكده ان فيه مفتاح وين راح "..
بتال كان وده يدخل وراها ويقول لها ترجع تتغداء معاه بس مايبي يبين محنيته .. يبي يروضها ..
راح المطبخ وجلس على الطاولة وهو يطالع بالصالة .. المطبخ مكشوف على البيت ..
بتال بداخله " والله تعبت .. بس احسن خلها تستاهل .. لمن تحس بالجوع تجي تاكل " ..
العنود بغرفتها وبضيق / بطني جوعانه .. التفتت يمين ويسار شافت جك الماي ..
رحت للجك وبقيت تشرب الماي الا ان خلص .. العنود وهي تحاول انها ما تستفرغ ..
العنود / ها سكت بطني .. " ثواني وراحت تجري للحمام ورجعت كل اللي ببطنها اكرمكم الله " ..
بتال تغداء وخلص غداء وقام وراح لغرفته ..
العنود رجعت دايخة ورمت نفسها على السرير تقلبت يمين يسار ما جاها نوم ..
قامت وراحت للمطبخ لمت الاكل ورمته .. شهيتها انعدمت للاكل ..
بتال اللي مالقى ماي بغرفته طلع وشاف حركتها .. / ما امداك تاكلين ..
العنود ببرود / شبعانه ..
بتال بسخرية / ويش اكلتي بغرفتك .." وهو يتوجه لثلاجة " .. مندي والا مثلوثه ..
العنود تركته وراحت لغرفتها .. بتال التفت للخلف وما شافها وجن جنونه ..
قفل الثلاجة بقوة وراح لها .. العنود نايمه على السرير .. دخل بتال وفزت لمن شافته ..
بتال بعصبية / لمن اكلمك توقفين اللين ما اخلص مو تقفين وتتركيني ..
العنود تطالعه / .......
بتال عصب اكثر / ردي اكلمك ..
العنود / ........
بتال يمسك يدها بقوة ويسحبها لجهته .. / انتي تبين من يربيك ..
العنود بحدة / ابوي رباني على قوة الباس ركز شموخه في ثنايا طبوعي ..
" نفضت يده " .. ما احتاج تربيتك ولا فضلك عليه .. " وتركته ودخلت الحمام " ..


ـــــــــ


بالخبر ..

راكان / امر جدي طلبتني ..
ابو سطام / مايامر عليك عدو .. ابي اوصيك على ابوك .. والزعل واللي راح خلاص ماله داعي الحين ..
ابوك محتاجك والله الله فيه واذا احتجت شي كلم عمك سلطان وهو يساعدك ..
راكان يقبل راس جده / لا توصي حريص يبه .. ادعي لي ..
ابو سطام / الله يوفقكم .. فمان الله واول ما توصلون اتصل طمني ولا تسرع ..
راكان وهو عند الباب / ان شاء الله يبه ..
سمر واقفه عند باب بيت ابوها ..م خلاص يمه والله فهمت ..
الجوهرة / كل يوم تتصلين علية وتجيبين اخبارهم .. هي خبيثة و يا قلب امه بتال قلبه ابيض ..
سمر / يممممممه تاخرت الحين راكان يعصب ..
الجوهرة بحدة / وخير ياطير يعصب يضرب راسه باقرب جدار ..
سمر / يمه مع السلامه .. بااااااااااي " وهي تهرب من امها " ..
سمر بداخلها " على قولتك يا غرام لو اتبعت اللي تقوله امي بتصير حياتي مسلسل خليجي " ..
راكان بالسيارة / تاخرتي ..
سمر بتنهيدة / امي الله يهديها انتبهي لنفسك وكلي زين وووو ... عارف التوصيات ..
راكان بابتسامه وهو يحرك السيارة وزراد وراءه / الله يخليها لكم بنتها الوحيدة وتخاف عليك ..
سمر تنزل الشيلة على عيونها وبداخلها " لو تدري ويش توصياتها .. بس بتال وغرام قالوا لي كلام خلاني افتح عيوني ".

بسيارة زياد ..
ساره / امي شكلها بتنام ..
زياد / تبيني اخفف السرعه ..
ساره م لا مو كذا بس العنود كانت تحط على زجاج الشباك غطاء علشان الشمس ما تزعجها ..
زياد اشر لراكان ووقف على جنب ..
راكان يوقف .. وينزل له ..
راكان / ويش فيه ..
زياد / امي نامت وساره تقول العنود كانت تحط غطاء علشان الشمس ما تزعجها ..
راكان / لحظة .. " جاب سجادة من عند سيارته وحطها زجاج الي بجهة امه و جهة ساره " ..
راكان من المقدمة ../ ها ساره كذا تمام ..
ساره / ايه .. وانا بعد ابي انام ..
راكان التفت لابوة وشافه يطالع يمين ويسار ويلعب بالسبحه ..تنهد ../ يالله زياد خلنا نمشي ..
زياد / نايف ما يرد عليك ..
ركان / لا .. " وطلع سيارته " ..
سمر / ويش فيه ..
راكان بضيق / امي وابي ..
سمر شافت الضيق اللي بوجهه بالعد الكلام اللي سمعته وكيف حالتهم ماراح تضغط عليه وتصير حمل ثاني عليه ..
هذا اللي طلبه منها بتال .. بعد ما قالت له عن طلب امها وزعلاها من زواجه بالعنود ..



ــــــــــ


بالرياض ..
العصر ..
بتال طلب من العنود تسوي قهوة ..
بتال وهو يطالع التلفزيون بس عيونها تروح للعنود اللي لبسه تايور اسود وبلوزه كحليها .. رافعة شعرها كله فوق ..
وبعض الخصل متمردة ونازله على وجهها .. واضح من حركتها زعلانه .. او مقهوره ..
العنود بداخلها " ياربي انا ويش جاني .. ماني قادرة افكر ولا اسيطر على نفسي .. اووووووووووف ..
اهدي العنود اهدي .. حتى تقدرين تسيطرين على الميدان .. " .. " وقفت ثواني واخذت نفس .. وكملت شغلها " ..
بتال يراقب حركاتها وبخبث " مهرة اصيلة .. بس ما تروضت .. " وزادت ابتسامتها " .. وانا عشقي ترويض المهور "
انتهت من القهوة وحطت معاها تمر ورتبتهم .. ونزلته قبال بتال على الطاولة وما رفعت نظرها له ..
بتال بهدوء / العنود ..
وقفت وبدون ولا كلمه ولا نظره .. بداخلها .." ويش عنده بعد " ..
بتال بهدوء / ما ودك تتطمنين على اختك وامك ..
العنود التفتت له وبسرعه / فيهم شي .. راكان قالك شي ..
بتال / على الهون .. راكان ما كلمني بس قلت يمكن خاطرك تكلمينهم بس مستحيه ..
العنود تاخذ نفس / اذا ما يزعجك هالشي ..
بتال بابتسامه / لا ابد تفضلي .. " ومد لها جهاز سوني اريكسون " ..
العنود مدت يدها بتاخذها بس انسحبت بقوة وطاحت بحضن بتال ..
بتال بخبث / مافي شي ببلاش .. " وياشر على خده .. وياشر على الجوال " ..
العنود تصلبت ما عرفت ويش تسوي .. خوفها على امها وابوها وايش سوت اختها بغيابها ..
مخليها بين نار انها تطاوع بتال وتكلمهم او انها تعز نفسه وتصد عنه ..
قامت من حضنه بسرعة .. وبحدة / ياولد عمي .. ابوي رباني على عزة النفس وكرمها ان كان ودك تذلني ..
فنجوم الثريا اقرب لك .. " وتركتها ودخلت غرفتها " ..
بتال تفاجاء من ردها وبعدها ابتسم ابتسامه واسعه .. وصب له فنجان قهوة وبقي يتقهوة ..
وكل مره تتسع ابتسامته .. الا ان اصبحت ضحكه عاليه ... وبهمس / مهرة اصيلة .. صدق جدي ..
بس بسرعة تلاشت ابتسامته .. ورجعت له صورة البنت اللي بالحديقة وصوتها .. كلماتها .. ضحكتها ..
وضع يده على جبينه وضغط عليه .. وبهمس / فيه شي مو مفهوم .. لا تتسرع يابتال .. لا تامن لها وتغدرك ..


ــــــــ


بالخبر ..
طلع سعود من البيت متوجه لصالة الرياضية .. شاف نوال نزاله من السيارة وعلى يدها البالطو ابيض ..
سعود بهمس / حضرت الدكتورة نوال .. الحين جايه ومع السواق ..
نوال انتبهت لشخص وقف ويراقبها .. وبهمس / سعودوة المعقد الحمد لله والشكر ويش فيه يطالع فيني كذا ..
طنشت وقوفه واتجهت للبيت .. قابلها سيف وبابتسامه / هلا بالدكتورة .. طافك غداء اليوم ..
نوال وهي على الدرج ../ ليه ويش متغدين ..
سيف بابتسامه / ابوي عزمنا على الغداء بالمطعم .. ولو شفتيها عاد لنا مسلسل ابو قلبين ..
نوال بصوت عالي / والله .. اخذتوها فرصه هااااا طيييييييييييب ..
سيف / هههههههههه محد قالك اشتغلي وقفلي جوالك ..
نوال / طيب انا اخذ حق العزيمة من عيونكم كلكم .. " ودخلت البيت "..
سيف / ههههههه .. " انتبه لسعود " .. سلاااااااام ..
سعود بابتسامه مغصوبه / وعليكم السلام .. " وطنشه وراح لصالة الرياضية " ..


ـــــــــ


بيت ابو عناد ..
عناد نازل من غرفته بلبس رياضي ..
عناد / سلام ..
ابرار ماسكة الجالكسي وعلى الواتس اب بهدوء / وعليكم السلام ..
عناد شافها مركزة على الشاشة سحب منها الجهاز بسرعة .. وبحزم / ويش تسوين .. " وبدا يقلب بالجهاز " ..
ابرار عصبت .. ما يسالها عن حالها ولا يطالع فيها واول ما شافها يسوي هالحركة الجارحة ..
اخذت الجهاز منه بالقوة مثل حركته ورمتها بالأرض بقوة حتى اصبح قطعتين ..
ابرار بصراخ والعبرة خانقتها / ارتاااااااح هذا انا كسرته .. " وطلعت لغرفتها وهي تجري " ..
الهنوف اللي كانت واقفه عند مدخل المطبخ .. / عناد ويش سويت انت ..
عناد رافع حاجب / ويش سويت .. كانت ابي اشوف في ايش مركزة ومو منتبه للي حولها ..
الهنوف / لا وهذا طريقة تشوف فيها اللي تشوفه .. وهذا انت زعلتها بدال ما تكون اخ لها يمسح الحزن عنها ..
ويشيل الهم عنها .. ويحسسها بقيمتها .. تقوم انت تجرحها .. انت متى اخر مره سالتها عن حالها ..
عناد باستغراب / يمه ويش داعي للي تقولينه .. انا وهي كل يوم متقابلين بالبيت .. ليه اسألها ..
الهنوف / ليه تسالها .. يمه اختكم مالها احد بهالدنيا غيركم ان ما كنتوا سند وعون لها من يكون ..
عناد / الله يطول بعمرك ويش له داعي هالكلام ..
الهنوف / من اللي اشوفه قبل بدر شوي يهتم بابرار لكن الحين ابد ولا احد يمر عليها لو تغيب يوم كامل ما سالتوا عنها ..
يمه اختكم كبرت واللي بعمرها تزوجوا .. هذي ريما ورنيم انشغلوا بعرسهم ومرام بزوجها والحين الولد بالطريق ..
ونوال بشغلها .. من بقاء لها ما بقى الا الصغار لاتضغطون عليها وانا امك كون حنون عليها ..
عناد بعصبية / يعني ابرار تبي الزواج .. هذا والله اللي يبيلها كف يعدلها ..
الهنوف بحدة / ولد انا ماقلت هالكلام علشان تقول لي كف وما كف .. وبعدين كل بنت بسن اختك اكيد تبي الزواج ..
اجل تقعد ببيت اهلها عانس .. عجيب والله ..
عناد مو عاجبه الكلام / لا يمه بسمو كذا .. يعني ..
الهنوف تقاطعه / قوم قوم من وجهي بس رفعت ضغطي انت ذا الايام ما ادري ويش صابك ..
عناد يقوم ويقبل جبينها / اعذريني يمه بس ضغط الشغل .. " يتنهد " .. طيب وين شجون ..
الهنوف / شجون ارحت لجدها تقول من زمان ما قعدت معاه ..


ــــــــ


عند ابو سطام بالجلسة امام البيت ..
شجون .. بجالكسي تاب .. تتصفح جريدة سبق الكترونية ..
شجون / ياجدي شوف يقولك ان الهيئة مسكت مجموعة من الاجانب من الجنسية الأفريقية والأسيوية ..
تشتغل بالسحر والشعوذة .. وتم القبض على معاونين لهم .. وتم فك بعض الاسحار والعقد ولله الحمد ..
ابوسطام / الله يحميهم الله يوفقهم اللي يبارك بيديهم ويسدد خطاهم الله يرد شر هالسحار لنحرهم ..
شجون / ياجدي اعوذ بالله كثروا بذا الزمن قبل رمضان مسكوا مجموعة وبرمضان مسكوا مجموعة والحين بعد ..
ابوسطام / هذا بسبب ضعف الايمان ياوليدي والبعد عن الرحمن ..
شجون / تصدق يبه فيه بعض الحريم يقولون انه سحر المحبه والسحر اللي بين الزوجين اللي يخلي الزوج يحب زوجته
واللي ماتضر حلال .. ويشلون حلال ربي قال السحر حرام .. بصراحة ما ادري ويشلون يفكرون ..
ابوسطام وهو يفكر في ولده سطام وزوجته وحالهم ..
" العنود / والله ياجدي ما خليت مكان .. من يوم شفتهم تغيروا .. نايف كان 15 سنه وجسمه نحيف ..
اخذت امي وابوي لشيخ ماهو بعيد عن بيتنا سمعت انه طيب .. ويوم وديتهم طلب مبلغ 10 الف وقطعه من ملابسهم ..
فالبداية كنت ابي اوافق كان مغشي على قلبي لكن سبحان الله باخر لحضة امي طلبت الحمام وطلعتها وطلع نايف ابوي ..
والاهي دقايق والشرطة طابه المحل وماسكة الرجال ومعاونيه وبفضل الله طلعنا بدون ماحد ينتبه لنا من رجال الشرطة ..
والشيخ الثاني .. قال علاج ابوي القراية وكان يقرا ويصارخ ويقول كلام ما افهمه ومسك ابوي وخنقة ..
الا ان بغى يمت بين يده صرخت على نايف ونقز عليه وضربه واخذت ابوي وهو يكح واخذ شهر والعلامات برقبته ..
والثالث قال لنا علاجه الكي ومسك ابوي واحده بنص راسه والثانية باسفل راسه ويوم جاء بيحط الثالثة شرد ابوي ..
والله كنت كل ما اشوف علامتها يجن جنوني والوم نفسي وشلون لو مات .. اللين ربي رزقنا بشيخ دلتنا عليه ام طارق ..
ورحت له والحمد لله تحسن .. لكن ما اخذ شهرين اللا يمرض وياخذونه عياله سفروة برا يعالجونه واخذت شهور ..
وانا الخوف على امي وابوي من هالدجالين مرعبني وخايفة لاروح لوحدا منهم يذبحهم .. اللين قبل فترة ..
رجعت ام طارق وقالت لنا عن شيخ وسال طارق واخذا لنه والحمد لله ابوي تحسن وامي بعد .. وطلب نراجعه ..
نايف هالايام متغير علية وراكان شايل بخاطر من يوم هذيك الحادثة .. لا يدخل البيت الا وهو واقف ويمشي ..
وما اجيب طاري امي وابي الا هج من البيت .. .." ..
شجون / يبببببببببببه وين رحت ..
ابو سطام / هاااا معك معك ..
شجون / اقول متى تصلح الملحق استراحة انت وعدت غرام .. والا يبه تراجعت ..
ابو سطام / أي ملحق واي استراحة ناسي وانا ابوك ..
شجون / يبه الملحق مو غرام طلبت منك نسوية استراحة هذاك الملحق يبه ..
ابو سطام وكانه تذكر / ايييييييه صدقتي خلاص من بكرة ادور لكم عمال ينظفون اللي فية وانتم سوا اللي تبغونه ..
وان شاء الله اول ما تقوم غرام على حيالها الا هو جاهز وتفرح فيه ... هااا زين كذا ..
شجون بابتسامة / زين الزين .. " سمعت صوت وراها ورجعت لثمتها " ..
غيث / السلام عليكم ..
الجد بنبرة مقصودة / وعليكم السلام .. شجون ادخلي داخل .. تعال يا غيث بغيتك بكلمه ..


ـــــــــــ



بالرياض ..
بيت ام طارق ..
متعب وطارق بالجلسة الحديقة ..
متعب بقهر / ما لقوا يزوجونها الا بتال ..
طارق بضيق / خلاص متعب لا تزيد عليه ..
متعب يوقف وبيده فنجان قهوة ../ الحين العنود تتزوج بذا الطريقة .. مشيرة يوم كلمتها تقول اتصل وماترد ..
طارق بسخرية / جدتي تقول ما حد يزين للعنود غير بتال ..
متعب / الصراحة بتال رجال بس انا ما احبه والعنود شي خاص ..
طارق / هههههه دائما انت وبتال تتحدون على من يكسب بالخيل .. والحين " تنهد " .. بتال فاز باحلا المهور ..
متعب رفع حاجب / هيييييه انت تـ ...
البندري والجوري معاهم شاهي وصحنين فطاير ..
البندري / الحين قولوا لي ايت صحن فطاير لذيذ ..
متعب بسرعة / انا صايم ..
طارق / وانا الدكتور منعني من اكل الخماير ..
البندري تاخذ احد الصحون .. وبتهديد / طارق انت اخوي الكبير صح .. بس لا تنسى انا اصغر وحدة بالبيت ..
وقراراتي لازم تتنفذ لاني الدلوعة .. فاذا ما سميت بالله واكلت ووقلت اني انا اللي طبخي احلى تعرف ايش اسوي ..
الجوري / لا والله الحين مانتي شايفتني واقفه يعني .. عمتك واكبر منك وبعد بتفوزين عليه وبتهديد والغش ..
متعب ياخذ الصحنين ../ اقول انتي واياها ادخلوا جوة بسرعة .. واحد من العيال الحين جاي لا يدخل وانتم واقفات ..
ووقتها تشوفون من اللي يطبخ احسن انتم والا انا .. بسرررررررررررررعة على البيت ..
الجوري و البندري بسرعة دخلوا للبيت ..
طارق بضحكة / هههههه حرام عليك .. مناقرتهم تعجبني ...
متعب بضيق / لمن يكون مزاجي رايق خلهم يتناقرون لكن الحين مالي خلق الهواء يمر من قدامي ..
طارق / الا صدق مالقيت الكاسر ..
متعب يتنهد / لا حتى صلاح دور ومالقى شي ..
طارق / تعتقد سفروة برا المملكة ..
متعب وهو يجلس على الكرسي / لا ما اتوقع لان لو طلع كان عرفت .. وبعد لاتنسى ان كل الاثباتات معي ..
طارق / وما سالت اصحاب الاسطبلات يمكن يعرفون ..
متعب / سالت ولا استفدت شي .. " وبعد صمت لدقائق "..
طارق رفع راسه جهة شباك العنود وشاف الإضاءة مفتوحة / شكلهم وصلوا ..
متعب يرفع راسة .. وبضيق / ما ادري سارة وشلون بتعيش وهي متعلقة با اختها ..
طارق / قلت للبندري تزورها يومين وبالمدرسة ما تخليها ابد ..
متعب وهو ياكل احد الفطاير / اممممم ويكون افضل .. والله الفطاير ماهي بشينه ذوق ..


ـــــــ

بالخبر..
بيت ابوسطام .. غرفة رنيم ..
رنيم / ااااااااااااوووووووووووووووف ما ابي اروح ما ابي ..
ريهام / اص رنيم وطي صوتك .. غيث موجود وجدي موجود والحين سند يجي وانتي صوت عالي بتفضحينا ..
رنيم / محد يهمني وقولي لسنيد ما ابي اروح ..
رنا / رنيم استحي على وجهك انتي مانتي شايفه الوضع اللي حنا فيه وكله بسببك ..
امي واللي صار لها وريما و الاحراجات اللي سببتيها له مع جدي ومع زوجها واهله ..
انتي ما تبين تفكينا من شرك .. اسمعي امي قالت اذا رنيم ما تبي تعتدل لتشوف شي ما يعجبها ..
رنيم بعصبية / قومي واضربيني احسن مابقى الا الصغار يتفلسفون علينا ..
رنا بعصبية / انا مو صغيره عمري 19 سنه بس عقلي اكبر من عقلك الاناني .. واللي تسوينه عندي امي ..
وتركتهم وطلعت متجهة لغرفة امها " ..
ريهام / رنيم ياقلبي لا تزعلين امي اكثر من كذا .. روحي موعدك وارضي امي ما اشتقتي تنامين بحضنها ..
رنيم سكتت .. دخلت روان ../ سند ينتظركي برا .. " وطلعت على طول " ..
ريهام تقرب من رنيم ومعاها العباية / يالله حبيبتي .. علشان امي مو علشان احد ثاني ..
رنيم لبست وهي مو راضية بس علشان امها مستعده تسوي أي شي ..


ــــــ


عند الجد ..
ابو سطام / اسمع ياغيث انا ما احب الروحات و الجايات اللي مالها داعي .. تقول تبي مرتك اقولك مافيها شي ..
بس سوي عرسك وخذها ولا احد يقدر يقولك شي ..
غيث بابتسامه / وانا جاي اليوم اقول لكم متى العرس .. ان الله شاء راح يكون بعيد الاضحى ..
ابوسطام / زين الزين .. خلاص اعتبر ان الخبر وصل ..
رعد بابتسامه / والحين اركب سيارتك وروح بتكم خلاص اللي تبي تقولك وصل ..
ابو سطام بنظرة / وانت روح شوف ويش ناقصك لان عرسك بليلة عرسه مره وحدة ..
غيث بابتسامة / انا استاذن باشوف العروس .. اذا ما يضايقك يبه ..
ابو سطام / البيت بيتك وانا ابوك بس لا تبطي اذان المغرب واطلع ..


ــــــــــــ


بيت ابو نايف ..
زهرة تنظف جناح العنود وسارة .. وتغني .. / الاماكن كلها مشتاقة لك .. مشتاااااقة لك ..
رن جوالها .. / نعم .. مين وصل ... اه طيب نازلة .. " وقفلت الخط "..
نزلت زهرة بعد ما قفلت باب الجناح واخذت المفتاح معاها .. ووضعته بصدرها ..
صبري بالصالة الطابق الاسفل / اسمعي اخر خبر ..
زهرة / ايش فيه ..
صبري / بنت العم ابو نايف خلود تزوجت ..
زهرة رمت السطل اللي معاها / انت تمزح .. ايش فيهم هالعايلة يزوجوا بناتهم بين يوم وليلة ..
صبري / احسن احسن .. البنت من حادث امها وطلقها زوجها الاول وهي تعبانه ..
زهرة / ليه هي متزوجة من قبل ..
صبري / ايوه بس مو زواج زواج يعني بس عقد قران ..
زهرة / ايووووه ذحين فهمت .. الا متى يوصلوا الجماعة ..
صبري / يمكن على العشاء ..
زهرة / اجل انا ابغى اسوي العشاء وانت تساعدني ..


ــــــــ


بالخبر ..
سيارة سند .. وهم راجعين من المستشفى ..
سند / عساك الحين احسن ..
رنيم / لا مو احسن لمن افتك منك راح اصير احسن ..
سند بابتسامه / اجل ابشرك ما فيه مني فكة ..
رنيم وهي صادة عنه / ههه هه ضحكتني وانا مالي نفس تصدق دمك مرة خفيف ..
سند يحاول يكتم ضحكته / ادري ماو شي جديد .. بس الجديد انك تغزلتي فيني يعني اسميه حب ..
رنيم طالعته وبحدة / انت هيييييييه تراك مصدق عمرك انك لك قيمه علشان اتغزل فيك ..
سند سكت .. رنيم تكمل ../ انت لو انك رجال ما كان تزوجت وحدة ما تبيك ما تطيقك تكرهك وقالتها بوجههك ..
بس اللي ماهو رجال ويش تسوين فيه .. ولا تفكر اني ساكته عن الزواجه هذي بتستمر ..
انا راح اروح للمحكمة وراح انشر قصتي بالجرايد وراح افضحكم يا عيال الفارس ..
واقول انكم مانتم رياجيل اشباه رجال .. كرررررررررررررههههههههكمممممممممممممممممم ..
سند وقف قدام بيتهم .. وبهدوء / انزلي وصلتي بيتك ياعروس ..
رنيم التفتت للمكان وشافته بيت عمها فهد / انت .. انت .. انت ليه وقفت هينا .. رجعني لعند امي ..
سند / وامك هي اللي قالت شيل زوجتك .. ما عاد ابي اشوفها ..
رنيم بعبرة / كذاب كذاااااااااااااااااااااااااب ..
سند على كثر ما ينجرح منها لكن عارف ان الجرح اللي بقلبها اكبر .. وبهدوء طلع جهازة الاي فون ..
سند / شوفي رسالتها ... " خذ زوجتك ولا ترجعها .. اعذرني ما عرفت اربيها .. " ..
رنيم شافت الرسالة وانهارت بكي .. كلمة ما عرفت اربيها قهرتها ..
سند سحب مفتاح سيارته والجوال والمحفظة وكيس الادوية .. ونزل من السيارة ..
توجه لجهة رنيم وفح باب السيارة .. وحملها بين يدينه ورنيم تنتحب ..
دخل من الباب الخلفي وطلع الدرج ودخلها جناحة .. ووضعها على سريرة .. وتركها تنتحب ..



ـــــــــــــ



بيت الجد ..
ريما / غيث انت تخوفني ..
غيث اللي مجلس ريما بحضنه .. بهمس / ليه تخافين من ياروح غيث ..
ريما وجهه احمر / طيب خليني اجلس على الكنبة اريح لي .. واقول لك ليش ..
غيث يضمها لصدرة / انا مرتاح كذا .. لا تحرميني من هذا الراحه .. " قبلها على جبينها وخدها " ..
ريما تبعده وتوقف وبحدة انثوية ناعمة / غيث لو سمحت .." وغصت بعبرتها " ..
غيث وقف / اسف حبيبتي .. لا تزعلين .. " وبهمس " ... احبك اعشقك اهوائك ..
ريما رفع عيونها لغيث وبتوتر / اذن المغرب اطلع خلاص ..
غيث يحاول ما يوضح ضحكته / طرده يعني ..
ريما / تستاهل لانك قليل ادب ..
غيث / ههههههههههه طيب ياريما هههههههههه انا قليل ادب يالله كلها شهرين وتكونين ببيتي وبحضني ..
" وبخبث " ووقتها اعلمك ايش قلة الادب ..
ريما شهقت وطلعت تجري برا المجلس ..
غيث يضحك عليها واخذ جواله ومحفظته والمفاتيح وطلع ..


ـــــــــ


بيت ام عزام ..
الجوهرة م الا ياعزام وشلون زوجتك تتعامل مع زوجات اللي يشتغلون معاك بالسفارة ..
عزام التفت لزوجته وبابتسامه / مثل ماتتعامل معاكم الحين ..
لطيفة بابتسامه وهدوء / لمن تكونين بغربة انتي محتاجة لناس يكونون قريبين منك ..
ومرتاحة معاهم .. ويحبونك بصدق حتى تبعدين شعور الغربة عنك ..
ام عزام بابتسامة / الله يبعد عنكم عيال الحرام وبنات الحرام يمه ويرزقك على قد نيتك ..
لطيفة بابتسامه / امين ...
هيفاء / رفيف وليف .. تدرسون عربي والا لا ..
رفيف عمره 12 سنه / اكيد وماما وجارتنا خاله فدوى يدرسون قران مع مجموعة بنات بنفس العمارة ..
وليف 10 سنين / انا حافظة 4 اجزاء .. ان شاء الله احفظ القران كامل .. بس اطيب اصير احفظ اكثر ..
هيفاء / حياتي .. " التفتت لعزام " .. كيف صدرها الحين ..
عزام / لا الحمد لله متحسنه كثير ونوبات الحساسية خفت عنها الحمد لله ..
ام عزام / والله قبل كنت خايفة يوم يجون عندنا ما يعرفون يتكلمون عربي بس الحمدلله ..
لطيفة / انا ما ارضى يتكلمون بالبيت غير العربية ..
الجوهرة / ما شاء الله عليك ..
هيفاء بهمس / شفتي تدور مصلحة بناتها قبل .. مو مثلك بعد ما كبروا عيالك بتسوين العيب ..
الجوهرة / انا ويش سويت كل اللي ابية اسافر اعيش حياتي اللي انحرمت منها ..
هيفاء / والله ان نهاية هالي تسوينه بتكون شينه ..
الجوهرة بسخرية / خلك بحالك احسن لك .. بكرة تروحين لرعد وتحسين باللي احسة ..
هيفاء / ابعدي عني وانا راح اكون بخير ..
الجوهرة طالعتها بنظرة وصدت / الا ياعزام متى بترجع بريطانيا ..
عزام / بعد يومين .. وان شاء الله هالسنه ناوي احج انا ولطيفة .. يعني الحج بتشوفونا مرة ثانية ..
ام عزام بابتسامة / العين اوسع لكم من المكان ...



ـــــــــــ



بيت ابو نايف ..
راكان / الحمد لله على السلامة ..
ساره واقفة عند الباب .. وتطالع البيت ..
راكان يضمها / ليش سارونه واقفه ومادخلت ..
ساره بعبرة / اول مره راح انام في البيت لحالي ..
راكان / من قال لحالك .. امي وابوي وزياد وخلود وجدي موجودين ..
ساره تبكي / العنود ونايف مو موجودين هئئئئئئئئئئئئ اللي قلت عليهم كلهم راح يتركوني ويروحون هئئئئئئئ ..
راكان يضمها / سارونه الدلوعه ويش يرضيها ننام عندها الليلة ..
سارة تبعد عنه / قول والله ..
راكان بابتسامه / اذا رضت سمر ننام ..
ساره بزعل / هه اجل ما بترضى ..
راكان ينادي سمر / سمر " وياشر بيده " .. " نزلت سمر من السيارة " ..
سمر بهدوء / نعم ..
راكان / ويش رايك ننام الليلة عند ساره ..
سمر بابتسامه / اذا لنا مكان ننام ليش لا ..
ساره فرحت وضمت سمر / لكم مكان حياكم ..
سمر وساره دخلوا البيت وقابلتهم زهرة / اهلا وسهلا .. " وقبلت ساره " ..
ساره / سمر هذي زهرة زوجة صبري .. زهرة هذي سمر زوجة راكان راح تنام عندي الليلة ..
زهرة / يامرحبا البيت بيتها .. تفضلوا .. ساره وين العمة ان راكان ..
ساره / الحين ينزلها راكان ..
نزل راكان امه وابوه بمساعدة زياد وطلعوهم فوق ..
راكان مر على جده ولقاة متوضي بيروح يصلي العشاء ..
ابو نايف بابتسامه / راكان انت هنيا ..
راكان / ايه ياجدي .. تونا وصلنا .. رايح تصلي ..
ابو نايف / الله الله تصلي معي والا صليت ..
راكان / لا ما صليت انتظرني بس اتوضاء ..


بعد الصلاة ..
ابو نايف .. / ابشرك ترا خالتك خلود تزوجت .. اخذها اخو مسعود زوج وضحى .. الارمل ..
راكان / ما شاء الله .. الله يوفقها ..
متعب وطارق قابلوهم عند الباب ../ السلام عليكم ..
ابو نايف وراكان / وعليكم السلام ..
متعب / مبروك على زواج العنود ..
راكان / يبارك فيك ..
طارق / شكلك تعبان ..
راكان / أيه والله توني واصل والخط هد ظهري ..
متعب / انت توك واصل واحنا الحين ماشين .. يالله نشوفكم على خير مع السلامه ..
راكان / مع السلامه ..
وراح متعب وطارق .. ابو نايف ../ العنود تزوجت ..
راكان بنبرة / ايه اخذها بتال ولد عمي ..
ابو نايف / الحمد لله .. الله يوفقها ..
راكان / يعني ما زعلت ..
ابو نايف / لا .. يالله مشينا للبيت ..
راكان استغرب تصرف جده وكلامه وبهمس / اسمع كلامك اصدق اشوف امورك استغرب .. هالشايب عجيب غريب ..


ـــــــ



بيت بتال ..
العنود جالسة على السرير تفكر ...
بتال واقف عند الباب / في ايش تفكرين ..
العنود التفتت له / متى تتعلم ادب الدخول ..
بتال يمشي بهدوء ويجلس على السرير / اتوقع انا اللي اعلمك الادب مو انتي ..
العنود / ...........
بتال يطالع فيها ويدقق بملامحها اخجلت العنود صدت عنه وقامت من السرير ..
بتال بهدوء / العشاء على الطاولة بالمطبخ .. انا طالع .. الا كتبتي الاغراض اللي ناقصة البيت ..
العنود توجهة لتسريحة واخذت الورقة واعطتها بتال .. بتال مازال جالس على السرير ..
مسك يدها وسحبها على السرير ... السحبة مفاجاة خلت العنود تطيح كليا على السرير ..
بتال حاضن العنود ../ مسوي نفسك مضربة عن الطعام ..
العنود محمر وجهه / ................
بتال بخبث يقبل عنقها ../ قومي كلي .. ولا تخلين شي .. انتي امانه غالية عندي ..
العنود بسبب الجوع والضغط اللي عليها والصداع اللي براسها مو قادرة تقاول بتال ..
العنود بارتباك وهي مغمضة عيونها / ممكن تـ..بعـ..ـد عني ..
بتال انسحر بجمالها ..وبشامه اللي على خدها .. قبلها بقوة على عنقها ..
العنود بحدة / بعد عني .. " وابعدته بيدينها " ..
بتال يبتعد وبهدوء / مره ثانية ان عدتي هالتصرفات راح تكونين انتي الخسرانه .. تأدبي ما راح اضايقك ..
العنود راحت تجري على الحمام وقفلت الباب ..
بتال طلع برا واخذ المفاتيح والمحفظة وشماغة .. وطلع من البيت ..
العنود بالحمام >> اكرمكم الله << حاطه يدينها على راسها الصداع بيفجر راسها ..
جلست على ارضية الحمام وهي تحس بدوخة .. وبهمس / بيذبحني ...
ضلت على هالوضعية لدقائق وقامت .. غسلت وجهها وراح للمطبخ ..
وبعد ما اكلت الكل سوت لها قهورة وطلعت التمر وبقيت تتقهوة " راح اعيش حياتي وكانك مو موجود يابتال ..
واشوف ويش تسوي ماراح اخليك تشوفني الحين عرفت متى تطلع ومتى ترجع ونشوف ويش تسوي .."


ـــــــــ


بيت ابو نايف بعد العشاء ..
راكان / انا طالع عندي مشوار مهم .. انتي اقعدي مع سارة لا تخلينها ..
سمر / طيب ..
راكان يقبل جبينها / شكرا سمر ..
سمر بابتسامه / العفو حبيبي ما سويت شي ..
راكان / جد مو متضايقة ..
سمر / لا حياتي .. اذا ما كنت معاك بهالوقت متى اكون معاك ..
راكان يضمها / فديت حبيبتي الرايقة ..
سمر/ والله من زمان رايقة بس انت ما فهمتني ..
راكان / اسسسسسسسسسفه والله اسفه .. يالله تامرين على شي ..
سمر/ سلامتك ..
طلع راكان ودخلت سمر عند ساره اللي قاعدة تمشط شعرها .. ساره بابتسامه / خلصتوا المسلسل التركي ..
سمر / بنت عييييب ..
ساره برفعة حاجب / والله مسوية كبيرة .. اقول الفرق بيني وبينك 3 سنين بس ..
سمر / ولو كبيرة .." تثاوبت " يالله ننام انا حدي تعبانه ..
ساره / وانا بعد .. تعالي نامي جنبي .. " وتترك لها مساحة .. ونامت فيها سمر .."


ــــــــ


بيت ابو سند ..
سند / يمه ترا رنيم فوق بجناحي ..
فارس / انت بتقعد فوق على طول والا بتبني لك بيت ..
سند / الحين مشغول راسي بغرام ..
ام سند / يمه سند اطلع لزوجتك وشوف تعشت والا لا .. واخذت علاجها والا لا ..
سند / انا طالع لها اصلا .. " ووقف " ..
ابو سند / وانا ابوك غرام حنا نهتم فيها لكن زوجتك هي اللي محتاجه اهتمام ..
سند بابتسامه / لا تخاف عليه يبه .. راح اهتم بالثنتين ..
ابو سند / انا بغيت راحتك ..
سند / كذا ارتاح يبه اكثر .. عن اذنكم .. " وطلع لجناحة " ..
ام سند / ياسر وينه له كم يوم ماينشاف ابد ..
فارس / يمه لصق ببدر بكرة تشوفينه 24 ساعة قدامك ..
ابوسند / بكرة بدر راجع لطائف..
فارس / بضبط ..
ام سند / والله يامياسة متضايقة من صقر وغيبته ..
فارس / صقر هالايام يخوف 24 ساعة قاعد بالنادي .. وبس معصب ويصارخ ..
ابو سند / لاحول ولا قوة الا بالله .. وهالراشد راسة يابس ما ادري طالع لمن مو راضي يراضي زوجته ويرجعها ..
ام سند بنظرة / ماتدري طالع لمن .. خلني ساكته احسن ...
ابو سند اعطاها نظرة سكتتها ..
فارس يوقف / لا انا شكل مكاني هنا غلط .. مع السلامة ..
ابو سند وام سند / مع السلامة ..
ابوسند / انتي متى تبين تنظفين قلبك ..
ام سند توقف / لا رجعت طفولتي ولا تعلمت اذا رجعتها هذاك الوقت انسى وينضف قلبي .. " وتركته وطلعت لغرفتها "
ابو سند يوقف / لاحول ولا قوة الا بالله .. " وتوجه لغرفة بنته يتطمن عليها وشافها نايمة .. "



غرفة سند ..
دخل وشاف رنيم نايمة ..
سند بهمس / رنيم .. رنيم ..
اخذ كيس الادوية وشافها انها ما انفتحت ..
رفع التلفون واتصل على الخادمة .. تجهز له عشاء وتجيبه جناحة ..
رنيم فتحت عيونها وكانت حمراء ومنفوخة من البكي ..
سند / الحين بيجي العشاء لازم تتعشين وتاخذين علاجك .. حتى ما تتالمين ..
رنيم بصد / ما ابي شي واطلع برا ..
سند سمع طق الباب .. وراح اخذ العشاء من الخدامة ورجع لرنيم ..
سحب كرسي وجلس قريب من السرير ..
سند بهدوء / اسمعي رنيم .. الحين انا مشغول مع غرام .. ما اني فاضي لزواج وغيرة ..
هالفترة ما اطلع من البت ومحتاج صديق .. ايش رايك تكونين صديقي وانا صديقك ..
على ما اظن حتى انتي محتاجة هالايام لصديق .. والا انا غلطان ..
رنيم تصد عنه / ايه غلطان .. وانا ما ابي صداقتك ..
سند يقرب منها صحن الشوربة .. / تاكلين والا اكلك ..
رنيم اخذت الصحن وبدات تشرب وهي ساكته ..
سند / انا انام عند غرام .. لان بالليل تتعب ومحد يدري بهالشي غيري انا والشيخ ..
ضم يدينه على صدرة .. / تدرين ان اصعب شي مر عليه بحياتي وضع اختي ..
اصعب شي لمن تشوف اللي تحبه يتعذب قدامك وما تقدر تساعده ..
رنيم انسجمت معه وبدات تاكل وتسمع له .. وبداخلها " والله يحس مو بارد" ..
سند / اكيد ماتحسين باللي انا احسها " فتح لها كيس العلاج وطلع لها الحبة " سمي ..
رنيم اخذت الحبة لان الم ظهرة بدا يزيد .. / بسم الله .. شكرا ..
سند بابتسامه / فيها الشفاء .. " وقف " انا نازل لغرام اذا بغيتي شي .. بس دقي التحويلة وانا ارد عليك الرقم 30 ..
رنيم راقبته الا ان طلع من الجناح ../ فككككككككه .. احسن شي انه ما ينام هينا .. اوووه ..


ـــــــــ


يوم جديد ..

سعود خارج لشركة مستعجل اليوم تاخر اكيد راح يعاقبة ابوة على هالتاخير هالايام الجو متوتر بالشركة ..
نوال طالعة من البيت البالطو الابيض على يدها .. وماسكة جوالها جالكسي تاب وواضح انها ما انتبهت لسعود ..
ركبت السيارة مع السواق ومشيت السيارة ..
سعود ركب سيارته وتوجه لشركة وهو مو عارف ايش سبب تفكيرة الزايد بنوال هذي الايام ..


ـــــــــ


بتال جالس على الطاولة يفطر مره عينة على الاكل ومره على باب غرفة العنود ..
من كم يوم ما يشوفها الا لمحه سريعة .. وهو ما ودة يدخل عليها غرفتها ..
بعد ما خلص فطور .. اخذ ورقة وكتب عليها .. " راح اتاخر اليوم .. لا تنتظريني على الغداء " ..
بعد ما خرج بتال .. طلعت العنود ولملمت باقي الاكل .. ومسحت الطاولة لفت نظرها الورقة ..
العنود / احسن ريحتني .. " وبتنهيدة " .. الله يوفقك ..


ــــــــــ


راكان / يالله سمر استعجلي ..
سمر معاها شماغ / راح تتاخر مثل امس ..
راكان / يمكن .. اذا خلصت بدري راح امر على ساره .. تبين شي ..
سمر / سلامتك .. مع السلامه ..
سمر سمعت رن التلفون وردت وكانت امها / الو هلا يمه ..
الجوهرة / ويشلونك .. لك كم يوم ماتتصلين عليه قلت خليني انا اتصل ..
سمر تعضي شفتها السفلية .. / انشغلت يمه اسفه .. اشلونك يمه ..
الجوهرة / بخير .. قولي لي كيف راكان معاك ..
سمر / بخير يمه .. يسوي أي شي علشان يرضيني ..
الجوهرة / ايه زين اسمعي نهاية الاسبوع قبل دوامات المدارس زورينا ..
سمر / ما اقدر يمه راكان مشغول هالفترة اذا قدرت زرتكم ..
الجوهرة / الا اخوك ايش اخبارة ..
سمر باستغراب / من يمه ..؟
الجوهرة / من غيره بتال .. والغبراء مرته ..
سمر / ما ادري عنهم يمه لا زرتهم ولا سالت عنهم ..
الجوهرة بحدة / عد هذا اللي ناقص تزورينها لا تعطينها أي اهمية واخوك اذا ما سال عنك لا تسالين عنه ابد ..
هذي بدايتها خلته يقطعك والا قبل كل يوم عندك .. وانتي تقولين يمه ما تقدر على بتال .. هذي عقربه واخوك طيب ..
سمر تبعد السماعه عن اذنها / يمه بتال هالفترة مرحلة المشروع اللي يديرة صعبة ومهمه اكيد راح ينشغل عنا مـ ..
الجوهرة / شغلللللللله أي شغل هذا بتال عمرة ما اشغله شي عنك والحين ينشغل ما اقول الا الله يصبر قلبي عليكم ..
انتي وخالتك هالخبلة اللي كل ما اقول لها شي تقولي انتي مو صاحية .. " تنهدت " انا ابيكم تعيشون حياتكم صح وانتم ..
سمر تقاطعها / يمه يممممممممه الله يخليك لا تزعلين عليه بس صدق انتي هالايام مره متغيرة ..
حتى يوم كنت عندكم ابوي تعبان ومضغوط من الشغل وانتي ابد ما انتبهتي عليه يمـ ..
الجوهرة تقاطعة / اص اص هذا اللي ناقصني صغيرة ما فقصت من البيضة تبي تعلمني ويش اسوي ..
اقول انتي الكلام معاك ما ينفع .. مع السلامة .. " وقفلت الخط " ..
سمر ماسكه السماعة والدمعه بعينها .. رجعت السماعة لمكانها ..
" بتردد / بتال .. فيني اتكلم معاك شوي ..
بتال / تعالي من متى تستاذنين .. انتي باي وقت تجي وتتكلمين ..
سمر / بتال .. امي هالايام متغيرة .. وطلبت مني اشياء ما ادري .. احسه صعبه عليه ..
بتلا / ايش هي الاشياء ..
سمر / يعني .. كيف اتصرف مع راكان واطلب منه ينزلني كل اسبوع الخبر وغير السهر وغير ..
اشياء انا مو متعودة عليها ما ادري اتبع امي والا اتصرف مع راكان بطبيعتي ..
بتال / انتي مرتاحة مع راكان ؟ ..
سمر / بصراحة ..
بتال / اكيد ..
سمر / بعض الاحيان ما افهمه .. بدون ما اطلب القاه جايب اللي بخاطري ومرات اطلب يعصب علية ويقهرني ..
بتال / انتي تدرين ان راكان شركته معرضة للفلاس باي لحضة ..
واذا خسر راح تسبب مشاكل كبيرة له ولابوة ولجدة يمكن توصل لسجن ..
سمر / لا انا اول مره اعرف بهالشي ..
بتال بعد سكوت لدقايق / انتي تصرفي مع راكان باللي يريحكم انتم الاثنين .. لا تاخذين بكلام امي وتخسرين راكان ..
راكان يحبك وهو بحاجتك .." ..
...../ سمررررررررررررر ..
سمر انتبهت / هااا انت من متى هينا ..
راكان / توني رجعت ابي اخذ ملف نسيته فوق وانتي بوادي ثاني ..
سمر توقف / خلاص خليك انا انزله لك .. ايت ملف ..
راكان / الازرق اللي البارح معاي .. " وجلس على الكنبة " .. طلعت سمر لفوق تجيب الملف ..
" بتال / انت ليه ما قلت لسمر عن وضع شركتك ..
راكان / ما ابيها تتضايق ..
بتال / راكان اذا تبي حياتك تمشي صح مع سمر قول لها كل اللي بخاطرك ولا تخلي شي ..
وصدقني تلقاها تساعدك وهي فرحانه وسعيدة لكن لو خبيت عنها شي انت اللي بتتعب ..
راكان / شفت هالشي .. زعلتها كثير بس ويش اسوي .. ما ابي اضايقها بهمومي ..
بتال / انت قول لها وراح ترتاح وهي ترتاح ..اختي واعرفها اكثر منك واذا سعتها تشتكي من اهلك .. لا تستغرب ..
راكان باستغراب / ليه .. واهلي ويش خصهم بالموضوع ..
بتال / قبل عرسكم اختك العنود قالت لها انك ما تبيها وانك تبي مها وكلام ماله داعي ..
راكان ابتسم / تبي تعرف سمر تستاهلني والا لا .. اما مها فاكثر وحدة تعرف مدا كرهي لها العنود ..
علشاني قالت لها هالكلام بس هي ما تقصدة ..
بتال / بس مو بذا الطريقة الجارحة ..
راكان بابتسامه / لا وقتها سمر غارت والا لا ..
بتال بابتسامه / كانت راح ترفض تتزوجك .. " ..
..../ رااكككككاااااااااااااااااان ويش فيك ..
راكان يفتح عيونه وبابتسامه / افكر في بنت حلوة شفته قبل شوي ..
سمر بغيرة / لا والله .. حلوة وشلون شفتها ..
راكان بخبث / واقفه قدامي الحين ..
سمر بخجل / قوم تاخرت على الشركة .. " وتركت وراحت المطبخ " ..



ــــــــــ



بيت ابو سند ..

ام سند / يامرحبا .. حياكم الله ..
ام مطلق / الله يبقيك .. اشلونكم وشلون معاريسكم ..
ام سند / بخير ..
سند بابتسامه / يامرحبا ..
ام عبدالعزيز / ها هذا العريس وين هديتك ..
ام مطلق / مو الحين .. وين العروس ..
سند / وفوق .. ويشلونك يمه ترفه عساك بخير ..
ام مطلق / بخير .. انت اشلونك وشلون عروسك عساها تعجبك ..
ام عبدالعزيز / اكيد تعجبه بنت مياسة ما شاء الله عليها الزين كله ..
ام مطلق / ال وشلون اخيتك يولد ..
سند / الحين كبرت وبعد تناديني ولد .. المهم اختي بخير ..
ام مطلق / جايين نشوفه ونسلم عليها من يوم اللي قلتيه وانا فكري يوديني ويجيبني لها ..
سند / الحين ادخل عندها اشوف صاحية والا نايمه .. اسمحولي ..
ام سند / وشلونكم عساكم بخير .. والله فرحتوني بهالزيارة ..
ام مطلق / حنا بخير .. من يوم ما قلتي اللي قلتية عن بنيتك وانا افكر ويش اللي يخلي هالبنت بهالحال ..
والنظرة والمس ما يطلع هالريحة الشينه .. واقولبها وافكر قلت يمكن طب العشاب يفيدة ..
وكلمت مرة له بطب هالاعشاب .. وقالت انها هاليومين بالمدينه عندها حالة ولا رجعت جات تشوفها ..
ام عبد العزيز / الا يام سند انتم ما اخذتوا من اثركم وغسلتوها ..
ام سند / الا والله اخذت من اثر ابوها واخوانها بس ما ش شي ..
ام مطلق / مو بس ابوها واخوانها انتي امك اخوانك عمامها وعيالهم وحريمهم اللي حضروا عرس ولدكم كلهم ..
ام سند / ومن وين اجمعهم ..
ام عبدالعزيز / سوي عزيمة عرس لولدك واعزمي فيها الحريم كلهم ولا جو خذي فنجاين الشاهي والقهوة ..
واغسليها بماي نضيف واقري فيها والا الشيخ يقراء فيه واغسليها بالسدر سبع مرات وان شاء الله ربي يشافيها ..
ام سند / والله ما ادري ابي اقول لابوها واشوف ..
سند / حياكم غرام جاهزة ..
ام مطلق وهي تعتكز على عصاها وام عبدالعزيز ويتوجون مع ام سند لغرفة غرام ..
سند طلع لجناحة يشوف رنيم ..
ام عبدالعزيز ترفع برقعها / لا اله الا الله بسم الله عليك .. يم سند عندك ماء مقري فيه ..
ام سند / ايه وزمزم بعد جابه اخوها ياسر يوم راح برمضان يعتمر..
ام مطلق / هتيه وبلا طوالت هرج ..
ام سند جابت علبة ماي صغيرة واعطتهم اياه ..
ام عبدالعزيز شربت منه شوي ونفخ فيه على غرام فجاة خلت غرام تنقز وام مطلق نفس الشي سوت بغرام ..
ام مطلق / فيه الشفاء والعافية .. رب الناس اذهب الباس ..
ام عبدالعزيز / سامحيني يبنيتي فجعتك .. عساها فيها الشفاء والعافيه ..
ام سند كاتمه ضحكتها / حياكم تفضلوا ارتاحوا ..
ام مطلق ترجع برقعها وام عبدالعزيز على وجههم ويجلسون قبال غرام ..
ام مطلق / يابنتي ما رايتي رؤيا شي يدل على علاج حالتك ..
غرام عقدة حواجبها .. مو فاهمه ..
ام عبدالعزيز / يا العنود هي ما قالت انها شافت حلم برقادها ولا بعد قرايت الشيخ عليها ..
انها شافت شي يمكن تفسيرة علاج لها .. احلامكم اعلامكم ..
ام سند / والله ما ادري بس اكيد العلم عند سند لو شافت شي ..
ام عبدالعزيز ماعاد تقدر تتحمل الريحة وقفت / على طاري هالسند بنروح نشوف عروسة .. هي فمان الله والله يشافيك ..
ام مطلق وقفت معاها وطلعت من الغرفة ..


بغرفة رنيم ..
رنيم متضايقة ../ يالله صباح خير ويش يبون ..
سند / رنوممه عيب حبيبي هذيلا ضيوف ما يصير نقول عنهم كذا ..
رنيم بنظره / هي انت ويش رنوومه ومادري ايش ..
سند بابتسامه / عادي انتي ما تقولين لصديقتك حبيبتي ودلعين اسمها ..
رنيم / صديقتي مو عدوتي ..
سند / افاااااااااا الحين انا عدوك ..
رنيم / أيه واستحاله تصير غير كذا ..
سند / غيري الموضوع والحين بيجون انتبهي تراهم لماحات .. لتعلقينا بلسانهم ..
رنيم طالعته بنظرة وطنشته وهي تعدل جلستها على السرير ..
سند توجه لباب الجناح وفتحه ... ورجع لرنيم ..
سند / انا راح انزل تحت " وقبلها بسرعة على خدها " ..
رنيم تمسح مكان القبلة / ووووووععععععع كم مره قلت لك لا تقرب مني ..
سند / وانا قلت لك اعقلي اصير مطيع لك تطولين لسانك تلقين مني اللي ما يسرك ..
رنيم / اووووووووووووووف اكرهك .. يععععععععععععععععع ..
سند توجه للباب ونزل الدرج .. شاف ام مطلق وام عبد العزيز بصاله بيطلعون فوق ..
سند / يا مرحبا بكم .. تفضلوا ..
طلعتهم ام سند وسلموا على رنيم وباركوا لها واعطوها هديتهم ..
ام مطلق / يا العنود نادي سند ..
العنود اتصلت على سند وطلع لهم فوق ..
سند بابتسامه وهو يجلس باجهه الثانية على السرير .. / امري يمه ..
ام مطلق تطلع الصندوق الكرتوني من الكيس اللي معاها وتفتحه / ها هاك هذي هديتك ..
سند يطالع بالخيزرانه / ويش ذا يمه ..
ام مطلق / انا حلفت ان تزوجت هدية عرسك خيزرانه مثل خيزرانه جدك سند ..
العنود اللي انتفضت رعب من الخيزرانه ومن طاري خيزرانه عمها سند ..
سند / هههههههههههه الله يطول بعمرك يمه .. راح زمن الخيزران واللي كان يسوي جدي ..
ام مطلق / وانا جبته لك علشان تضرب به مرتك لا ابد علشان تعلقه بصدر البيت الخيزران بالبيت يعني هيبه لراعيه ..
سند / هههههه ابشري يمه .. " اخذ الخيزرانه .. ووقف " .. انا استاذن .. " وطلع وهو يلعب بالخيزرانه "..
ودعت ام مطلق وام عبدالعزيز ام سند وطلعوا من البيت ..


ـــــــــــ


بشركة الفارس ..
خالد " ابو عناد " / المال موجود ..
سلطان " ابو بتال " / ايه ادري ان المال موجود بس لازم ناخذ احتياطاتنا .. السوق بهالوقت بأزمة ..
يا نقدر نتصدا هالخساير يا نروح فيها .. ونعلن الافلاس ..
عبدالعزيز " ابو طلال " / الله لا يقوله .. ان شاء نقدر نتصدا هالخساير .. وبعدين كل الشركات فهالوقت مثلنا ..
خالد " ابو عناد " / الا شركة النايفة ماكله الاخضر واليابس بالسوق ..
سلطان " ابو بتال " / ما شاء الله برغم من ان ابو غازي صغير الا انه ذكي وقدر يثبت جدارته بالسوق ..
عبدالعزيز " ابو طلال " / الا هو صدق مو صاحب الشركة الاساسي وله شركاء ..
سلطان / انا سمعت هالكلام بس مو مصدقة ..
خالد / لو فيه كان عرفنا ..
سلطان / المهم الحين لازم العيال ينتبهون لشغل زين .. " ضغط باصابعه على راسه " .. الصداع بيفجر راسي ..
خالد / قلت النوم .. واضح على وجهك ..
عبدالعزيز / ويش اللي يخليك ما ترجع البيت الا متاخر .. كانك شارد من البيت ..
سلطان / ما ابي اهل البيت يعرفون ان عندنا مشاكل بالشركة ..
عبدالعزيز / انا حريمي الثنتين يدرون .. ما فيها شي ..
خالد / والهنوف تدري .. بلعكس ترتاح ان قلت لها تلقى من يواسيك وتحط راسك وانت عندك امل ببكرة ..
عبدالعزيز بضحكة / ياهووو يا امل ببكره .. قلبي الصغير لا يتحمل ..
خالد وسلطان / ههههههههه ..
سلطان / ويش قلبي الصغير لا يتحمل ...
عبدالعزيز / صجوا براسي اماني وريان كل يوم والثاني طالعين لي بكلمه والا حركة ..
خالد يبتسم / الله يخليهم لك .. يالله انا استأذن .. " وطلع " ..
عبدالعزيز يلتفت لاخوة / ويش اللي بينك وبين الجوهرة حاس بانه فيه شي ..
سلطان بضيق / خرفت ..
عبدالعزيز باستغراب / ايش .. وضح ..
سلطان / اسمع .....
عبد العزيز / لا هذي يبالها دكتور نفسي .. وايش حرية ودمقراطية ومدري ايش بتتراس دولة ذي ..
سلطان / هي من يوم مشت مع ام خزامى وتعرفت على ام بندر وام مدري من وهي متغيرة .. مطلعة الاول والتالي ..
عبدالعزيز / الدلع خربها .. يبي لك تربيها مثل قبل ..
سلطان / بس على كبر .. عيالها طولي وبنتها عروس يعني .. صعبه ارجع مثل قبل عيشتنا كلها ضرب وقسوة ..
عبدالعزيز / الله يرحم عمي سند .. شاف خالتي بس تذوق الشاهي قباله الا حذفها بالحجر على قفنادها وهي حامل بعد ..
سلطان / الله يرحمه كان طاغي مره .. ذبح ولده مدري بنت وهو ماطلع ولا رجف له رمش ..
عبدالعزيز / اقولك حرمتك مالك الا تكويها بالحرمة تربيها وتعرف تعقل ..
سلطان / انا خليني اخلص من هم الشغل بعدين اتصرف معاها .. اهم شي العيال ما يدرون وتطيح امهم من عينهم ..
عبدالعزيز / الله يعينك ..


ـــــــــ


بيت ام سطام ..
جلسة الضحى ..
الهنوف / مياسة ما تشوفين الجوهرة متغيرة ..
مياسة / الا متغيرة حيل .. مدري ويش جاها ..
الهنوف / خلي تجي العنود واقولها تسالها ونعرف ..
مياسة / وانتي ليه ماتسالينها ..
الهنوف / سالتها نفحت بشعرها يمين ويسار وطنشت رفعت ضغطي ..
مياسة / ما شفتي يوم باركت لها ام عبدالعزيز وقالت ام خزامى تسلم عليك وهذي هدية من عندها .. وجهها صار الوان ..
الهنوف / صدق بتال يوم خطب خزامى قبل سنتين ما قالوا ولد عمها محجر عليها " محجر .. حاجزها " ..
مياسة / الا .. وقبل رمضان سمعت الجوهرة تقول للعنود انها تبي ترجع تخطبها لان ولد عمها مسافر ..
الهنوف / ربي رزق هالبتال بوحدة تسوى خزامى مليون مره .. والا ظلمنا هالعنود ..
مياسة / بصراحة البنت هالفترة كانت تتصرف بطريقة مؤدبة ومحترمة حببتني فيها ..
بس كل ما اذكر اللي سوته بالمزرعة وكلامها اخاف منها واقول ناوية على شي مو زين ..
الهنوف / انا اتوقع من خالاتها بصراحة اللي اسمها ام عبدالله ما حبيتها ..
اما خلود وخديجة لا والله الظلم شي ما سمعت حسهم ولا شفت شي منهم ..
مياسة / يمكن .. الحين العنود صارت قريبه منا وراح نعاشرها ونشوف ..
الهنوف / الا كيف رنيم ..
مياسة بضيق / ما ادري عنها ما ابي اكلمها ولا اشوفها .. ودخيلك الهنوف لا تزيدينها على اسكتي ..



ــــــــ



بتال داخل الشقة .. / ايه لحضة .. توني داخل ..
راكان / ساره زعلانه مره ومستعجله ..
بتال بابتسامه / طيب ثواني انادي العنود ..
ساره تبكي / الوووو العنود ..
بتال / هلا سارة انتظري بس دقايق وتكلمك العنود ..
ساره / اهئئئئئئئئئئئئ " وانقطعت المكالمه " ..
بتال يطالع الجوال .. وبابتسامه / لا من جد زعلانه ..
وقف قبال باب غرفة العنود وشاف العنود على سجادتها تصلي ..
من كم يوم ما شافها اشتاق يسمع صوتها ويشوف سواد عيونها ..
احتار مع هذي الانثى الغريبة ما قدر يقسى عليها ولا قدر يلين ..
خلت حياته مثل البحر مره هادي ومره هايج ..
خايف يغوص فيه ويغرق .. وخايف يجلس على الشاطئ ويحرم نفسة من الروعة اللي بداخلة ..
سمع صوت رنين الجوال .. التفتت العنود للخلف وشافت بتال .. العنود وقفت ..
بتال فتح الباب وبهدوء / ساره تبيك .. شكلها زعلانه حيل .. " ومد الجوال لها " ..
العنود اخذت الجوال بسرعة وردة بلهفة كانت مشتاقة لها حيل وخايفة عليها ..
العنود بحنان / هلا ياروحي .. هلا عمري .. " جلست على السرير هي لساتها بجلال الصلاة " ..
شوي شوي ياقلبي ما فهمت .. روحي سارة .. اهدي ماما واذكري الله ..
ساره تبكي / لا الله ... الا الله .. العنود اهئئئئئئئئئئئئ ااااااااااه ..
العنود / روح العنود وعمرها انتي حبيبتي هدي شوي علشان افهمك ..
ساره / امي .. امي تعبت وانا ما ادري ايش اسوي والبيت فاضي انا خفت مره ...ااااااااااااااااااااااااااااه ..
العنود وقفت وبعصبية / ساره ساره تسمعيني ..
راكان / الو العنود ..
العنود بحدة / راكان ويش اللي قالته سارة هذا امي ويش فيها ..
بتال يراقب ويسمع كل اللي ينقال ..
راكان / ما صار شي تطمني امي انخفض عندها السكر وساره ما عرفت ايش تسوي وخافت ..
الحين امي بخير وديتها المستشفى وقالوا طيبه وتعدل وضعها ورجعتها ..
العنود بغضب / راكااااان لا تكذب عليه ماحد يعرف حالة امي كثري وانا كاتبه كل شي لك ولزياد ..
راكان بحدة / العنود وطي صوتك ..
العنود بحدة / وين نايف اعطيني نايف اكلمه ..
راكان / وانا ويش يدريني عن نايف من يوم زواجك ما شفته ولا ادري عنه ..
العنود جن جنونها / ولا سالت عنه .. يا اخي انت ماتحس ايش اللي بصدرك قلب والا حجر انت .. انت ..
" قفلت المكالمه بوجه .. " .. العنود تتنفس بغضب .. رمت جلال الصلاه على الاريكه ..
بتال / ويش صار خلاك تعصبين ها الكثر ..
العنود عطته نظرها وطنشته وضغطت على ارقام حافظتهم ... رن ورن ورررن الا ان رفعة المكالمة ..
العنود / الو مشيرة انا العنود ..
مشيرة / هلا بالعروس هذا رقم ..
قاطعتها العنود / مشيرة اسمعي كلمي ماجد واساليه عن نايف اذا كان معاه او يعرف مكانه ..
واتصلي على هالرقم وبلغيني تمام ..
مشيرة / ماجد ببريطانيه من زمان .. وما سمعت ان نايف معاه ...
العنود تدور بالغرفة وهي تقضم اظافرها من القهر / طيب وين راح .. اسمعي ما عندي الا متعب ..
كلمية وقولي له يدور نايف له كم يوم غايب والا له حس ولا خبر قلبي ما كلني عليه ..
مشيرة / ولا يهمك ..
العنود / اسمعي قولي له يتصل على جوال بتال ويطمني ماشي هو اكيد يعرفة .. بسرعة مشيرة ها ..
مشيرة / ان شاء الله قلبي .. الله معاك لا قبل الزواج مرتاحه ولا بعدة ..
العنود / خليها على ربك .. يالله باي ..

بتال من حركة تطنيشها له ولا كانه موجود الا اتصالها بمشيرة وطلبها مساعدة من اسم يكرها ..
بس ما يعرف من هو الشخص اللي طلبت مساعدته وهو درجة الغضب وصلت حدها عنده ..
بتال بحدة .. والعنود تدور بالغرفة ولا هي شايفته / العنووووووووووووووووووود ..
العنود نقزت من صرخته المفاجاة .. وبعصبية / نعم ويش فيك ..
بتال يمسك شعرها / قلة ادب عيني عينك ولا حيا ولا مستحاء ..
العنود متوجعه من مسكت الشعر بعصبية / احترم نفسك ..
بتال / انا اللي احترم نفسي " ويزيد من شد الشعر " .. والا انتي من ذا ماجد و متعب اللي طلبتي مساعدتهم ..
العنود بنظرة حادة وقوية / واحد صاحبي وواحد عشيقي مثل عبدالله اللي راكان بسببه بلاني بك ..
بتال بغضب / انا اللي ابتليت بك .. تقولين بوجهي انك مصاحبه رياجيل ..
العنود بغصب وصراخ / ايه اصاحب رياجيل لان ما حولي رياجيل اللي حولي اشباه رياجيل ..
بتال يسحب عقاله / انا اوريك من اشباه الرياجيل ..
وبدا يضرب فيها وهي متكورة على نفسها ... بتال بعد تعب رفع نفسه ياخذ نفس ..
العنود رفعت راسه / اضرب .. اضرب على بالك ضرب الحرمة مرجله .. لو انك رجال ماضربت حرمة ..
بتال بغضب / انا اوريك المرجله اللي تعجبك .. وعلى هواك يابنت الهواء ..
وبدا بفتح ازارير ثوبه .. العنود من كلمة بنت الهواء وكل حصون الطيب انهارت ..
العنود تصرخ فيه / .............






انتهى ..

اتمنى يعجبكم ... واعذروني على القصور والاخطاء الاملائية وحل الطلاسم على قول اموله ..

سبحان الله والحمد لله ولا اله الا الله ..

اختكم .. مشاعل السعودية ..


بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 15


آآآآآه يمه
إحضنيني
وبحنانك إحتويني
ذكرّيني
يوم أنا طفلهـ بحضنك
تذرف دموعي للعبه
كنت أبيها ...,,,
وكان أكبر همي إني!! كيف أنا أحصل عليها
كنت يمه,,,
كنت أشوف الكون كله يحتويني,,, بالمحبه
لعب أطفال وسوالف فيها كذبه .,,,. والف كذبه
كل واحد كان يحلم
وكانت الأحلام عذبه
مرت الأيام فينا
مادرينا
إن أحلام الطفوله هي سسسسراب
والهموم أكبر من العاب وسوالف
والعذاب
يحترينا
يحتوينا
يهتوينا
كبر الطفل الصغير
وكبرت الأحلام معه ..... لكن أحلام الطفوله غير يممممه
ليش يمه ؟؟
ليش هالعالم كئيب
ليش كل الناس تجرح في بعضها
ما تسامح ..
ما تصافح ..
ليش نزعل ...
ليش نحمل في القلوب اكبر ضغينه
كل واحد صار وده يكون ربان السفينه
لأجل يظهر هو المهم ..
ما يهمه //
يجرح قلوب البشر او ينتقم
المهم أنه يكون شيٍ مهم
يووووووووووووه يمه
شفت أنا جرح الصديق لصاحبه
وشفت غدر الأخ لأخوانه جميع
شفت تعذيب الحبيب لمن يحب
ليش يمه ؟
ذا يخون وذا يبيع
لا ضمير ولا مبادي
صار أسهل شي هو جرح المشاعر
إن عجبك الوضع والا قم وهاجر
وين أهاجر؟؟
وين أروح ؟؟
والأماكن ما تغير !! هي هي نفس الأماكن
والزمن كله جروح ..
يمه يا شين الزمان
يمه يا شين الحياة بلا أمان
و آآآآآه يمه ليتني باقي صغير
وارتمي في حضنك ,,, إللي يحتويني بالحنان
وأنسى حزني والهموم
وأرجع أحلم كيف بكرا ؟؟؟


" منقول " ..


تحت الماي البارد .. جالسه ترجف من القهر اللي بداخلها ..
الحراره مشتعله بجسمها .. كل ما تذكرت كلماته ..
كل ما تذكرت ترجيها له .. ولا مره بحياتها ترجت احد ..
هالمره ذلت نفسها وترجت .. الصداع ضاغط على عيونه ..
مو قادرة تفتح عيونها .. حست بسائل دافئ ينزل من انفها ..
وضعت يدينها علية وفتحت عيونها شوي الرؤيا شبة معدومه ..
بس اللي شافته عرفته ... دم .. انفها ينزف .. بدات تتضح الرؤيا قدامها ..
انتبهت للبلاط الابيض متحول للون الاحمر .. حولت تعدل نفسها وتركز راسها ..
بدأت تردد بداخله " حسبي الله ونعم الوكيل " رددتها الا ان سيطرت على اعصابها ..
قدرت توقف بس فاجأتها دوخه .. تمسكت بالجدار وتنهدت الا ان زالت الدوخة ..
اغتسلت و توضأت ولبست الروب وطلعت من الحمام .. ما يصير تقعد اكثر لها 3 ساعات ..
اول ما طلعت من الحمام تحاشت النظر لسرير والملابس المقطعة والمرمية بكل مكان بالغرفة ..
لبست قميص روز يخص امها الظبي .. لمن تتعب وتخاف تلبسه وتتذكر امها الظبي وتحس بالقوة ..
اخذت جلال الصلاة والسجادة وفرشتها باتجاه القبله .. و .. " الله اكبر " ..
كلمة هدت حصون السواد والحقد .. كلمة ذكرتها بان بعد العسر يسر ..
كلمة ذكرتها بان لا بد يجي يوم وتجني فيها ثمار الصبر .. كلمة ذكرتها بان الله دائما مجيب المضطر اذا دعاة ..
وفي سجودها شكت لله ما يجول بداخلها فلا احد يعلم ولا يستطيع فهمها غيره ..



قاعد في غرفته وهو حاس بالندم والقهر بس ما ينلام سالها من اللي سالتي عنهم واثارته بجوابها ..
لو ما غضبت لو مسكت نفسي ... اعوذ بالله من الشيطان الرجيم ..
تذكر الحديث " عن أبي هريرة رضي الله عنه ، أن رجلا قال للنبي صلى الله عليه وسلم : " أوصني " ..
قال : ( لا تغضب ) ، فردّد ، قال : ( لا تغضب ) .. رواه البخاري ..
الغضب عمى عينه البنت خايفة على امها واخوها ..
بسرعة تراجع عن تبريرة لتصرفها بس تستاهل ليه تطلب الفزعة من الغرب ..
ومن متعب بن منصور اللي الحين لشافني يتمسخر عليه ..
ما انتي شايفتنا رجال يا العنود تستاهلين وراح تشوفين كيف الرجال صح ..
قام وتوجه بعصبية للحمام " اكرمكم الله " واغتسل وطلع .. سمع صوت اذان الفجر .. وطلع للمسجد يصلي ..



ــــــــ


يوم جديد ..

شركة الفارس ..
سلطان / الو ..
....../ السلام عليكم ..
سلطان / وعليكم السلام .. من معاي ؟ ..
......../ متعب بن منصور .. وشلونك يابو بتال ..
سلطان / يالله حيه .. بخير جعلك بخير .. ويشلونك انت .. والوالد والاخوان ..
متعب / بخير جميع الحمد لله .. العذر منك يا ابو بتال ..
سلطان باستغراب / ويش عذرة مجانا منك شي ..
متعب / عن نايف له ثلاث ايام بالمركز ولا دريت عنه الا اليوم بلغني عنه واحد من زملائي ..
سلطان / نايف من .. متعب تراني ماني فاهم منك شي ..
متعب / ولد اخوك نايف بن سطام .. ماسكينه المباحث هو مجموعة من الشباب ومعاهم مجموعة من الاشياء الممنوعة ..
سلطان يوقف / ويش لقين معه .. متعب قولي الصحيح ..
متعب يتنهد / لقوا معه مخدرات .. وبعد ما سوا لهم فحص لقوهم كلهم متعاطين ..
سلطان بعصبية / حسبي الله ونعم الوكيل عليه .. حسبي الله ..
متعب / انا قلت ابلغك علشان تشوفونه وتساعدونه ..
سلطان / هو باي مركز الحين ..
متعب / بمركز ....



ـــــــ



بمكتب الشباب ..
سعود يتألم / البارح ما نيمني اقول لك ..
عناد م يقولك ما الم الا الم الضرس وما هم الا هم العرس ..
سعود / انا وين وانت وين .. ااااااااه راسي بينفجر وعيوني تألمني ..
عناد / طيب روح المستشفى ..
سعود يوقف / رايح الحين ابي اخذ مسكن له وارجع الشركة الشغل هالايام زايد ..
عناد / لاترجع روح البيت وريح .. وياليت سند يرجع على الاقل يشيل شوي من الحمل ..
سعود / يبي لنا نكلمه .. يالله ادعي لي ..
عناد / ربي يشاقيك ويعينك ..


ــــــــــــ


على الواتس بنات الفارس ..
قروب بدون غرام ..
شجون / بنات جدي قال خلاص الملحق سو فيه اللي تبون ..
سمر / الحين قربت الدوامات .. مافي وقت ...
ابرا / انتم مشغولات لكن احنا فاضيات ..
ريما / انا مو فاضية وراي لف اسواق ..
ريهام / انا فاضية .. الفراغ ذابحني اول سنه بدون دراسه ..
رنيم / وانا بعد اول ما اخلص من علاجي راح اكون معاكم ..
رنا / انتي خليك مع زوجك >_<
رنيم / كلي هواء وانطمي وبلا تفلسف زايد لا اجي واكسر راسك ..
نوال / بنات كلموا ابو محمد ينظف الملحق و ابرار بما انها ديكور ترسم كيف تصميم الملحق وتساعدها ريهام ..
وبعد ما تخلصون الشغلتين .. نكلم احد من الشباب يساعدنا بالعمال ويحط الدهان ..
ريهام / لالالالالالالالا الدهان انا احطه .. بس يتنظف الملحق واشوف اذا ناقصة سباكة او شي نجيب عمال ..
اما البوية والرسم عليه .. واذا الديكور ناقص جيبس شي نطلب العمال ..
ابرار / صح الكلام .. الديكور انا ارسمه .. واضبطه .. راح تكون احلا استراحة ..
رنيم / اهم شي ممنوع دخول الرجال ..
نوال / الوحة اللي بنحط فيها الاعلان عليه ..
رنا / كثر الله خيرك .. كلفتي على نفسك ..
نوال / كلي هواء .. باي جاني مريض ..


ـــــــ


بالعيادة ..
الممرضة / دكتورة نوال فيه مريض برا مصر يدخل وتكشفين عليه ..
نوال / ما قلتي له اني ما اكشف على رجال هذي عيادة اسنان نساء بس ..
الممرضة / قلت له بسسسس اااا ..
نوال / بس ايش .. اذا بيسوي ازعاج اطلبي له الامن ..
الممرضة / قلت له بس هو يقول هو يعرفك ..
نوال رافعه حواجبه / لا والله صاحبي وانا ما ادري .. قولي له يروح بدون مشاكل ..
الممرضة طلعت وبعد دقايق رجعة / دكتورة نوال تفضل هذا الكرت ..
نوال اخذت الكرت وشافت ايش مكتوب فيه .. اول ما قرت المكتوب تفاجات وبعدها ابتسمت بخبث ..
نوال بابتسامه / اقول لك خليه ربع ساعة وبعدين دخلية ماشي .. بس انتي لا تدخلين معاه ..
الممرضة رفعت حاجب مستغربه وطلعت ..
نوال مسكت جوالها وفتحت الواتس .. ريماااا .. تتوقعين من جاء يكشف عندي ..
ريما / مين وحدة اعرفها ..
نوال / قصدك واحد ..
ريما >> فيس رافع حاجب ..
نوال / سعوووووووووووود ولد عمي سلطان ..
ريما / تمزززززززززززحين .. ما اصدق ..
نوال / راح اخلع له ضروسه كلها واصوره وارسل صورته علشان تصدقين .. باااااااااي ..

دخل سعود وهو يطالع بالعيادة بنظرات سخرية وكان العيادة مو عاجبته ..
نوال مسويه نفسها مشغولة والا كانها تنتظرة ابد .. ولا هامها ..
سعود / السلام عليكم ..
نوال ترفع راسه وبعملية / وعليكم السلام .. اخ سعود انت تعرف ان هذي العيادة خاصة بنساء ..
سعود يمسح شاربه ../ ايه .. بس الدكتور اللي بعيادة الرجال مو موجود وعيادتك فاضية فقلت ادخل هينا ..
نوال / وهذا شي ممنوع .. علشان كذا " وتاشر على الباب " تفضل .. ما حبيت انادي الامن واسوي فضيحة لنفسي ..
سعود يسحب شماغه ويرتبه ويعلقة على الشماعة قريب من عباية نوال وينسدح على سرير الكشف ..
سعود ببرود / ضرسي مو منيمني البارح .. والشركة تاركها وورانا اجتماع .. فاعجلي عليها ولايكثر ..
نوال تقرص عيونها ومن بين اسنانه / تامر امر ..
سحبت نوال طاولة ادوات الكشف وبدات تشوف الضرس التعبان .. ضربته ابرة البنج حطت ادات فتح الفم للاخير ..
وسحبت ادات خلع الاسنان ورفعتها بوجه سعود .. وبخبث / ويش رايك اريحك من اسنانك كلها ..
وبعد لسانك بطريق مره وحدة .. ترتاح وتريح العالم منه .. ويش رايك في الفكرة مو دكتورة شاطره ..
سعود اللي حمر وجهه مو قادر يسوي شي ولا يقول الطاولة على صدرة ضاغطة على يدينه وفمه ..
نوال تبتسم من تحت لثمتها .. بدات تحفر وتنظف وترقع وهو كل فكرة في شكلة بدون اسنان ..
نوال بصوت عالي / خلصت قوم ..
سعود فتح عيونة وعدل جسمه وبدا يغسل فمه .. مقهووووووووور من نوال ..
نوال / سوووووسسسسسسسسسن << الممرضة ..
سوسن دخلت على طول اصلا الباب فاتح وكل اللي صار شافته وسمعتها ..
نوال بخبث / ساعدي الاخ في دل طريقة .. مسكين دايخ ..
سعود التفت عليها وبخبث / افاااااااااا حبيبتي تخلين الممرضة تدل خطيبك على الطريق ..
نوال فتحت عيونها للاخير .. ممرضتها بخور المستشفى أي شي يصير تعرفه وتزيد بنشرة ..
نوال بارتباك / أي خطيبي انت الثاني .. انت ولد عمي وبس وابي اسوي لك خدمة لتزودها ..
سعود يلتف على الممرضة / سلمي لي على الدكتور ايمن .. قولي له سعود الفارس ...
نوال بقهر / لو خلعت لسانك كان احسن ..
سعود بابتسامه / اكتبي الوصفة ولا يكثر ..
نوال بقهر / عندك الاتهاب باللثة .. وتراكم دم .. لزم تراجع مره ثانية وتسوي غسيل حتى ليسبب لك عفن ..
يكفي لعفن اللي فيك .. " وكتبت الوصفة له ورمتها عليه " ..
سعود / انا فيني عفن .. طيب يانويل يصير خير .. " ووقف " ..
نوال / نويل في عينك .. اووووووف " سعود اخذ شماغة وطلع من العيادة وهو يضحك " ..
الممرضة سوسن / بصراحة اولاد عمك يجننون .. الا متى زواجكم ..
نوال بحدة / سوسنوووه الظاهر ابي اقول لدكتور ايمن يوديك قسم النساء و الولادة ..
سوسن / لالالالا دخيلك هااااه سكتنا " وهي تحط يدها على فمها " ..
نوال تسحب لثمتها على تحت وبدات قضم اظافرها من القهر ../ للحين ماينسى .. نويل >> قالتها وهي تقلده ..


ــــــــــــ


مكتب سلطان ..
سلطان / عبدالعزيز تعال مكتبي فورا ..
بعد دقيقتين .. عبدالعزيز / عسى ما شر ويش فيه ..
سلطان بعصبية / اتصل عليها متعب بن منصور .. وقال لي ان نايف ماسكته مكافحة المخدرات ...
عبدالعزيز يتعزوا / اخو العنود .. هذي نهايتها .. حنا تنجاب سيرتنا بالمخدرات ..
سلطان / الحين ويش السواة .. متعب يقول تعالوا شوفوه ..
عبدالعزيز/ قوم خلنا نروح نشوف ويش قضيته ..
سلطان يوقف / انا بغيت اتصل على راكان بس قلت لو اقول له بيترك شغله ويجينا طاير وبعيد ويش يقدر يسوي ..
ما يقدر يسوي شي خله وبعد ما نحلها نقوله ..
عبدالعزيز / وانا اخوك ما نبي نجيب سيرة عند احد خلنا نحلها ونلم الموضوع ..
وبعدين نقول لبوي يشوف ويش يسوي معه .. حسبي الله ونعم الوكيل ..
سلطان وعبدالعزيز طلعوا من المكتب وتوجهوا لمركز مكافحة المخدرات ..


ــــــــــــ


بيت بتال ..
جهزت الغداء .. و وضعته .. طول الوقت تشتغل بهدوء وسكوت ..
بتال مشغول بملف بين يدينه بس بعد كل لحضة والثانية يرفع راسه ويطالعها ..
ولا كان صار لها شي .. ما انكسرت .. بس فيها شي تغير ماعرف ايش هو ..
رجع للملف .. يحاول يركز فيه اكثر .. وينساها ..
التفت وشاف الاكل على الطاولة .. بس العنود مالها اثر ..
بتال وقف بعصبية وراح لطاولة وبصوت عالي / يا بنت ..
العنود كانت جالسه على سريرها وساكته .. حسه بألم اول مره تحس فيه ..
سمعت صوته تنهدت بضيق ووقفت طلعت له بهدوء ووقفت قباله ..
بتال بعصبية / من سمح لك ترجعين لغرفتك ..
العنود / ............
بتال بعصبية / مره ثانية توقفين الين انا اطلب منك تنقلعين عن وجهي ..
العنود / .............
بتال بعصبية / تعالي اعطيني لبن ..
العنود تقدمت منه وحطت كاسه البن قباله ..
بتال شرب شوي ورجعها على الطاولة وبطرف اصبعه رمى الكاسه ..
انسكب البن على الطاولة و بنطلون بيجامته وارضية المطبخ ..
العنود تطالع تصرفه ببرود ..
بتال بعصبية / يا غبية ماتشوفين جيب شي ونضفي هذا ..
العنود سحبت وحدة من الفوط الصغيرة ونظفت المكان بهدوء عصب بتال اكثر ..
مايبيها تسكت .. يبيها ترد عليه وبقوة .. مو لازم بالكلام قوة عيونها تكفي لكن هذي حتى من نظرات عيونها حرمته ..
بتال رمى الملعقة وقام من الطاولة طلع لصاله وجلس قبال التلفزيون ..
العنود لمت الاكل ورتبت المكان .. وهي راجعه لغرفتها ..
بتال بعصبية / تعالي ..
العنود جات لعنده / ............
بتال بعصبية / تعالي سوي مساج لرجولي ..
العنود رجعت للمطبخ وجابت فوط صغيرة ووضعت ماي دافئ ورجعت لها ..
عملت له المساج وهي ساكته ومارفعت راسها ابد .. و ببعد ما خلصت من المساج ..
وقفت ورجعت كل شي للمكانه ..
بتال بحدة / كل مره اجي من الشغل تسوين هالمساج ليه .. مو تنتظرين اقولك .. مفهووم ..
العنود دخلت غرفتها ولا ردت عليه .. بتال التفت للمطبخ ولا شافه .. شاف غرفتها مقفلة عرف انها داخلة غرفتها ..
وقف وراح لها بعصبية .. بي قبل ما يفتح الباب سمع صوت رنين جواله .. رجع لمكانه .. وشاف لمتصل سعود ..
بتال / نعم ..
سعود / سلام عليكم ..
بتال / وعليكم السلام ..
سعود / ويش فيه صوتك شكلك معصب ..
بتال / الحين متصل تسال هذا السؤال .. كثر خيرك والله ..
سعود / اوف اوف اوف .. هدي يارجال .. بس كنت ابي اسال عن حالك وابي اقولك شي ..
بس ما دام انت معصب لا ما ابي اقولك .. واسف على الازعاج .. سلام ..
بتال / سلام .. " وقفل " ..


ــــــــــــ

بيت ابو نايف ..
راكان وسمر تغدوا اليوم عندهم ..
ساره / اشتقت للعنود .. اول مره بحياتي اغيب هالكثر عنها ..
سمر / ما تتصلين عليها ..
ساره / ما عندها جوال .. بس راكان يتصل على جوال بتال ويكلمه ..
سمر / طيب انتي اتصلي على بتال وطلبي العنود ..
ساره / والله يصير ..
سمر تطلع جوالها / ايه يصير هذا رقم بتال سجليه عندك ..
ساره ما صدقت وعلى طول سجلته .. ساره / ابي اكلمها الحين ..
طلعت ساره من غرفة الجلوس وراحت غرفتها ..
سمر التفتت لام راكان اللي جالسه وواضح عليها انها تبي تنام ..
سمر بخجل / خاله تعالي معاي ارجعك غرفتك ترتاحين هناك ..
سمر ماقدرت على ام راكان كانت تعاند معاها ..
دخلت زهرة ومعاها الشاهي .. / اتركيها .. انا اخذها .. انت ما تقدري ..
سمر تركت ام راكان وجلست على الكنب .. تطالع لام راكان بشفقة وعطف ..
اخذت زهرة ام راكان ورحت بها لغرفتها ونيمتها .. ورجعت لسمر ..
سمر / انتي من متى تشتغلين عندهم ..
زهرة / من تقصدي ..
سمر / انتي من متى تخدمين عند خالتي ام راكان ..
زهرة / انا مو خدامه انا حبيت ام راكان وحبيت بنتاها وهذا انا اساعدهم بلا مقابل ..
زوجي صبري تربا عندهم .. ربته جدتهم الكبيرة رحمها الله .. ولمن تزوجني سكنت معاه وتعرفت على العنود وحبيتها ..
سمر ماعجبها كلام زهرة فصدت عنها ..
زهرة لوت شفايفاه وبداخله " والله ما اعرف كيف العنود بنت عمك هذيك سوكرة وانتي ملح " ..



بغرفة ساره ..
ساره بخجل / الو ..
بتال باستغراب / نعم ..
ساره / انا .. انا ساره .. ابي ..
بتال / استغفر الله العظيم .. " وقفل " ..
ساره بكت من الخجل والفشلة ماتوقعت ان الموضوع محرج لها الدرجة ..
سمر استغربت تاخر سارة وطلعت لها ..
سمر / ساره ويش فيك ليه تبكين ..
ساره تبكي / اتصلت على بتال قلت له انا ساره قال استغفر الله وقفل .. يحسب اني اغازل ..
سمر / هههههههههههههههه
راكان دخل عليهم وهو يضحك .. سمع كلام ساره / هههههههههه والله اللي ما يعرف للحلوين الغبي بتيل ..
سمر / لا والله اختك اللي غلطانه والا المفروض تقول له ابي العنود انا اختها ساره ..
راكان برفعة حاجب / اختي دلوعة وخجولة مو مثلكم ..
سمر غارت من دلع راكان لساره فصدت عنه وهي زعلانه .. راكان طنشها ورجع لساره ..
راكان / سارونه عيدي الاتصال ..
عادة ساره الاتصال وبتال ما راد وعادتها مره ومرتين وثلاث الين رد عليها وهو معصب ..
بتال بعصية / انتم ماتستحون تزعجون الناس ..
ساره نقزت من الصوت .. راكان / هههههههههههههههه هههههههههههههههههه
بتال يسمع صوت الضحك وكانه عارف الصوت / الوووووووو من معي ..
راكان / هههههههههههه انا راكان ههههههههه ارعبت اختي ياشيخ ..
بتال / انتي ويش تبي ..
راكان / ابيك تراضي اختي سارة والا زعلت اختك مثل ما زعلت اختي ..
بتال / ماتقدر تزعل اختي لان اختك عندي ..
راكان / لا العنود قوية راح تطلع عيونك لو فكرت تزعلها ..
بتال بداخلة " هي شكلها ناوية تسوية لكن تحلم والا لكسر راسها .. " ..
راكان / الوووووووو
بتال بضيق / هااااااه ويش تبي ..
راكان / ليش تزعل ساره ..
بتال يبتسم / ما زعلتها .. هي ماقالت انا ساره بنت سطام .. ولا قالت ويش تبي ..
راكان / هاه هذي هي تبي تكلمك وتقولك ايش تبي ..
ساره بهمس / لا ما ابي اكلمه ابي اكلم العنود ..
راكان / ما تبي تسمع صوتك المعفن تبي اختها العنود ..
بتال يوقف ويتوجه لغرفة العنود .. وبابتسامه / وقول لسارونه ايش تبي من رضاوه لزعلاتها ..
راكان / ههههههههههه ادبتك .. " ويسال سارة " ويش تبين رضاوة لزعلتك ..
ساره / خله يحلف انه يسويها ..
راكان / بدون حلفان يسويها وبغصب عنه ..
بتال يبتسم / اقول لا يكثر بس ..
ساره / خله يجيب العنود عندنا امي تعبانه .. وابيها تشوف الادوية الجديدة انا ما اعرف الله يخليك خليه يجيبها ..
راكان / ايه بتال امي تعبانه شوي والعنود الوحيدة اللي تفهم لها اذا ماعندك شي الليلة جيبها ..
بتال سكت وهو يشوف العنود واقفه قباله .. وبهدوء / يصير خير .. خذ العنود ..
العنود تطالع الجوال الممدود لها .. بتال / ساره ..
ما خلص كلمته الا والجوال ينخطف من يده .. وبلهفه / فديت هالصوت ..
ساره / الو العنود .. " وبعبرة " .. وحشتيني ..
العنود / ياروحي انتي .. وانتي وحشتيني اكثر .. كيف امي الحين تحسنت ..
ساره / لا امي تعبانه وابوي تعبان وانا تعبانه ... اهئئئئئئئئئئئئئ
راكان يسحب الدوال / لا تصدقينها تدلع ..
العنود / ................
راكان / الوو العنود .. تسمعيني ..
العنود / ...........
ساره ترجع وتخطف الجوال من راكان / الو العنود ..
العنود / روحي يا ماما انتي امري ياقلبي ..
سارة / نايف ما جاء ولا اتصل .. وخلود تزوجت .. اخو مسعود زوج خالتي خديجة ..
اسمه سليمان وعنده بنت صغيرة اسمها هيام .. وخالتي شريفة ما عاد تجي البيت ..
البيت صار فاضي وكبير وحلو .. العنود تعالي بسرعة ..
العنود بستغراب / خلود متى تزوجت .. جدي موجود والا راح ..
ساره / لا جدي موجود .. فتح الغرفة اللي بجهة الحوش اللي قريب من البوابة تذكرينها ..
وصار يجلس وينام ويستقبل الضيوف فيها .. جدي مره تغير .. مو زي قبل ..
العنود / طيب حبيبتي انتبهي لنفسك واي شي تحتاجينه قولي لراكان وهو يجيبه لك .. ماشي .. مع السلامه ..
ساره بضيق / ماشي .. مع السلامه ..
ساره / بتال متى قالت بيجي عندنا ..
راكان بضيق / ما قال شي .. انا ابي انام شوي للعصر .. " وقام وراح لغرفته سابقا " ..
سمر لحقته وهي معصبه .. زياد دخل غرفته من قبل ونام ..



ـــــــ


مركز مكافحة المخدرات ..
متعب / احب اطمنكم ان اللي معاه اعترفوا بان المخدرات لهم ونايف ماله أي علاقة .. بس تحليل البول هو المشكله ..
سلطان بقهر / حسبي الله عليه ونعم الوكيل هذي اخرتها ..
متعب / انا اللي مستغربه ايش اللي وصل نايف هالمواصيل .. شاب ذكي ومحترم .. انا الا الان مستغرب ..
عبدالعزيز / اصحاب السوء حسبي الله عليهم ..
متعب / ما توقعت ابدا ان سفر ماجد ودراسته راح تخرب نايف لو ادري بهذا الشي كان سفرته على حسابي ..
سلطان انجرحت كرامته / نايف مو بحاجة احد .. اذا الدراسة برا بتعقله حنا ارسلنه من قبل ارسنا عيال عمه ..
عبدالعزيز / هو خله يطلع وبعدين نشوف موضوع الدراسة ..
متعب / خروجة سهل راح الف الموضوع بطريقتي ...
سلطان / ويش لون ..
متعب / راح اطلب تحليل بول جديد وراح انا اسويه باسمه وكذا تنتهي القضية ..
سلطان / اخاف تصير معاك مشاكل ..
عبدالعزيز / اذا كان له ذنب فلازم ياخذ جزاؤه ..
متعب / ابدا انا سويتها للغرب ما اسويها للقريب ولا يهمكم يومين واتصل عليكم تكون المشكلة انحلت ..
سلطان / جزاك الله خير .. وجميلك هذا ما راح ننساه ..
متعب بمزح / ها اشهد يابو طلال .. لي وحدة عند ابو بتال ..
عبدالعزيز بجدية / افاا عليك عيال سعود ما يخلفون الوعد ..
متعب ابتسم بخبث ...وبهدوء / والنعم ..


ــــــــــ



بيت طلال ..
طلال داخل جناحة شاف مرام مثل العادة جالسه بصاله مقابل التلفزيون وتاكل ..
طالع بمرام لبسه بيجامه قطنية واسعه بمبي فاتح مع رمادي جامعه شعرها بطريقة عشوائية كله لفوق وماسكته بشباصه ..
طلال يتنهد / السلام عليكم ..
مرام وهي تاكل من الطبق اللي قباله / وعليكم السلام ..
طلال رفع حاجب وهو يدقق بالاكل اللي تاكل منه / ايش تاكلين ..
مرام / قشطة قيمر مع عسل مخلوط بالمكسرات << فيس يناظر هموس .." ماتذكرتي شي " >>..
طلال لعت كبدة / بالعافية .. " وتوجه للغرفة " .. الله يستر من هالوحام ويش بتكون نهايته ..
طلال غير ملابسه وطلع لصاله لقي مرام نايمه .. بعصبية / استغفر الله هذي يانايمة ياتاكل بقرف .. اووف ..
طلال تركها مثل ماهي عليه ونزل تحت لغرفة اخوه سيف يسولف معاه ويتغداء ..


ــــــــــ


بالرياض ..
بيت ابو نايف ..
بغرفة راكان سابقا ..
سمر واقفه متخصرة .. وبغيرة / اختي دلوعة وخجولة مو مثلكم .. يعني انا ايش ولد شايفني ..
راكان كاتم ضحكته / شي من هذا القبيل ..
سمر بعصبية / راكااااااااااااااان ..
راكان / ههههههههه ياعيونه .. " ويسحبها ويجلسها بحضنه " .. امري ويش تبين ..
سمر بدلع / انا الدلوعه وانا الخجولة وانا اللي مافي مثلي ..
راكان يقلدها / وبعد انتي سمول اكس لراج .. ههههههههههههههههههههههههه
سمر توقف وبشهقة / قالك بتال .. نذذذذذذذذذذذذذااااااااااااااااال ..
راكان يسحبه ويرجعها لحضنه / هههههههههه والله صادق .. انتي طفله بتصرفاتك ..
بس لمن يكلمك الواحد بعقل ما يتوقع تفهمينه هالكثر .. " وبهمس " احبببببببببك ..
سمر حمر وجهه / عيب حنا مو في بيتنا ..
راكان بخبث / هذي غرفتي بأيام العزوبية اقولك ايش كنت اسوي لمن اتمنى تكونين بحضني ..
سمر ببرائة / ايش ..
راكان / تخيلي نفسك مخده ..
سمر تهز راسها .. بنعم ..
راكان / اسحبك كذا واناااااااااااااااااااااااااام هههههههههههههههههههههههههههههههههه " سحب سمر على صدره " ..
سمر تصارخ / قلللللللللللليييييييييييييييييييييللل ادب ..
راكان بهمس وهو يضحك / ههههههه هههههههييييييييييش زياد بالغرفة اللي جنبي لا يسمعنا وبعدين يضيع الولد ..
سمر حمر وجهها وبهمس انت قليل ادب .. وابعد عني لا اطيح من السرير ..
راكان / افااا تطيحين وانتي بحضني .. تعالي بس ...............


ـــــــــــــ


بيت بتال ..
بتال بحدة / هي انتي .. اصلي العصر وارجع القاك جاهزة علشان تروحين لأهلك ..
العنود / ..........
طلع بتال وراح صلى ورجع بسرعة .. لقى العنود لبسة عباتها وجالسة بالصالة ..
بتال بعصبية / بتروحين قبل ما اتقهوى من يقهويني ان شاء لله والا علشان خاطرك اروح وانا مصدع ..
العنود سحبت ترمس القهوة وفتحت الحلا اللي كان محطوط على الطاولة وبتال ما شافها ..
بتال بعصبية / بايش سويتي القهوة بالهيل انا مزاجي بقهوة بالزنجبيل ليش تسوين بدون ما تساليني ..
العنود سحبت الترمس الثانية وحطتها قباله ..
بتال انقهر ورفع يده بيضربها / انتي ناويه تقهريني وبس ..
العنود وقفت رفعت عيونها له وعطته نظرة مليئة بعزت النفس والغرور والكبرياء نظرة تهز كيان بتال ..
بتال نزل يده / لو مو خاطر راكان كان ماطلعتي من هالباب .. "وجلس على الكنبة قبال القهوة "
العنود مخنوقة منه ومن راكان / ولو مو خاطر امي واختي مكان طلعت معاك ..
بتال رفع عينه فيها / اجل اقعدي بين هالجدران مالك طلعة ..
العنود بخبث / ما عندي مشكله .. بس المشكله على الرجال اللي يوعد ويخلف ويش ينقال عنه ..
بتال يشرب القهوة / عادي اقول لهم ما تبي تجي ..
العنود / اخواني يعرفوني وماراح يصدقونك ..
بتال رفع حاجب / انا وعدت ساره .. وراكان قال لي ان امك تعبانه وانتي تعرفين علاجها علشان كذا راح اخذك لهم ..
العنود قفت عنه وابتسم بانتصار ..
بتال من وراها / مشينا ..


ـــــــــــــ


...../ الو .. وعليكم السلام ..
ام مطلق / ايشلونك يا ام سند .. عساك بخير ..
ام سند / بخير جعلك بخير .. ويشلونك يام مطلق عساك بخير ..
ام مطلق / بخير يالغالية .. والله من يوم رجعت من عندك رحت للحرمة اللي قلت لك عنها وجبت رقم الطبيبة ..
وهذا هو عندي .. اسمها ام زيد بحفر الباطن .. اسسصلي " اتصلي " عليها وهي تعطيكم موعد وتدلكم على العنوان ..
بس يابنتي قولي لها حال بنتك واذكري هداياكم لها ووعدوها ان ربي شافاء بنيتك لها هدية زينه .. تراهاء عجوز وتحب الزين يعني تصابا تصابا " يعني تحب ان تظهر بانها صبيه صغيرة " ..
ام سند / جزاك الله خير ..
ام مطلق / اها البنات كتبوة بورقة و الورقة ارسلها لك مع السواق ويجيبها لك .. انتظريه ..
ام سند / ابشري باخلي العيال ينتظرونه .. جزاك الله خير ..


ـــــــ



بيت ابو نايف ..
استقبلتها زهرة بالحضن .. / هلا وغلا البيت مايسوى بدونك ..
العنود بابتسامه / فديتك ياقلبي .. اشتقت لسواليفك ..
ساره نازلة مع الدرج / عنووووووووووووووووود " ونقزت عليها تحضنها " ..
العنود / هلا بروحي هلا وغلا حياتي فديت هالريحة الحلوة ..
ساره تبعد عنها شوي / تعالي معاي نطلع فوق ..
العنود / لا حبيبتي روحي انتي وزهرة للمجلس بتال واقف مع راكان برا اكيد راح يجي يسلم على امي ..
شافت سمر نازلة بهدوء من على الدرج / السلام عليكم ..
العنود / وعليكم السلام .. ساره روحي شوفي امي جاهز حتى يسلم عليها بتال ..
زهرة / جاهزة جاهزة انا لبستها .. بس مو راضيها تخلينا نحممها ابد ..
العنود تتنهد / راح احل هالمشكلة بعد اشوي .. الحين خليني اشوف جدي ..


العنود / اشلونك يابو نايف ..
ابو نايف رفع عينه بالعنود ونزلها ../ ...........
العنود جلست قدامه / زوجت خلود .. وتزوجت انا .. وشريفة انقطعت رجلها عن البيت ..
ليه رجعت وانت كاره البيت .. والا القلب ما يقدر يكره حتى لو السان نطق بها ..
" وبعد صمت طال .. " ........... رجعت للفارس ..
ابو نايف / ما ازعلني افرحني ..
العنود / ليه ما راحت ..
ابو نايف / ابي اموت بمحل الظبي ..
العنود / ليه تحن على شرفة وانت اكثر واحد كارها ..
ابو نايف / ما تدرين .. الظبي دايم توصيني احن عليها ولا اقهرها يكفي قهر الذل اللي ذاقته وحنا بعيدين عنها ..
العنود / بس ان زادت بغلطها .. ماراح ارحمها ..
ابو نايف / ...................
العنود / من خذت خلود ..
ابو نايف / اخو مسعود زوج خديجة .. اسمه سليمان .. المره الاولة اللي رحنا لهم فيها كانت مرته مالها مدة متوفيه ..
وبنته لحمة حمر لفينها بخرقة " شال " .. خلود سولفت وضحكت مع البنية وحبتها وشفت بنتي خلود القديمة ..
والمره التالية قال ابيها حليلة لي وسالتها وقالت تبيه وتزوجوا مثل ما انتي تزوجتي بين ليه وضحاها ..
العنود / وانا ..
ابو نايف / ما ابي الفارس يقهرونك مثل ما قهروا الظبي ما ابي لمسى الليل هلت دموعك ..
العنود / كنت تحس فيها وما لمتها " عاتبتها " ..
ابو نايف / لمتها " عاتبتها " .. بس ما دريت اني باذبحها واذبح نفسي معاها ..
العنود / .........
ابو نايف يرفع نظره فيها / مرتاحة ؟
العنود / ما عاد يفيد هالسؤال الحين .. " وقفت " ابي اشوف امي تعيبانه شوي ..
ابو نايف يهز راسة وهو صاد يطالع الحوش من فتحت الباب ..


ـــــــــــ



بيت ابو سند ..
ام سند / صقر يمه .. سواق خالتي ام مطلق الحين بيجيب ورقة فيها عنوان الحرمة الطبيبة .. دخيلك يمه انتظرة ..
سند / ابشري يمه ..
بعد دقائق ... دخل سند وهو يحمل ورقة بيده ويقرا اللي فيها ..
سند / هذي هي يمه ..
ام سند بتاتاه / هي اتصل على الرقم وخذ موعد .. ام مطلق تقول اتصلوا وقولوا لها الحالة صعبة و واا ..
ياسند ما ادري وايش اقول انت كلمهم وتفاهم معاهم انا عظامي مو شايلتني حالة اختك اتعبتني ..
عسى ربي يجازيها خير على صبرها .. ويكون له محي سيئات ..
سند يتنهد .. ويجلس على الكرسي القريب من طاولة التلفون .. ويرفع السماعة .. وبعد الاتصال ..
وانتظار الرد .. / الو .. السلام عليكم ..
ام زيد / وعليكم السلام .. نعم .. من معي ..
سند / ياخاله دلونا على طبيبة ينقال انها ام زيد ..
ام زيد / وصلت .. وايش علتكم ..
سند / اختي بـ 19 جاها شر من حول 3 شهور والطب ماعرفوا له دواء وقالوا باذن الله ان تلقى طلبك عن ام زيد ..
ام زيد بهدوء / ايييييييييه .. اوصف علتها ..
سند / انحرمت من العيشة اللين طاحت عضامها والتوا لسانه صارت هي والخرقة واحد .. " الخرقة قطعة قماش قديمة "
وشبكوا لها الدكاتره لي بخشمها نحط به الاكل .. جبنا لها قاري والحمد لله تحسنت ..
بس كبدها للحين ماتقبل الاكل الا بالي نغصبها غصيبه .. والله ياخاله الوصف مو مثل الشوف والحاله عصيبة ..
ام زيد / .........
سند / وانا اخوها الكبير ناذر نذر ان اللي يساعدها بشفى عمرته و حجته عليه ..
وابوي وجدها وعمامها وخوالها كل ناذر بشي زين ..
ام زيد / ياوليدي .. حنا ما بيدينا الا الاسباب ام الشفاء والعافية من عند الله ..
سند برزانه / والنعم بالله حنا مؤمنين بالله ونسعى ندور الاسباب .. ربي قال اسعى يا عبد وانا اسعى معاك ..
ام زيد ../ تعال الحفر بعد اسبوع انا مسافره بكرة يومين وارجع ..
سند / خير ان شاء الله .. ومنها حنا نجهز امورنا ..
ام زيد / مع السلامه ..
سند / مع السلامة .. التفت لامه بعد ما قفل المكالمة .. بابتسامه / العجوز حابه الدراهم ..
ام سند / قالته ام مطلق ..
سند يتنهد / الفلوس مو مهمه يمه المهم صحة اختي ترجع ..
ام سند بأمل / ان شاء الله .. ان شاء الله ..


ــــــــــــ

بيت ابو نايف ..
راكان بالصالة الداخلية بالطابق الاسفل بتال يتكلم تلفون عند باب البيت الخارجي .. بابتسامه / حي الله العنود ..
العنود مشت من جنبة / ..............
راكان نزل راسة تحت .. مسح شاربه .. وبهمس / زعلانه ..
العنود طلعت فوق .. ودخلت غرفة امها وقبلت راس امها ويدها ورمت راسها بحضن امها ..
راكان يدخل ووراه بتال / السلام عليكم ..
العنود بهمس / وعليكم السلام ..
العنود بهمس لامها / يالغاليه ايش لونك ويش اللي متعبك ياروح العنود ..
مسحت وجه امها اللي تطالعها بابتسامه .. وبهمس / اشتقتي لي .. وانا بعد اشتقت لك ..
بتال يطالع في العنود ويسمع همهمه بس مايفهمها .. وبصوته المميز / سلامتك ياخاله ..
العنود تمسك يد امها وتحطها على خدها وبابتسامه لوجه امها / الله يسلمك ..
تبوس يد امها / فدي هالريحة .. اممممم من زمان ما حنيت يدك .. ويش رايك احنيها ..
وبعد احني شعرك واحني شعر ساره .. ما اشتقتي لعنودك يمه .. ما ودك تقولين شي ..
بتال وراكان يطالعونها ومستغربين اللي تسوية .. راكان / العنود ما ودك تسلمين عليه ..
العنود نزلت يد امها ووقفت راكان توقع وقفت حتى تسلم عليه بس تفاجاء انها تركته واتجهت لدولاب الملابس ..
اخذت لبس نظيف لامها واخذت الروب والفوطة لشعرها .. العنود ببرود / ابي احمم امي ولزم لي مساعدة اطلعوا برا ..
راكان يحاول يكتم عصبيته / عنود بعد ماتخلصين لي كلام معاك ..
العنود تبتسم لامها / نروح نتحمم .. يالله " وهي تمسك يد امها وتنادي بعالي الصوت " زهرررررررررررره ..
راكان / يالله بتال نروح لابوي وزياد بالمجلس ..
بتال يراقب تصرفات العنود مع امها احتضانها لامها قبلتها حنانها وكانها هي الام مو البنت .. تنهد / مشينا ..
راكان بابتسامه /هههووووهوووو حرقتنا بذا التنهيده ..
بتال موفاهم / هممم ..
راكان شاف سمر تطلع من غرفته وعيونها منفخه .. سمر / ليه ما صحيتني ..
بتال بابتسامه / تعالي سلمي بعدين عاتبيه ..
سمر بابتسامه تضم بتال / اشتقت لك حبيبي ..
راكان يسحبها من حضنه / حبته العنود بنت سطام .. تعالي .. انتي لحضي انا وبس ..
بتال رفع حاجب ونزل تحت ..
راكان / ويش فيه اخوك ..
سمر بغرور / عنده ذوق والا حضني مثل حضن العنود ..
راكان / طبعا لا حضن العنود عنده غير مثل ما حضنك عندي غير .. يالله روحي لغرفة ساره وصلي ..


زهرة طلعت للعنود وساعدتها بتحميم ام راكان وتلبيسها حتى تتعود ام راكان على زهرة ..
زهرة بعد ما نامت ام راكان .. / يالله قولي اللي عندك ..
العنود ببرود / ما عندي شي ..
زهرة تنهدت / بنرجع للموال القديم " وبفصحى كوميديا " ان الحكي يفتح عيونك على اشياء ماتشوفينها بوقت السكوت ..
احكي ترتاحي .. احكي وكان ما حولك احد ..
العنود تبتسم ووقف / خلينا نطلع فوق السطح .. حاسة بخنقه ..
زهرة / يالله .. " طلعوا لفوق كان وقت غروب الشمس .. " ..
زهرة بحماس / من الاول .. انتي قبل ما تمشين من هينا قلتي قلبك مو مرتاح وانك ناوية تسمعين بنصيحة ام تارك ..
العنود تنهد/ اية صحيح .. انتظرت الفرصة المناسبة وكلمت جدي .. وقلت له عن ابوي وعن امي ..
ودوراني مع نايف على الشيوخ .. وبعدها تغير نايف وخوفي عليه وقلت له اني رحت مع طارق لشيخ ..
واكثر من مره صحيح عصب بس مالامني لام راكان وقال ان زعلة اعمى عيونه ...
ولام نفسه انه شاف ولده وعرف علتها ولا سعى يساعدة .. " سكتت بضيق " ..
زهرة / وهذا شي يزعل هذا يفرح ..
العنود تهز راسها بنعم .. وتنهدت / .. وبعد يومين .. جاتني ساره و لون وجهها مخطوف ..
وقالت لي انها سمعت جدي يقول لجدتي بنزوج العنود بتال .. لان راكان يقول ان عبدالله يبي يتزوجها ..
وبنتنا ما تروح لغريب .. تعرفين اللي يكون براس جبل عالي وفجاة يطيح بوادي ..
هذا هو كان شعوري توقعت ان راكان ماصدق كلام نايف .. عصبت وانقهرت ويشلون يسونها ..
مفكرين عمرهم انهم يقدرون يغصبوني على شي ما ابيه .. قلت ابي ارجع لرياض وما اخلي احد يردني ..
لكن الله ارد وشاء ان ما القى من يساعدني .. قعدت طول الليل وانا اتقلب .. كاني على جمر ..
شفت سجاتي وجلال الصلاة وعرفت ان ما حد غيرة يقدر يساعدني .. رحت وتوضئت ..
وطلبت اللي ما يخب طلابه .. واستخرته وقلت يارب ان كان في الامر خيرة ييسرها لي ..
وغمضت العين وفتحت العين والا انا مسماه لبتال وتزوجنا .. " التفتت لزهرة " ..
تصدقين لو اقولك للحين اني احسني بحلم ما ني مصدقة اني اترك امي وابوي واخواني واروح ..
زهرة / كلنا مو مصدقين .. اجي كل ليلة امر على ساره القيها حاضنه قميص لك والا بجامه ونايمه ..
العنود بمحبة / ياروحي والله شايله همهم كبر الجبل .. عسى ربي يفرجها ..
زهرة / بس يمكن زوجك يقدر يشيل عنك الحمل .. هو كيف يتعامل معاك ..
العنود كشرت / في البداية كنت ناوية اكرهه عيشته وانا ضلع اعوج يازهرة ولبد اخطيء .. بس بصدري شي يقول لا ..
يمكن هو اللي يكون عون لك .. ويساعدك بحمل امك وابوك واخوانك .. يمكن تلقين السعادة اللي فقدتيها .. بس ...
زهرة / بس ايه لا تسكتي ..
العنود / قصة خطبة عبدالله عارف بها ومفكر اني ابيه واعشقه .. وانا كرهت هالنظرة فيه ..
عصبت عليه وبدال ما اكحلها الظاهر عميتها .. ما ادري .. بس ما اهتميت له ..
زهرة / مخبول على عقلة هذيك الشيفة تنحب هو وابليس واحد ..
العنود / ههههههههه تصدقين يا زهرة من زمان ما ضحكت .. انتي وين شفتي ابليس علشان تقارنين عبدالله فيه ..
زهرة / والله انا اتكلم صدق .. اجل واحد عيونه حمرا واسنانه صفراااااااااااا تلوع الكبد ووجهوا اعوذ بالله بس ..
اما زوجك اسمحي لي اقول .. بصراحة يذبح من الزين ما شاء الله .. وانتي ليقه عليه .. المفروض تفهمينه ..
العنود / انا ما احب ابرر تصرفاتي لاحد الكل يعرف العنود ..
زهرة / هو ما يعرفك .. ولازم تهتمين له وتوضحين له السالفة ..
العنود صدت عنها / خلاص زهرة اختنقت .. قلت لجدي عن الحال قام وزوجني واحد لو اعطس شب فيني ..
زهرة / وليه ما تخلينها العكس .. كل ما عطستي توجع خاف عليك من الالم .. وقال جعله فيني ولا فيك ..
العنود تطالع زهرة وهي فاتحه عيونه للاخر / اييييييييييييش
زهرة / كيد النسااااااااااااء يالعنود استعمليه .. يعني ...............
العنود وجهها يحمر / زهرررررررررررة هذي قلة ادب ..
زهرة / لا مو قلة ادب .. " وفجاه " .. انتي للحين بنت ..
العنود احمر وجهها وغصت بالحكي ..
زهرة / لالالا ما اصدق فيه واحد عندة وحدة بجمالك ويقدر يتحمل الا اذا كااااااان ..
العنود غضب خجول / زهرررررررة وايش تبيني اقولك ..
زهرة بابتسامه خبيثة / اجل " وتغمز بعينها " صار ..
العنود توقف / قومي قوم بس انتي اللي يجلس معاك يخرب ..
زهرة تمسك يدها / اقول والله انك غشيمه .. اكيد بتتعاملي معاه مثل ما تتعاملين مع الغرب تسكتي وبس هذا عقابك ..
اجل ابشرك بتشوفين النجوم بعز الظهر ولا فات الفوت قلتي ياليت اللي كان ما صار .. انتي متى تبطلين هالعناد اللي فيك
العنود تتنهد / ..........
زهرة / اسمعي مع زوجك ما يفيد السكوت ولا العناد مع زوجك لزم تكسرين كل شي اللين تكسبينه ..
وبعدها شوفي الحياة كيف تتغير .. صدقيني يالعنود ان زوجك غير .. غير عن كل العالم ..
وتذكري كلام ربك عن الزواج .. واذا ما تعملتي مع زوجك بكيد النساء واللي قلت لك عنه والله راح تندمين ..
العنود بعصبية / وجعععععععععععععع وفوكي يدي يالله
زهرة بصراخ / لا انا شفت زوجك شكله واحد قوي راس واسمعي حطيها براسك ..
ما في رجال يجي مع حرمه وما يطلب .. وانتي فطينه .. شوفيه وشوفي تصرفاته وعيونه تنطق بهذا الشي ..
واذا ما كان صح قولي زهرة ما تفهم وغبية ..
العنود تسحب يدها / ايه غبية ما لك دخل واذا طلبت مساعدتك هذاك الوقت انصحي .. " وتركتها ونزلت تحت "
زهرة تخصرت / والله راح تخرب على نفسها .. لو عندي جمالها كان قعدت الرجال جيوش تحت رجلي ..


العنود تدخل عند سارة وسمر بغرفة الجلوس ../ تاخرت عليكم ..
سارة بدلع / شوي بس .. العنود ابي اروح لسوق .. نروح بكرة ... باقي كم غرض للمدرسة ..
العنود بهدوء / ما اقدر حبيبتي اوعدك .. بس اغراضك مو ناقصة كثير .. كلمي زياد وهو يوديك ..
ساره / بس ابي احد معاي ..
العنود حطت يدها على راسها تحس بصداع ../ ساره انا مو فاضية لسوق والاغراض بسيطة ما يحتاج وجودي معاك ..
سمر بهدوء / ساره انا نازلة السوق .. ايش رايك تروحيني معاي انا بعد ابي احد يكون معاي ..
ساره تطالع بالعنود / امممم " اشرت لها العنود بعيونها " .. طيب اروح ..
العنود توقف / انا ابي اشوف البيت ايش يحتاج ..
العنود بعد مالفت في لبيت وشافت اللي يلزمه طلعت لها فكرت تغيير وضع البيت بما ان صار يدخله زوار ..
وخلود تزوجت و راكان صار ينام بالبيت .. دخلت على اخوانها .. وبامر / زياد تعال ..
بتال اللي كان مركز مع راكان ويطالع بالملفات اللي معاه .. رفع راسه ويطالعها بستغراب ..
زياد / ان شاء الله .. " ووقف ولحق العنود " ..
راكان / زعلانه علية وبقوة العنود .. ما كاني موجود ..
بتال بعصبية / قلة ادب ذي ..
راكان برفعة حاجب / هيييييييييي حدك ..
بتال بعصبية / وانا صادق راكان اختك وصلتني لحد لا يطاق ..
راكان برفعة حاجب / والله يبتال لو فيه مثل العنود 10 كان العالم بخير .. العنود عن 10 رجال ..
بتال مو عاجبة الكلام / والله انت اللي مو قادر تشوفها زين .. ماخذ اكبر مقلب بحياتك ..
راكان بحدة / بتال عندك هرج قوله بدون لف ودوران ..
بتال / شوف بالله تصرفاتها .. ابوك وامك حالتهم حالة ولا قالت لحد .. وتروح تطلب مساعدة جار ما يقرب لها ..
وتبي تتزوج من دوب شوركم .. والحين ما عندها أي احترام لاخوانها الكبار .. وتمدح فيها ..
راكان بحدة / اقول يوم نفخت الصدر وقلت تبي تتزوجها ماكان هذا كلامك ..
محد ضربك على يدك وقالك افزع وتزوج .. وانا قلت لك اذا ما ودك اختي مو مضايقتني .. مو الحين تعيب فيها ..
راكان وقف وطلع من المجلس .. بتال يسحب اطراف الشماغ ويرجع ينسفها ..
وقف بتال عند الباب وبحدة / يا بننننننننننننننننت مشيناااااااااااا ..
العنود اللي كانت بالطابق السفلي مع زياد .. يعني مو بعيد عن المجلس .. بهمس / سكنهم مساكنهم ..
العنود بهدوء / زياد فهمت اللي قلته ..
زياد / ايه .. واحسن شي انا كنت متضايق اليوم وانا جنب غرفة راكان ..
العنود / خلاص .. راكان يفتح غرفتها على غرفتك و الحمام اللي بينها فيصير جناح لهم ..
غرفتك وغرفة نايف خليها تحت الغرف ياكثرها .. يالله انا لزم اطلع لا اتاخر على بتال ..
زياد يمسك يدها .. وبهدوء / زعلانه ..
العنود ببتسامه / ازعل من الدنيا كلها ولا ازعل منك .. بس لو تقول اللي مضايقك ..
زياد يصد بنظره عنها .. العنود تنهدت / يالله فمان الله .. وطلعت لفوق ..
العنود بسرعة وهي تلبس عباتها / زهرة فيه حنا انتي تعرفين مكانه .. حني شعر امي ويدينها ورجولها ..
وحني شعر ساره.. انا لو عندي وقت كان حنيتهم بس ...." وتنهدت " .. يالله سلام ..
" مرت على ساره وسمر وسلمت عليهم .. ومرت على امها النايمه بالغرفة وقبلت يدينها وطلعت من البيت ..
شافت ابوها جالس بالحديقة وبتال جالس جنبة .. وصبري واقف عند بداية الجلسة "
العنود / يبه انا رايحة .. ابو راكان صد عنها والا كانها موجودة ..
رفعت راسها وشافت صبري واقف ../ انتبه عليه ياصبري .. " بتال فتح عيونه للاخير عصب "
صبري بابتسامه / في عيوني ياعمه ..
التفتت على جهة جدها شافت زجاج شباكة مقفل .. عرفة انه ما يبي يشوفها رايحة مع زوجها ..
بتال من بين سنونه / امشي قبل ما يصير شي ما يعجبك ..
" قبلت راس ابوها ويده ومشت وراء بتال وهي متاكدة بان عاصفة قوية راح تجيها " ..


ـــــــــــــ


بالاستراحة ..
عناد / هههههههههههههههههه والله قوية هههههههههههههههههه
سعود / تضحك وانت وجهك ..
عناد / هههههه كيف كان شعورك تقول ههههههههههه ...
سعود يبتسم / والله يوم قعدت فاتح فمي ولا احس بشي غير ما اسمع الا ششششششننننن هننننننننننن ..
وانا متصلب ما ادري ويش جاني .. غير عيوني تلاقط هالادوات اللي تمسكها .. وكل بعد اشوي اقول ضرس انخلع ..
عناد اللي جلس على الارض من كثر ما يضحك وهو يمسك ببطنه / هههههههههههههههههاااااي ..
طلال وسيف يدخلون و بستغراب / السلام عليكم ..
سعود / وعليكم السلام ههههههههههه .. تعالوا اجلسوا تعالوا ..
عناد راح يجري لدورات المياة .. طلال يبتسم / سلامات ويش فيه ..
سعود / بسبب اختك واللي سوته فيني ..
سيف / انت تستاهل ..
طلال / اماني ويش سوت فيك ..
سيف يجلس قبال ترمس القهوة / لالا نوال ..
طلال رافع حاجب / نوال ويش صار ..
سعود حكى القصة لطلال وسيف وما سمع الا ضحكهم ..
سعود / من يوم هي صغيرة اختك عوبه ..
عناد / والله كل ما تخيل شكلك اضحك .. والله اخت رجال ..
سيف بنبرة مقصودة / هي قالت عيادة نساء تروح لها انت وبتسوي لها شوشرة ..
ولا بعد انت كنت اكثر واحد معترض على شغله .. والحيييييييييييين انت تروح تخرب نظامها ..
سعود اعرف حدودك والعب على قدك مانت قد نوال ..
سعود رفع حاجب وصد عنه .. بدا الشباب يوصلون للاستراحة وبدا تغير اجواء الحديث ..


ــــــــــ


بيت ابو بتال ..
الجوهرة / اقول سلطان ..
سلطان ببرود وهو يقرا احد الصحف / نعم ..
الجوهرة / ابي اسافر باريس مع ام بندر عزمتني وانا قبلت عزيمتها ..
سلطان بسخرية / ما شاء الله على حسابها ..
الجوهرة / لااا بس انا قلت تحولي انت والعيال على حسابي و.........
سلطان يقاطعها وببرود / مو يكون عندك احساب اول ..
الجوهرة بستغراب / ويشلون ما عندي هذا البطاقة بالشنطة اجيبها .....
سلطان يقاطعها وبسخرية / اااااااااييييه الا انا ما قلت لك اني اغلقتها ...
الجوهرة متفاجأه / ويش اغلقت ؟؟
سلطان يوقف / اذا بغيتي فلوس تطلبين مني وانا يا اعطيك يالا .. واذا عرفت انك اخذتي من العيال ريال واحد ..
ليحرم عليك الطلوع من هالبيت.. والسفر انسية وام بندر ابعدي عنها ..
ام خزامى سنين مصاحبه ام بندر عمرها ما سافرت معاها ماتختلط معاها الا علشان تمشي شغل زوجها ..
وانا مالي شغل مع ابو بندر يعني علاقتك معها اقطعيها .. الجوهرة انتبهي لعيالك وبيتك وقولي يالله حسن الخاتمة ..
" تركها وطلع لمكتبه " .. الجوهرة بقيت تهز برجلها مقهوره ..



ــــــــــ



بيت بتال ..
بتال يقفل باب الشقة وبحدة / تعالي هينا ..
العنود التفتت له وبهدوء / نعم ..
بتال بعصبية / من ذا الصبري اللي تكلمينه وكانه واحد من العايلة ..
العنود بهدوء / وهو واحد من العايلة ..
بتال يلف يدينه على بعض / لا والله ... اخوك والا عمك والا خالك وانا ما عندي خبر ..
العنود / لا هذا ولا ذا بس ...
بتال يقاطعها / وتكلمينه ولا كان احد جنبك .. ما انتي شايفتني .. ويوم توصينه على ابوك ليه ما عنده عيال ولا اهل ..
العنود بهدوء / عياله كل واحد عندة مشاغله ولاهي عنه ..
بتال انقهر / انقلعي من وجهي ما ابي اذبحك وابتلى فيك .. " العنود تركته وراحت لغرفتها " ..
بتال يجلس على الكنبة وبهمس / لو مو انك بنت عمي كان تصرفت معك بشكل ثاني ..



ــــــــ



يوم جديد ..


سند يدخل جناحه .. وبهدوء / رنيم يالله استعجلي ..
رنيم بضيق / قلت لك مااااا ابي اروح معاك ..
سند يبتسم/ بكيفك .. بس ما راح تلقين احد يوديك ..
رنيم بثقة / انا كلمت صقر قال بيوديني اطلع منها انت وهي تسلم ..
سند يرفع حواجبه / غريب صقر اتصل عليه وقال لي اوديك ..
رنيم عصبت / لا تكذذذذذذذذب ..
سند بهدوء / تبيني اتصل وتتاكدين ها .." رفع جوالة واتصل على صقر " الو .. اقول صقر قول لختك اللي قلته لي ..
رنيم / الو صقر ....
صقر يقاطعها / رنيم انا مو فاضي لدلعك عندك زوجك ولا تزعجيني ..... " وقفل المكالمة " ..
رنيم وضح الضيق على وجهها واختنقت بالعبرة / ..............
سند جلس جنبها على السرير / لزم تعرفيني اني اكذب على العالم كله الا عليك انتي ما اكذب ..
ثانيا .. امك وصقر للحين زعلانين من اللي زعل ابوك وما اتوقع اللي زعل ابوك طولت لسان ..
رنيم بقهر / ما طووووولت لساني ولا قربت منه هو كذا جاء من غرفته وضربني ما ادري عن شي ..
لمعت عيون رنيم بالدمع رفعت شعرها عن وجهها ورجعته لوراء ..
سند بعد صمت .. بهدوء / خلينا نروح المستشفى وبعدين لكل حادث حديث ..
رنيم بعبرة / ما ابي .. واطلع ابي انام ..
سند يمسح دمعة نزلت على خدها / وعد مني لرجعنا من المستشفى تمرين على امك وتسلمين عليها ..
رنيم / احلف ..
سند يبتسم / انا ما اخلف بالوعد .. يالله اساعدك تجهزين " قالها وهو يوقف " ..
رنيم وهي تنزل من السرير بهدوء / لا انا اجهز نفسي ..


ــــــــــ


... / الو ..
غيث / السلام عليكم ..
ريما بخجل / وعليكم السلام ..
غيث بزعل / ويشلون اللي يتغلا ولا عبرنا حتى برسالة ..
ريما / لا مو اتغلا بس كنت تعبانه شوي ..
غيث يخوف / بسم الله عليك ياقلبي عسى ما شر ..
ريما بخجل / لا مو .. مو تعب مره خفيف بس وخلاص ..
غيث يبتسم ريما مكشوفة له / اممممممم يعني كل شهر راح يكون كذا ..
ريم ببراءة / هااا ايش هو ..
غيث بخبث / هههه التعب راح يكون شهري بهذا الوقت ..
ريما حمر وجهها وقفلت المكالمة ...
ريهام دخلت الغرفة وشافت وجه ريما وبهتمام / للحين بطنك يعورك ..
ريما نزلت دموعها .. رن جوالها وقفلت ورمته على الكنب وكانه انلسعت بنار ../ اهئئئئئئئئئئئئ ...
ريهام تضمها وبخوف / ريموو ويش فيك يا قلبي مره تعبانه ..
ريما تهز راسها بلا ..
ريهام / اجل ايش فيك ليه هالدموع ..
ريما تبكي/ غيث اهئئئئئئئئئئ ..
ريهام / زعلك انطقي تكلمي ..
ريما بخجل / لا بس قليل ادب ..
ريهام بستغراب / هاااااااااااه قليل ادب ..
ريما بخجل / قلت له تعبانه شوي قالي " وههي تقلد صوته " .. يعني راح يكون شهري بهذا الوقت ..
ريهام حمر وجهها من الخجل / قللللللللللللة ادب ..
ريما رجعت تبكي .... وريهام تواسيها ..


بيت غيث ..
غيث / ههههههههههههه ههههههههههههههههههههههه ههههههههههههههههههه
ياحبني لها يانااااااااااااااااااااااااااااااااااااااااس ..
هيفاء تطالع فيه بابتسامه / حرام عليك غيث احرجتها بنات مياسة كلهم خجولات وحساسات ..
غيث يبتسم / والله احبه ياهيفاء احسه مثل الفراشة ناعمه ورقيقة ومليانه بالفرح ..
هيفاء تبتسم / الله يسعدكم ..
غيث يوقف / امين ويسعدك مع رعد ..
هيفاء رجعت نظرها لكوب القهوة اللي بيدها .. وسكتت تفكر برعد ..
غيث / انا طالع رايح اشوف ريما .. وارضيها ..



ـــــــــــ


بالاستراحة المشبوهة ..
لؤي / وين صاحبتك .. ما ردت ولا اعطتنا خبر ..
صالحة / انا اعطيتك كل اللي معاي يخصها وقلت لك تصرف معاها .. اعطيتك رقمها ورقم ابوها ..
لؤي / انا ارسلت مقطع الصوت لها وانتظرت اتصالها بس ما اتصلت ..
صالحة / انا اتصلت عليها اكثر من مرة وجهازها مقفل .. اشوف أي رقم ارسلت عليه المقطع ..
لؤي يفتح احد الجوالات اللي معاه / وهذا هووووه ..
صالحة تفتح عيونه / اتوقع البنت ماتت هذا رقم ابوها اكيد ذبحها .. ابوها واحد اقشر ..
لؤي وهو يدخن من سيجارة / اقوووووووووووول صوصو هالكلام ما يمشي عندي ..
صالحة / انت اللي ضيعتها فلا تلومني ..
لؤي يضربها كف / لا ترفعين صوتك ياكلبه .. وانقلعي عن وجهي ..
طلعت صالحة وهي مقهورة من لؤي .. لو مو الصور اللي ما سكها كان من زمان انتقمت منه وانهته ..
بس تحصل على الصور رح تنتقم منه .. ويكون عبرة لغيرة ..
لؤي / انحرق كرتك يا صالحة وصار لازم ارميك ..



ــــــــــــ


بالصالة الرياضية ..
عناد / الا سند فين يتدرب ..
صقر / شفت تقسيم جسمه كل مره يزيد ...
رعد / يجي كل ليلة يتدرب هينا اللين الفجر وفي البيت جيته اكثر من مره لقيت عنده الات رياضية ويتمرن فيها ..
عناد بضيق / كل ليه يجي هنا وزوجته وينها عنه ..
رعد / عنااااد ..
صقر وقف التمرين / كاني حاس ان فيه شيفرت بين كلامكم ..
رعد / مافي شي ..
عناد يتنهد / ..............
صقر / عناااااد انت تدري باللي صار ..؟
عناد بجمود / لا ..
صقر / عناد واضح انك تعرف كل شي قولي ايش اللي صار ..
رعد / صقر قال لك ما يعرف شي خلاص ..
غيث / السلام عليكم ..
الكل / وعليكم السلام ..
غيث / لي مكان اتمرن رحت ابي الشوف زوجتي طردني عمي ابو سطام ..
رعد وعناد / هههههههههههههه
صقر / اعذرني غيث انا رايح عند مشوار ..
غيث / خذ راحتك .." بعد مطلع صقر " .. ويش فيه صقر متغير هالايام ..
رعد / زعلان من امه وابوه واخواته على اللي صار برمضان ..
غيث / له حق يزعل بس مو لها الدرجة .. خالتي تشتكي منه ..
عناد / حاولنا فيه مو راضي بكيفه بكرة ينشغل بالجامعة ويلتهي شوي ..
رعد / يالله ابدا في الرياضة وورينا لياقتك ..



ــــــــــ



مكتب سلطان ..
متعب / سوت اللي قدرت عليه وبعد ما توسطت له وكفته قدام اللي ما سك القضية قدرت اطلعه منها ..
بكرة تجي للمركز وتكفله وتتعهد وتاخذة معاك ..
سلطان / جزالك الله خير يا متعب ..
متعب/ هذا واجبي ما سويت شي ..
عبدالعزيز / انا اخذت شهادته وكملت الاوراق وارسلتها وكلمت عزام يساعدنا هناك عسى تتيسر الامور ويروح يدرس ..
متعب / واذا محتاجين مساعدة انا موجود نايف بغلات ماجد عندي ..
سلطان / كثر الله خيرك اتعبناك معانا ..
متعب يوقف / لا تعب ولا شي .. يالله انا لزم اروح اشوفكم على خير ..
عبدالعزيز وسلطان / فمان الله ..


ـــــــــــ


يوم جديد ..

رجعوا الطلاب والطالبات للمدارس ..


سند وام سند وغرام راحوا لحفر الباطن ام زيد طلبت من سند ياخذ غرام للمستشفى ويسحبون الي اللي بانفها ..
وبعد ما وصل سند لـ ام زيد .. ام زيد تكشف على غرام / ييييييييههههههههه معدتها مقلوبه وخاوية ..
سند اللي طلبت ام سند حضورة قاعد عند الباب ومعطي ام زيد واخته ظهرة ..
ام سند / كيف يعني خاوية ..
ام زيد / تعبانه بنتك حيل يبيلها غذاء .. اقول يابنت انتي طحتي او شلتي شي ثقيل وانتي صايمة عن الزاد ..
ام سند / ليلة الزواج قالت انها دايخة وما اكلت شي ..
ام زيد / اجل ياطاحت يا شالت شي ثقيل وهي جيعانه قلب معدتها ..
سند / وريحه ..
ام زيد اللي لبسه برقع وجلال صلاة احمر و جلابية روز ازرق وريحة الاعشاب فايحة منها / اسمع ياولد ..
به شيخ بالمسجد اللي باول الحارة المسجد الكبير اريته " رايته " .. به هناك شيخ زين خله يجي ويقرا على اختك ..
جنبي رقد وانا امرخها " ما اعرف افسرها لكم اللي تعرف تعرف والاي ما تعرف تسال امها وشلون ^_^" ..
بها شر للحين ما طلع منها .. " وبعد ما خلصت من الكشف ربطة بطن غرام بشماغ " .. هذي اعشاب مطحونه ..
خلها تاخذها على الريق مع كاس حليب دافي .. انتم بترجعون دياركم متى ..
سند / متى ما خلص علاجها ..
ام زيد / اها شف البيت اللي قبالي به بيت صغير استاجره ان ما كان احد سبقك عليه ..
وكل صبح ومساء امر عليها وشوفها .. والله ان البنت كسرت خاطري الله يقومها لكم سالمه غانمه ..
سند وام سند / امين ..
سند تلطم بشماغه ولف اخته بالفرشه اللي معاه وشالها .. بعد ما وصل لسيارة نيمها فيه ..
سند / يمه انا رايح اشوف البيت اللي قالت عنه الحرمة ..
ام سند / طيب ..
راح سند واستاجر الملحق كان غرفتين ومطبخ صغير وصالة .. وراح لشيخ وقاله عن غرام ..



ـــــــــــ



بيت ابو عبدالله ..
ابو عبدالله يدخل البيت وهو اللي غايب عنه 3 شهور ../ السلام عليكم ..
حنان ومها / يببببببببببه " وراحوا يجرون يسلمون عليه ويحضنونه " ..
شريفه اللي لها ايام متغيرة ومو على عوايدها / وعليكم .. ويش عندك راجع ..؟
ابو عبدالله / ما يصير ارجع ..؟
شريفة / لك شهور غايب ما ندري عنك والحين راجع ويش عندك ..
ابو عبدالله / غايب اجيب لك فلوس والا ما تشوفين رصيدك .. " تركها ودخل البيت " ..
مها / يمه ليه قلتي لبوي هالكلام ..
شريفة / انقلعي عن وجهي .. انا قاعدة طفشانه وانتي ولا داريه عن شي ..
مها / وليه ما تروحين لبيت جدي ولمشاويرك اللي ما نعرف عنها وتغيري هالنفسية اللي عليك ..
شريفة بارتباك / أي مشاوير اللي اروح لها ما رحت لمكان وبيت جدك زعلانه منهم ما ابي اروح ..
حنان / يمه انتي اخر مره لمن جيتي وعبايتك مشقوقة ومغبرة وين رحتي فيه ..
شريفة بعصبية / اسكتي انا ما قلت لك لا تطرين هالسالفة مرة ثانية ..
مها / على هونك يمه لا تعصبين .. حنان صادقة انتي وين كنتي هذاك اليوم رحتي وانتي مبسوطه ..
ورجعتي وقها وحالتك حالة وبعد هذاك اليوم معاد طلعتي من البيت ..
شريفة / بنننننننننننننننننننننت ما بقى الا تحاسبوني ..
عبدالله من وراها / ويش مسوين انتي ووياها للغالية ..
مها بخبث / حنا ما سوينا اللي سوت العنود ..
عبدالله باهتمام / ويش سوت العنود ..
مها وبابتسامه خبيثة / تزوجت ..
عبدالله متفاجأ / تــــــــــــــزوجـــــــــــــــــــت ..
شريفة / ..............








اتمنى يعجبكم ..
وعذرا على القصور والا خطاء الاملائية ..
واسفة جدا للي ما قدرت ارد على تعليقهم .. بس اسعدني تواجدهم جدا ..
اختكم ... مشاعل السعودية ..


سبحان الله و الحمد لله و الله اكبر ...

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 16 ..


فكري جليسي و التسآهيل مركـــآي
وأشرب همـــومي شـربة الشآذليّــه
وأصبر إلآ مـن لآمس اليــــآس بلـــوآي
وأبقى عـــزيــزه بـــآسمه شــآمخـــيّه
أحب ولآمني عشقت إسمع الجــآي
أكتـــم و أغــــآر و غيــرتي ( جآهليّه)
عندي الهوى أشبــه بــ معزوفة النـآي
وقت السهر وقت الضحى و المســيّه




بيت ابو عبدالله ..
عبدالله متفاجأ / تزوجت
شريفة / وانتي من قلك ..
مها تطالع حنان .. حنان بارتباك ../ اا ساااره .. سااره قالت لي .. " وبسرعة " وبعد خلود تزوجت ..
شريفة بقهر / وبعد هذولا قالوا غابت عنا نسوي اللي نبيه يبون يقهروني وبس .. ومن اخذوا اكيد عيال الحمايل ..
ابو عبدالله اللي كان واقف وراء البنات / وانتي اخذتي ارذلهم ..
شريفة بقهر وغل وكره / ايه ارذلهم ايييييييييييه ..
ابو عبدالله تركها وطلع من البيت .. مها تطالع امها بقهر ../ ليه يمه ابوي ويش سوء لك .. في ايش قصر معاك ..
عبدالله بعصبية / اسكتي انتي .. "التفت لامه " ارتحتي الحين .. انتظر وانتظر وهذي هي تزوجت ..
" التفت لحنان " .. قولي انطقي من تزوجت مممممممممممن ؟
حنان وهي ترجف من الخوف / ااااااااا ببتتتااال ولد عمها سلططاان ..
عبدالله بعصبية رمى الطاولة الزجاجة اللي بنص الغرفة وراحت الى قطع صغيرة ..
مها وحنان صرخوا بخوف / اااااااااااااااااااااااااااااااااااااااااااااااااا ه ..
شريفة بخوف / هدي اعصابك .. انا احلها واخلية يطلقها باقرب فرصة ..
عبدالله / اذا مارجعتيها لي راح اذبح نفسي فهمتي ..
شريفة / ابشر خلاص بس لا تزعل نفسك يمه ...
عبدالله طلع من البيت وهو معصب ..
مها تجلس على الكنبة / يمه انتي ليه معاد تروحين لبيت جدي .. حتى بالعيد منعتينا نروح ..
شريفة وهي تهز رجلها بغضب وبهمس / العنود تحسب انها بتقدر عليه .. اوريك يالعنود ..
هذا انتي ورحتي عن البيت وفضي المكان لي .. ارح اوريك ويش تسوي شريفة ..
مها / ايش يمه ما اسمعك ايش تقولين ..
شريفة بحدة / اقول انقلعي عن وجهي .. انقلعي ..
مها وحنان تركوا امهم وطلعوا كل وحدة لغرفتها ..


ـــــــــــــ


بالمستشفى ...

الممرضة / دكتورة نوال الرجال اللي كشفتي عليه قبل جاي ويقول عنده مراجعه ادخله هينا والا احولة لدكتور سمير ..
نوال رافعة حاجب / تقصدين سعود .. " وقفت " .. انا اتفاهم معاه ..
نوال طلعت لبرا العيادة وبجدية / نعم سعود ..
سعود / عندي مراجعة والا ناسية ..
نوال / عندك الدكتور سمير فيك تكشف عنده ..
سعود / والله انا المرة الاولى كشفت هينا وابي اراجع هينا ..
نوال / سوسن لو سمحتي ممكن تطلبين الامن ..
سعود فتح عيونه للاخر / الامن لي انا ..
د. ايمن من وراء سعود / دكتورة نوال فيه مشكلة عندك ..
نوال / لا دكتور ايمن بس الاخ يبي يكشف عندي ..
د. ايمن لسعود / انا كاني شايفك من قبل ..
سعود بابتسامه خبيثة / سعود ولد عم نوال و " بخبث " .. خطيبها ..
د.ايمن رفع نظرة لنوال .. مصدوم / صحيح .. " وصلوا حراس الامن " ..
نوال / طبعا لا ايمن .. بس سعود حاب يسوي حركات .. بزر لاتهتم فيه ..
وهذا الامن اذا ما التزم بالقونين خليهم يسحبونه زية زي غيرة .. وما للقرابة واسطة عندي ..
" ودخلت عيادتها .. وقفلت الباب .. سعود بغضب ضرب باب العيادة برجله وراح .." ..
د.ايمن يبتسم بفرح / خلاص شباب ارجعوا مشكلة وانحلت ..


ــــــــــ


بمركز مكافحة المخدرات ..
متعب / وهذا نايف ..
نايف جلس بهدوء قبال عمامه .. / ...........
سلطان من بين اسنانه / هذي اخرت الصيعة والضيعة .. مخدرات ..
نايف / ...........
عبدالعزيز / ما تبي تقول شي ياولد ..
نايف / ............
متعب / اذا تبون تعاتبونه والا تعاقبونه خلوها في البيت ..
نايف / متى اخذ سيارتي ..
متعب / سيارتك تصادرت ..
نايف / بكيفكم تصادرونها ..
متعب رفع حاجب / ايه بكيفنا واحمد ربك انها تصادرت السيارة بس ..
سلطان / اص ياولد قال سيارته قال .. قوم وقم قدامي لا بارك الله فيك فضحتنا قدام الخلق ..
طلع نايف وعبدالعزيز من مكتب النقيب متعب .. متعب / ابو بتال لا تضغط عليها الولد بفترة مراهقة ..
سلطان / والله ما ادري ويش اسوي معاه .. بس بنشوف اذا اللي سواه علشان يسافر يدرس ساعدناه ..
متعب / انت سفرة وراح تشوف نايف القديم .. انا متاكد ان اللي فيه من الضغط النفسي ..
سلطان / يصير خير .. مع السلامة ..
متعب / فمان الله .." وجلس على الكرسي وهو يفكر باللي راح يصير لـ العنود لو عرفة باللي سواة نايف .." ..


ـــــــــــ


يوم جديد ..

بحفر الباطن ..
ام زيد / اقول ياحرمة .. البنت بها نظرة وشرهه ماكنه .. " متمكنه منها " ..
ام سند / كيف يعني ..
ام زيد / انتي ما تقولين ان اللي صار لبنت عقب عرس ولد اخوك ..
ام سند / ايه صحيح ..
ام زيد / اها بذاك الليلة بنتك طاهرة والا بها العادة ..
ام سند / لا معاها كانت توها اول يوم واخذت يومين والثالث وقطعت ولا هالحين ما جاتها ..
ام زيد / وشلون تجيها وهي بهالحال .. اسمعي .. اجمعي النسوان اللي حضروا بتيك الليلة ..
واللي ما تحضر روحي لبيتها .. واجمعي اثرهم واغسلي بنتك به واسقيها ثلاث ليالي ..
ودوري من اللي زعلانه عليها وراضيها وتصدقي عنها طول هالثلاث ليالي .. و وضيها كل ليلة ..
وخلي القران عند راسها يتلاء .. ولا تنيمينها الا وهي على طهرة .. غسليها ونظفيها ونيميها والقران عند راسها ..
ساااااامعة .. مره ثلاث ليال .. وهذا الزيت مقري فيه ادهني جسمها وراسها كله .. كل ليلة ..
لاتنسين شي ..
ام سند برتباك / انتظري .. " وفتحت المكالمة " .. سند يمه اسمع ..
ام زيد / لا حول ولا قوة الا بالله .. اسمع يولد .. اجمعوا اثر من حريم ليلة العرس واغسلوبه اختك ثلاث ليال ..
واسقوها منه .. وتصدق عنها بتيك الليال الثلاث .. ولا تنام الا وانتم مغسلينها ومنيمينها على طهارة ..
وخل القران يتلاء على راسها ثلاث ليال .. والزيت ادهنوها به اللين تقوم على حيلها ..
وان شاء الله ربي يعافيها ويرد لها صحتها .. ولا تنسى الاكل اللزين العصيد المرقوق السليق ..
الاكل اللي فيه فايدة وعليكم بالدبا والقثاء يقوي حيلها وعضمها والله الله بالعسل .. لا تنسى شي ..
سند يتنهد / لا ان شاء الله ماني بناسي شي ..
ام زيد / اها تعال خذ اختك خلصت من علاجها والباقي عند ربك .. هذا دواك يابنيتي وعند ربك اشفاك .. وسامحينا ..
ام سند / مسامح ..
سند دخل واخذ اخته وجمع الاغراض مع امه ورجع للخبر ..


ــــــــــــــ


قصر ابو سطام ..
ابو سطام بحدة / وتقوم تبيع المخدرات .. لو طاحت بيد اخوانك والا عيال عمك ويش تستفيد ..
نايف / استغفر الله .. من الصبح وانا اقول ما لي دخل بهاااااااااااا ..
ابوسطام / لاترفع صوتك .. ويش اللي دلك على اصحاب مثل هالرمم ..
نايف / اصدقاي كلهم سافروا يدرسون برا .. واخواني ما يبوني اجلس معاهم ..
وعيال عمي وينهم هم بديرة وانا بديرة وين تبين اروح ..
ابو سطام / تبي تروح تدرس مع ماجد ..
نايف بهدوء / ابوي وامي ما اقدر اخليهم بالحالهم ..
ابوسطام بسخرية / اللي يسمعك يقول قاعدا معهم طول الايام اللي فاتت .. لا تضحك علينا ياولد ..
نايف يتنهد / اليد قصيرة والعين بصيرة ..
ابو سطام / طلع جوازك ولا تشيل هم .. تكاليف الدراسة كلها علية ..
نايف التفت لجده / .............
ابو سطام / درست اخوك وعيال عمك ما ادرسك انت .. جهز ياولدي امورك ولا تشيل هم ابوك وامك راكان معاهم ..
نايف يوقف ويقبل راس جده ..وبهدوء / الله يطول بعمرك .. " وطلع من المجلس .. " ..
سلطان / نايف تعال هينا ..
نايف / نعم ..
سلطان / وين رايح ..
نايف / ابي اروح الرياض ..
سلطان / لا مالك روحة .. بتقعد هينا اللين تتعدل امورك وتسافر من هينا على بريطانيا على طول ..
نايف / بس ..
سلطان / لا بس ولا شي .. انتهاء .." ودخل لبوة " ..
نايف / اومر عسكرية .. يالله نجلس ونتعرف على عيال العم اكثر ..


ـــــــــــ


بالخبر ..

بيت ابو سند ..
وصل سند الساعة 1:00 بعد منتصف الليل .. كان يمشي بهدوء من الحفر للخبر ..
ووقف عند اكثر من محطة علشان غرام وامه .. بعد ما وصل ساعد امه بترتيب الاغراض ..
وبعد مانامت اخته وطلعت امه لغرفتها الا صارت الساعة 3:00 وطول الفترة محد حس فيهم ولا عرفوا بوصولهم ..
سند دخل بهدوء لغرفته .. وشاف رنيم مثل المعتاد نايمة ولا تحس بدخلته .. وهي طول الفترة تعتقد انه ينام عند اخته ..
سند اخذلة دوش وغير ملابسة بسرعة و نام جنب رنيم على اساس ينام شوي الى ان ياذن الفجر ..
ويصحى كالمعتاد قبل رنيم .. علشان ما تزعل .. وتثق فيه ..سند مع التعب نام وما صحي الا على صرخة رنيم ..
رنيم / وااااااااااااااااااااااااااااااااااااااااااه ..
سند نقز بخرعه / ويش صار ..
رنيم وهي على السرير لهي قاعدة ولا هي واقفه / انت كيف تنام على سريري ..
سند يطالع باب الغرفة اللي ينادي من وراه ابوه .. سند بحرج / اص لا تفضحينا ..
وراح لبال الغرفة وفتحة / هلا يبه ..
ابو سند /عسى ماشر فيكم شي ..
سند بحرج / لا يبه سلامتك .. بس رنيم ما تدري بانا وصلنا ويوم شافت احد نايم بالغرفة اخترعت ..
ابو سند / هههههههههههههه الله يهديكم بس .. " وبخبث " ارفق عليها ..
سند احمر وجهه / يببببببببببه ..
ابو سند / ههههههههه غير ملابسك وانزل افطر معنا تاخرت بانوم يالله وانا ابوك .. " ونزل تحت " ..
رنيم جالسة متربعه على السرير وبعصبية .. بعد ما قفل الباب سند / انت ويشلون تنام على السرير ..
سند بخطوات سريعة يمسك رنيم وينيمها على السرير .. رنيم شهقت / هههههههئئئئئئئئئئئئئئئئ ..
سند بابتسامه / كذا نمت .. يعني كيف .. " وقبلها بقوة " الله يسلمك ياقلبي ..
رنيم حمر وجهها / قلللللللللللللللللللللللة ادب .. هااااااااااااااه " تمسح شفاتها بقوة مكان قبلته " ..
سند وهو يرمي ملابسة الداخلية يبي يستعد للحمام / ههههههههههه عادي حبيبتي ..
رنيم جلست .. وبعصبية / ما ... " وغصت بالحكي لمن شافت سند يلف خصرة بالفوطة "..
رنيم رجعت راسها لسرير وتغطت بالمخدة / ياااااااااقليللللللللللللل الادب ..
سند / ههههههههههههههههههههههههه " وهو داخل الحمام اكرمكم الله " ..


ـــــــــــــــ



يوم جديد ..

بالرياض ..
بتال راجع من صلاة الجمعة .. كان خطيب الجامع يتكلم عن الزواج وعن المعاملة مع الزواجات ..
وكيف النبي كان يتعامل مع زوجاته .. هذي الخطبة اثرت كثير بقلب بتال ..
جلس بالصالة قبال التلفزيون وشافه مفتوحة على قناة السعودية للقران ولا مرة دخل البيت ..
وشاف التلفزيون على غير هذي القناة .. التفت على العنود وهي واقفة بالمطبخ تجهز الغداء ..
بتال بداخلة " كل اللي اشوفه يقول ان مالك بالغلط طريق .. بس اللي اعرفه غير .. يمكن ظالمها يا بتال.."
سمع صوت الشيخ عبدالرحمن السديس يخطب بالحرم عن الظلم والظالم ودعوت المظلوم ..
اقشعر جسمه ورجع التفت للعنود .. " يكون طالمك يالعنود .. ياربي ما اقدر اتحمل .. هالشي ..
يارب ساعدني .. يمكن لرحت الخبر وبعدتها عن هـ الأشياء تتحسن حياتنا "
العنود حست بان فيه احد يراقبها رفعت عيونها وشافت نظرات بتال .. وارتبكت ..
العنود بداخلة " ويش فيه يطالعني كذا .. يا ربي دخيلك .. يمكن تتخيلين يالعنود " ..
بتال كل بعد شوي يرفع نظرة فيها ويراقبها .. بتال " بالزين مالك شبية يبنت عمي .."
اول مرة يدقق بتفصيل جسمها .. كانت لبسه تايور ابيض وبلوزة حمرا بتموج ابيض ..
رافعه شعرها كله بشباصة ومتمردة خصل من شعرها على وجهها ..
العنود رفعت نظرها لبتال وشافت يراقبها ونظراته غريبة .. صدت عنه ..
العنود بداخلة " حسبي الله على ابليسك يازهروه قلبتي مخي وخليتيني اتخيل كلامك صحيح " ..
بتال حس بارتباكها من نظراته .. ابتسم بخبث ومشي لعندها بالمطبخ .. شافها تقطع الخيار لسلطة ..
بس تقطيعها غلط .. واضح انها تفكر .. مشي بهدوء الا ان وصل خلفها ..
بتال وهو حاضن العنود من الخلف .. وبهمس / انتبهي لا تقطعين اصباعك ..
العنود اللي كانت تعوم ببحر كلمات زهرة .. وما انتبهت لدخولة .. شهقت بخوف / هههئئئئئئئئئئئئئ ..
بتال يزيد من حضنها .. وبخبث / بسم الله على قلبك .. ويش اللي تفكرين فيه .. اكيد انا ..
العنود بارتباك / اا اممم ممكن تبعد عني ..
بتال يقبل اذنها وبهمس / لا .. ويش بتسوين ..
العنود مشتت تفكيرها / اصرخ ..
بتال بخبث .. وهو يقلد صوتها / لا الله يخليك .. لاتذبحني .. " وبضحكة " .. مثل ذيك الليلة ..
العنود عصبت .. لانها حست بذل والقهر ../ هذا اللي تمناه راكان .. تذلني بدال ما تكرمني ..
بتال سكت لثواني / معاش من يذلك يا بنت العم .. بس حق واخذته .. والا بتمنعيني ..
العنود بلعت ريقة / ما امنعك من حق شرعة الله ..
بتال لفها لتكون مقابلة وجهه .. وبهمس / سامحيني .. " قبل راسها وتركها " ..
العنود بقيت جامدة مو عارفة ايش تسوي .. ايش يعني هذا اعتذار او توديع ..
رتبت الغداء على الطاولة وهي كل بعد شوي ترفع نظرها لبتال وشافته مركز مع التلفزيون ولا عاد طالع فيها ..
العنود بهدوء / الغداء جاهز .. " قام بتال تغداء بهدوء .." ..



ـــــــــــ


بالاستراحة ..
عناد / وسحبوك حراس الامن ..
سعود بعصبية / اكيد لا .. انا طلعت وتركتهم ..
عناد / الحين ليه مصر الا نوال .. قلوا الدكاترة .. " وبخبث " .. والا القلب ينادي ..
سعود رفع حاجب / لا قلب ايش انت الثاني ..
عناد / ههههههههههه علية .. انا عندي خبرة ..
سعود / هوهو طلعت الاسرار استاذ عناد .. يالله غرد ..
عناد ارتبك / لا مو ليه ناسي راكان ورعد والشباب كذا يعني ..
سعود بخبث / كذا يعني والا .. عدناااااااااان ولينا .. " كان يغنيها " ..
عناد بعصبية / لا تذكرها مره ثانية ..
سعود / انتي ليه مكبر الموضوع .. بنت بالغربة وماهي خليجية ثلاث ارباع عمرها بأمريكا .. ايش تتوقع منها يعني ..
عناد بعصبية / سعععععععوووود ..
سعود بضحكة / والله صدق عناد .. ليش مكبر الموضوع .. اعجبت في بنت مدة شهر تقربت منها لمدة اسبوع ..
وبعدين اكتشفت .. هههه .. انها مخليت بنك متحرك .. وحابه واحد امريكي ..
عناد يطالعة بنظرة قاتله ....
سعود يضحك / هههههه عناد ههههههه انت شايف وجهك و وجه الامريكي احد يترك القمر ويروح للقـ ..
قطع كلامه وهو يضحك ويركض وعناد يركض وراه يبي يضربه ..
عناد كل ما ذكروه بهالموقف عصب .. يحسسه بقدر سذاجته وغبائه لو مو الله ثم عيال عمه فتحوا عينه ..
سعود يصارخ وهو يركض / حس بشعوري يوم تضحك على سالفتي مع نوال هههههههههههههههههههههههههه ..


ــــــــــــــ


بيت ابو سند ..
الحريم ولبنات متجمعين .. يسلمون على غرام وام سند ..

رنيم مشتاقة تسلم على امها .. بس امها ابد مو معطيتها وجه ..
تذكرت يوم راحت مع سند لمستشفى ..


الدكتورة / الحين فيك تتحركين براحه بس بعد لزم تنتبهين مو تشيلين اشياء ثقيلة ..
واذا صار وحملتي لازم تنتبهين للحمل وتذكرين لدكتور حالة ظهرك ..
رنيم وجهها حمر .. وبارتباك / ماله لازم ..
الدكتورة / كيف ماله لازم هذا شي مهم لصحتك ..
رنيم عصبت / صحتي يعني بكيفي اقول ما اقول وبعدين من قالك ابي ااا ... " وسكتت محرجة من وجود سند " ..
الدكتورة رفعت نظرها لسند وشافته مغطي فمه بيده وشكله كاتم ضحكته .. وعرفت ان رنيم محرجة ..
الدكتورة بابتسامه / اسفه .. وهي وصفة العلاج .. شويت فيتامينات ومقويات ..
اخذ سند الوصفة وشكرا الدكتورة وطلع هو ورنيم ..
بالسيارة ..
سند بهدوء / الحمد لله على السلامه .. عسى الحين مرتاحه بعد ما طلعتي المشد عن ظهرك ..
رنيم تتنهد / الحمد لله .. سند انت وعدتني توديني عند امي ..
سند بابتسامه / وانا عند الوعد ياقلبي ..
رنيم بعصبية / لا تقول قلبي ..
سند وبتسامه مو مفارقته / طيب امممم عمري ..
رنيم بعصبية / اووووووووووووووف لا تتغاباه ..
سند / طيب ويش تبيني اقولك يا روحي ..
رنيم بعصبية / اسكت اسكككككككككككت ..
وصلوا لبيت ابو سطام ودخلوا .. سند قبل راس خالته ولمن جات رنيم مياسه صدت عنها ..
رنيم بعبرة / يممه ليه زعلانه مني .. يمه والله ما سويت شي والله ..
مياسة بحدة / انقلعي من وجهي .. البنت اللي تنزل راس امها ماهي بنتي متبرئة منها ..
رنيم شهقة بوجع / ههئئئئئئئئئئئئ يممممممممممممممه انا موطيت راسك والله يمه جعلني اموت قبل لا اسويها ..
مياسة غمضت عيونها ماتبي تبين ضعفها لرنيم .. / لو مو متاكدة من اللي سويتية كان سامحت لكن متاكدة ..
طلعت مياسة من المجلس وتركت سند ورنيم ..
رنيم تبكي قهر وظلم / والله ماسويت شي والــــــــــــلـــــــــــــــــه يمه احللللللللللللللللللللللف لك ..
سند وقفها وضمها وبهمس / وعد مني اول ما اخلص من شغلت غرام احل المشكله هذي واصالحكم ..
بس انتي اهدي وخليهم هالفترة اللين يهدون وبعدين نتفاهم .. الحين خلينا نروح البيت ترتاحين ..


قطعت افكارها صوت اختها ريهام ..
ريهام بهدوء / معليه رنيم هالفترة بس اصبري وان شاء الله ترضاء صدقيني انها هي بعد مشتاقه لك ..
رنيم صدت عنه تطالع امها وعيونها مغرقة دموع .. وبغصة / والله ما سويت شي ..
ريهام تمسح على كتفها و بمواساة / الله كريم .. الله كريم ..

عند الحريم ..
ام سند / والله ما ادري ويش السواه ..
ام سطام / نسوي عزيمة كبيرة كانها عرس .. واللي ما تحضر نروح لبيتها وناخذ اثارها ..
ام سند / يمه نروح لبيتها ونقول عطينا من اثرك لانك اعطيتي بنتي عين ..
ام سطام / العين حق يابنتي والحق ما ينزعل منه ..
ام عناد / والشرهه ويش حلها ..
ام سطام / نرضي اللي شرهان ونطيب خاطره بس خلنا نعرف من ..
ام سند / سالت غرام فيه احد زعلان منك تقول ما تدري ولا تذكر ..
ام سطام / خلنا نسوي العزيمة وعقبها ندور علية ..


ــــــــــ


بالرياض ..
بيت ابو نايف ..
راكان / والله البيت صاير احلا ..
زياد / ايه الله يخلي لنا العنود .. غيرت الاضائة ودهان البيت .. توسع البيت وتغير ..
راكان / ماكان قارفنا في هالبيت الا خالتك شريفة ..
شريفة من وراهم بحقد / وقالتوا غابت نلعب بحلال ابوها على كيفكم يا عيال الفارس ..
راكان بغرور / شايفين خير .. مانا بجيعاني حتى نحط عينى على حلال غيرنا ..
شريفة / وبامر من تغيرون في البيت ..
راكان برفعة حاجب / البيت بيت ابونا والقوم حاربون .. هي يا ام عبدالله البيت باسم ابوي يعني مالك فيه طوبه ..
شريفة بصراخ / تسرقوني عينك عينك ..
ابو نايف من خلفها وبنبرة / وانتي ويش لك دخل بمال ابوهم ..انتي تعرفين وين ابوك وين حلاله ..
شريفه ارتبكت / اا يبه ايشلونك ..
ابو نايف يصد عنها وهو يتعكز على عصاه ويدخل غرفته / بخير وارجعي لبيتك الليل امسى " وقفل باب غرفته وراه "
شريفة اللي كانت بعباتها طلعت والكره والحقد مرسوم على وجهها ..
زهرة شافتها من شباك المطبخ / اعوذ بالله منك ومن شرك ..


ـــــــــ





بيت بتال ..
العنود بعد ما تعشوا ودخل بتال غرفة نومه .. دخلت هي غرفة نومها .. وبتاخذ لها دوش يريح اعصابها قبل النوم ..
العنود طالعه من الحمام " اكرمكم الله " وعليها الروب وتنشف شعرها الاسود الطويل بالفوطة ..
وصلت لتسريحة بتمشط شعرها انتبهت لوجود علبه حمراء صغيرة مربعة الشكل .. ملفوفه وكانها هديه ..
فتحت العلبة وطلعت اللي بداخلها .. شافت قطعه قماش صغيرة في البداية ما عرفت ايش ...
بس لمن عرصة قطعة القماش " قميص نوم صغر واحمر " رجعتها بسرعة لـ العلبة .. ووجهها احمر ..
العنود بداخلها " ايش يقصد " .. شافت كرت مرمي بجانب العلبة طحت منها اول ما سحبت القميص ..
فتحت الكرت الا هو ابيض ما فيه ولا أي كلمه ... جلست على الريكه تفكر ..
العنود بداخلها " تبي تفتح صفحة جديدة .. ايش اللي غيرك فجأة يا بتال .." ..
العنود بعد فتره قررت تلبسه .. مهما كان هو زوجها ودعاها و واجب عليها تلبي الدعوة ..
تخاف من غضب الله ولعنة الملائكة .. لبست القميص بيدين ترجف .. فردت شعرها واللي كان اطول من القميص ..
غطاء اجزاء كثيرة من جسمها .. وتعطرت .. العنود بداخلها " ياربي احس بخوف .. اغيره واستسمحه يعطيني وقت ..
اعوذ بالله من الشيطان .. سمي بالله وتوكلي عليه مو صاير الا كل خير " .. توجهت للباب ..
واول ما حطت يدها على المقبض سحبتها وتراجعت .. العنود بهمس خجول وخايف ..
.. / لا خلص ابي اطلب منه السماح ويعطيني فرصة .. توها خطت خطوتين الا الباب ينفتح ..
التفتت وتلاقت عينها بعين بتال .. بتال اللي كان جالس بصاله وحس انها طولت قال بيشوف وضعها ..
وهل فهمت معنى الهدية وقبلت العرض والا لا .. واذا كان لا فما راح يغصبها على شيء ..
بس تفاجاء لمن شافها لبست انتبه لاحمرار وجهها وحركت يدينها .. واضح خجلها وارتباكها ..
دخل وقفل الباب وراه .. تقدم منها .. مسك يدها اللي تفرك فيها وهي منزله عيونها بالارض ..
بتال رفع يدها لشفايفه وقبلها .. وبهمس / القميص لم اخذت توقعت جميل .. بس طلع لباسه اجمل ..
العنود اللي مارفعت عيونها فيه وتلوم نفسها على استعجالها ..
بتال يقبل جبينها .. وبهمس / ما ودك اشوف عيونك .. " حس برجفتها زادت .. ابتسم وضمها لصدرة " ..


ــــــــــــــ


يوم جديد ...


الخبر .. الجامعة ..
شجون شافت صديقتها سمية .. تعرفت عليها هي صحيح اكبر منها بـ 3 سنين ..
بس الظروف ما سمحت لها تدرس الا ذا السنه ..
شجون بابتسامه / صباح الخير ..
سمية بصوتها الانثوي الناعم المغري / صباح النور ..
شجون بابتسامه / صراحة سمووي لمن اسمع صوتك احسنس ذكر مو انثى تشككيني بنفسي ما شاء الله عليك ..
سمية اللي امها من اصل باكستان وابوها سعودي ../ هههههههههههه حياتي ههههههه ...
شجون / اممم اقول سموي عيونك عدسات والا خلقة وشعرك صابغتيه والا بصراحة هالسؤال بخاطر من اول ما شفتك ..
سمية تبتسم / لا ياقلبي عيوني خضراء من ربي وشعري كستنائي من الله .. اممم وراثة من امي ..
شجون / اهاااا ما شاء الله عليك .. " طالعت بساعتها " .. يالله المحاضرة راح تبدا ..



ـــــــــــ


بيت ابو سطام ..
ريهام وابرار متوجهين للملحق .. رعد جاب عمال ونظفوا الملحق ..
ابرار معاها كراست رسم وقلم رصاص .. وريهام كذلك ..
رعد اللي كان رايح لشركة يبي يكلم سلطان بموضوع الشغل شافهم ولحقهم ..
رعد / هااااه يا حلوات مستعدات ..
ريهام بحماسة / مره متحمسات ..
ابرار/ بقوووووووووووة اسمع عمي ترا بس انت اللي سمحنا لك بدخول برغم ان رنيم ذبحتنا صراخ ..
رعد رفع حاجب / ليه ..
ريهام / تقول ما تبي أي جنس ذكري ..
رعد بابتسامه / حتى لو صرصور ..
ابرار / اعوذ بالله لا ان شاء الله ما يدخل عندنا صرصور
رعد ابتسم / يالله انا عندي شغل ولا اعطلكم عن شغلكم كمان .. واي شي تحتاجونها قولوا لي عليه وانا اجيبه ..
ريهام وابرار / شكرا ..
رعد اشر لهم مع السلامه وراح .... ابرار بحماس / يالله ..
ريهام بحماس مماثل / ياااااااااااااااااااااااااااا لله ..


ــــــــــــــــ


بيت بتال ..
فتح عيونه وما شاف العنود جنبة ابتسم وهو يشم ريحة القهوة والفطور مغيرت عادتها حتى بعد اللي صار البارح ..
جلس على السرير .. مسح وجها وقام .. دخل للحمام ولاول مره يدخل حمام غرفة العنود .. وقف عند باب الحمام ..
شاف الترتيب .. وكيف الحمام نضيف وريحته الحلوة .. ريحة الشامبو والصابون والرغوة .. شاف البانيو مليان مويه ..
وكانه جاهز لـ احد يتحمم فيه .. تمنى يكون جاهز له المويه شكلها دافيه وريحت الرغوة منعشة ..
العنود من وراه بخجل / جهزته لك قلت يمكن حاب تتحمم .. وجبت الفوطة تبعك وعلقتها داخل .. وملابسك جاهزة ..
" واشرت على الكنبه .. " .. ابتسم بتال وبهدوء / شكرا .. " ودخل يتحمم .." ..
العنود بداخلها " يا ربي تهدية ولا تغير علينا يارب .. " ..


ــــــــ


شركة الفارس ..
سلطان / وليه ما تروح تدور لك شغل بشهادتك ..
رعد ارتبك / ما ابي الطب .. عفته يا خوي .. ابي اشتغل بالشركة لي مكان ولا لا ..
سلطان يتنهد / لا حول ولا قوة الا بالله .. الا فيه شغل ذا الايام عندنا ضغط .. سند مع اخته .. وبتال بالرياض ..
رعد يبتسم / تسلم وين اروح اشتغل ..
سلطان يبتسم / مستعجل .. روح شوف ابو مبارك وين يوظفك ..
رعد / لالا ما ابي ابو مبارك يدربني .. خلي واحد من العيال ..
سلطان / علشان تلعب ..
رعد / جربني بس 3 شهور وبعدين ان ما عجبك شغلي ارسلني لابو مبارك .. " يوقف " اقول انا رايح لعناد .. سلام ..
سلطان يضحك / اثرك ناوي ومخطط وخالص .. وعليكم السلام .. الله يوفقك ..


ــــــــــ


بيت ابو سند ..
سند / يمة هذي كروت الدعوة .. وعندك قائمة اسماء المعازيم اللي بعرس راكان ..
ام سند / مو كلهم فيه معازيم ام راكان وانا ما اعرفهم ..
سند / في هذي بسيطه اكلم بتال يقول لزوجته تعزم نفس معازيم زواج اخوها ..
ام سند تلوي فمها / ما ظنيت ترضا ..
سند باستغراب / ليه يمه .. ويش فيها ..
ام سند / مغروره وشايفه نفسها .. ما ادري وانا امك تحسها كذا ما تريح ..
سند يتنهد / يمه خلنا نقول لبتال وهو يحلها لا تعقدينها يمه ..
ام سند / بكيفك انت تصرف انا مالي دخل فيها ابد ..
سند / لا حول ولا قوة الا بالله .. " ووقف يتصل على بتال " ..


ــــــــــــــ


بشركة السعد ..
راكان / الوضع صعب بالشركة .. الخساير قلة صح بس الميزانية ضعيفة وينقصة مبلغ كبير ..
زياد / لو صار لقدر الله وفلست الشركة .. من راح يتعاقب انت والا ابوي ..
راكان / الشركة نسبة 51 % لجدي 49 % لابوي .. وبما انهم موكلين .. فكلنا نروح فيها ..
زياد بتوتر / لا .. ان شاء الله ما يصير شي ..
راكان يتنهد / ان شاء الله .. ان شاء الله ..


ـــــــــــ


بيت ابو عبدالله ..
مها / يمه .. تدرين من شفت بالجامعة اليوم ..
شريفة بنظرة / ويش يدريني من .. وانتي متى بتفلحين وتتخرجين من الجامعة السنة بسنتين عندك ..
مها / خلاص يمه هذا اخر ترم ..
شريفة / المهم من شفتي ..؟
مها / سمر زوجة راكان ولد خالي .. طلعت بالجامعة .. يالبسه تايورات وبلايز والا الشنطه شي ثاني كله ماركات ..
شريفة بكره / جعلها ما تتهنى بها .. ااااااااااه يالقهر ياخذون من فلوس ذا الشايب وغير فلوس اهلهم .. ااااه يالقهر ..
مها باستغراب وهي تاكل من فطرة الجبن اللي بيدها / من الشايب يمه ..
شريفة تفكر ... مها / يمممممممممممممه ..
شريفة بعصبية / وصممممممممممه ..
مها نقزت / يمه ويش فيك ليه تسرحين كذا ..
شريفة / تبين تريحيني .. وتساعديني..
مها / اكيد يمه .. ايش تبين ..
شريفة بخبث / ............


ـــــــــــــ


بيت ابو سند ..
شجون مثل المعتاد تجي تمر على غرام قبل ماتروح الجامعة وبعد ما ترجع ..
ياسر خارج من البيت معزوم على الغداء مع نايف وصقر وسامر او بالاصح حاشر نفسة معاهم ..
واقف عند الباب .. ياسر بابتسامه / هلا وغلا بشوجي ..
شجون / هلا بك ..
ياسر / كيف الجامعة ..
شجون بتدخل بس هذا مو مخلي مساحة لها .. / الحمد لله تمام ..
ياسر / اذا احتجتي مساعدة انا موجود ..
شجون / ايه محتاجه ..
ياسر / افاا قولي لي وانا البيها لك ..
شجون / وخر عن الباب الشمس احرقتني ..
ياسر / ههههههه طيب تفضلي هههه " وراح لسيارته " ..
شجون / مجنون والله .. " ودخلت لغرام " ..


ــــــــــ


بيت بتال ..
بتال يتغداء ../ اقول العنود نهاية الاسبوع نازلين الشرقية ..
العنود رفعة راسه وجت عينها بعينه .. ورجعت عينها لصحن الاكل / ...........
بتال / مسوين عزيمة ويبونك تعزمين اللي عزمتيهم بعرس راكان ..
العنود رفعت حواجبها .. وباستغراب / ليه ..؟
بتال / بصراحة العزيمة علشان غرام .. يبون ياخذون اثر من كل المعازيم ويغسلونها علشان مرضها ..
المهم .. ان الشيخ ما ادري من بضبكط قال سوا هذا الشي وان شاء الله تلقون فيه فايدة ..
العنود / واعزمهم على ايت مناسبة يعني وايش اقولهم مناسبة العزيمة ..
بتال ببساطة / علشان عرسك .. هذي عزيمة لعرس سند وعرسي ..
العنود سكتت لدقايق .. وبهدوء / ان شاء الله .. بس ما ادري اذا يحضرون او لا .. بس بحاول ..
بتال بخبث / ما اظن اذا قالوا العروس العنود ما راح يحضرون ..
العنود سكتت .. وبهدوء / الفرحة حلاتها بالاوله ..
بتال / ............ " وقف " .. الحمد لله ..
العنود لمت السفره ودخلت لغرفتها ..

بعد العصر ...
بتال يتقهوا والعنود جالسة معاه بالصالة .. وبهدوء / جهزي نفسك علشان اوديك السوق تاخذين لك فستان ..
العنود بهدوء / مو مهم انا المهم ساره ..
بتال / كيف مو مهم انتي .. راح تاخذين احسن فستان وراح تكونين احلى عروس ..
العنود صدت بعيونها عنه / ما ابي اكون عروس .. راحت عليه ..
بتال / ليه .. ؟
العنود التفتت له / بتال ما اظن حلوة وحدة متزوجه لها شهر والحين تسوي زفه وعرس ويش تبي الناس تقول ..
بتال / خلاص براحتك بس لازم تاخذين فستان ويكون احلى فستان .. وساره اتوقع راحت مع سمر ..
العنود كشرت وصدت / ذوقي غير ..
بتال برفعت حاجب / لالالا يعني سمر معندها ذوق ..
العنود التفت له / مو قصدي بس انا اعرف سارة واعرف راكان واعرف سمر ..
بتال رفع حاجب / غرررررررووووور ياكافي ..
العنود طالعته ورجعت صدت ..
بتال / قومي جهزي نفسك ..


ــــــــــ



بيت ابو سند ..
سند يدخل جناحه ..
رنيم جالسة على الكنب تتصفح الاي باد / نعم ..
سند يغير ملابسه / ينعم عليك ..
رنيم تغطي وجهها بالاي باد / قلللللللللللللة ادب ..
سند رمى البلوزة وقرب منها وهو لبس بس البنطلون .. بهمس / ايش قلتي ..
رنيم حست بانه قريب منها بعدت الاي باد ..وشهقت / هئئئئئئئئئئئئئئئئئئ قلة ادب .. " وغمضت عيونها " ..
سند يسحب الاي باد ويحطه على الكنب .. وبهمس وهو يوقف رنيم / افتحي عيونك ..
رنيم حمر وجهها ../ بعد عني ياوسخ ..
سند يكتم ضحكت / ايش قلتي ..
رنيم بعصبية ووجهها احمر من الحياء ومغمضة عيونه / سند بعد عني وروح البس ملابسك ..
سند يقبل شفايفه بقوة / ما راح البس وراح انام كذا بعد وعلى السرير ..
رنيم غمضت عيونها وبقهر / وسسسسسسسسسسسسسسخ اكرهك ..
سند قربها منه زود لدرجة ان وجهها صدم بصدره / وانااا احبببببببببببك موووووووووت ..
رنيم تدفه وبكره / عساك تموت وافتك منك .. " جات بتمر من عنده بس سند مسك يدها بقوة " ..
سند بحدة / اذا زاد الشي عن حدة ينقلب ضدة يارنيم فانتبهي .. " وتركها وراح ينام على السرير " ..
رنيم جلست على الكنبة بقهر وهي تهز رجولها .. وبهمس / يا بروووووده .. اوووووف ..
سند حاول ينام وماقدر فز من السرير ولبس بلوزته وطلع من البيت وراح لصالة الرياضية يفرغ عصبيته ..



ـــــــــــــــــــ


بيت راكان ..
راكان تعبان ويبي ينام / سمر لا تغثيني خلاص العزيمة الخميس احنا نروح الاربعاء والجمعة نرجع ..
سمر / اوووف راكان انا خاطري اروح قبل ..
ركان يتنهد / سمر تعباااااااااااااااااااااااااان هم الشركة وبعده السوق ولفك انتي وساره هد حيلي يالله نامي ..
سمر / واروحه لشرقية ..
راكان / الاربعاء كلنا نروح .. حتى بتال .. سمر اخر مره اقولك انا تعبان لتخليني اتصرف معاك تصرف يزعلك ..
سمر سكتت وهي خاطرها تروح قبل مشتاقة لأهلها .. رمت نفسها بجنب راكان اللي ما عاد تسمع الا شخيره من التعب ..



ــــــــــــ


بيت ابو نايف ..
زياد / جدي ما يبي يروح .. يقول يبي يروح مع مسعود لديرتهم يزور خلود ..
ساره / احسن شي .. ايش رايك صبري وزهرة يروحون معانا ..
زياد / ومن يقعد بالبيت .. لا ما يصير وكلها يومين ونرجع ..
ساره / لا خلي زهرة تهتم بامي .. احسن شي ..
زياد / قولي للعنود وراكان .. انا مالي دخل ..
ساره / خلاص ان اقول لهم ..


ــــــــــ


بيت ابو طلال ..
نوال سمعت رنة الواتس وفتحت الرساله ....... / مساء الخير يا دكتورة ..
نوال عرفته / ويش تبي .. << وفيس معصب << ..
سعود / بس ابي امسي ..
نوال سوت له بلوك وارتاحت ..
وصلتها رسالة نصية .. " يعني بتقدرين تمنعيني او صلك .. ايه صدق راح اقول لابوي يكلم جدي وعمي ..
ويقولهم اني ابي اقدم الزواج .. افرحي يا بنت سعود الفارس راح يتزوجك .." ..
نوال ارسلت له " ههههههههه احلم على قدك .. وانا ما يشرفني اتزوج واحد مريض مثلك .. انت مرفوض " ..
سعود عصب وارسل لها " اذا لك حق الرفض والقبول هذاك الوقت ارفضي غصب عنك راح توافقين " ..
نوال ابتسمت بانتصار " راح احفظ هالرسالة وراح اوريها لطلال وسيف .. واذا فيك خير اخطب وشوف ويش اسوي "..
سعود عصب ورمى الجوال على السرير بقهر ..


ــــــــــ


بيت ابوعناد ...
ابرار جالسه ترسم وتفكر وتخطط لديكور الاستراحة .. وتبحث بالنت عن اخر مانزل بالسوق من ديكورات اثاث ..
عناد يطق الباب / ابرار ..
ابرار والقلم الرصاص بفمها / ادخل ..
عناد دخل وهو رافع حاجب مستغرب النغمة / ويش فيه صوتك ..
ابرار تسحب القلم من فمها .. وبابتسامه / القلم في فمي ..
عناد يكشر / قرف ..
ابرار / هههههههههه علشان الافكار تجيني ..
عناد يبتسم / اذا خلصتي ابي اشوفها واذا كانت حلوة خليتك تسوين استراحتنا ..
ابرار بغرور / اكيد راح يكون حلو .. وبعدين ممنوع الرجال يشوفونها ..
عناد / عجيييييييييب ومن بامره .. هالمنع ..
ابرار / حنا البنات اتفقنا على كذا ..
عناد بخبث / اهاااا يصير خير .. يالله لا تتاخرين بالسهر ونامي ..
ابرار تقلده / اهااا يصير خير ..
عناد / هههههههههه لا يكثر يالله نامي .. " ونذاله فيها قفل الإضاءة " ..
ابرار بقهر / لالالالالالالالالالالا .. اوووف ..
عناد قفل الباب عليها وراح غرفته يضحك .. لحظ التغير اللي على ابرار واسعده هالتغير ..


ــــــــــــ


اخر الاسبوع .. قبل ليلة الحفل ..
راكان بسيارته معاه سمر .. زياد بسيارته معاه ابوه وامه واخته " زهرة وصبري رفض راكان اخذهم " ..
بتال مشي قبل راكان واهله .. باقل من الساعة ..

العنود معاها ترمس قهوة وترمس شاي وحافظه لتمر وحافظة حاطه فيها فطاير بالجبن هي مسويتها ..
بتال بهدوء / تسلم يدينك على هالقهوة ..
العنود اللي باله مشغول على نايف ولا الحين محد جاب لها خبر .. تنهدت / يسلمك ..
بتال بصوت مميز / يا ضايق الصدر بالله وسع الخاطر
دنياك يازين ما تستاهل الضيقه
الله على ما يفرج كربتك قادر
والله له الحكم في دبرة مخاليقه " كلمات خالد الفيصل " ..
العنود التفتت له.. / صح لسانك ..
بتال / ويش اللي مكدر خاطرك ومشغل بالك ..
العنود وهي ترفع الغطاء عن فتحت عيونها من وراء البرقع ../ نايف لا له حس ولا خبر ..
بتال يطالع بعيونها الوساع المكحله بحاده انثوية .. وبغيره / غطي عيونك ..
العنود رجعت الغطاء بسرعة .. خافت ان فيه سيارة بتمر وما انتبهت ..
بتال / نايف بالشرقية له اسبوع واكثر ..
العنود بلهفه / تقوله صادق وهو طيب فيه شي ..
بتال رفع حاجب .. وصد عنها / بعد شوي تشوفينه مافيه ولا شي كما القرد ..
العنود تضايقت من التشبية / بسم الله علية من القرد ..
بتال بامر / صبي شاهي ..
العنود صبت شاهي فتحت حافظة الفطاير وخلته بينهم ..


ـــــــــ

ركان شاف سيارة بتال ..
راكان بابتسامه / لحقنا اخوك الخاين ..
سمر تبتسم / يافديته اشتقت له ..
راكان يبتسم / يا فديت اختي اشتقت لها ..
سمر / غيووووووور ..
راكان / غيوووووووره ..
زاد السرعة وقرب من بتال وشاف بتال ياشر له بابتسامه بفنجان الشاهي ..
راكان يتقدم عنه ويوقف قبال بنص الخط وينزل ..
بتال ينزل زجاج سيارته / ههههههه ويش تبي ..
راكان بابتسامه / راسي دايخ وانا اخوك وابي قهوة ..
العنود مدت الترمس وحافظة التمر وفنجانين قهوة / ..........
راكان / للحين زعلانه .. متى بترضين .. ايش اللي يرضيك .. امري يا مهرة الفارس ..
بتال نفخ صدرة / الله الله .. وما غير فارسها ..
راكان برفعة حاجب / بالهون بالهون لاتنفجر هذي جدتي كانت تناديها بذا الاسم .. الله يرحمها ..
العنود / .................
زياد وقف جنبهم / فيكم شي ..
العنود / لا حبيبي .. كيف امي وابوي وساره ..
راكان / افاااااااااااااا اثر الحرب عليه انا بس وانا احسب الحرب جماعية .. اثرني مسيكين ..
بتال ياخذ ترمس القهوة منه / اجل اقلب وجهك ومافي قهوة ..
راكان بخبث / اجل لا تزعلون لو دخت ودخلت ببعير ولا انفلتت السيارة وصار عليه حادث ومت انا وسمر ..
العنود برعب / بسم الله عليكم .. انت غبي تتفاول على نفسك ..
راكان يبتسم / يافديت اللي تحبني ..
بتال يفتح الباب وينزل / انا رايح اجيب اختي واركبها معاي ما تنظمن صراحة ..
راكان يبعد له / اصلن هي توها تقول مشتاقه لاخوي شوي وتبكي .. " بتال نزل وراح لسمر " ..
عند سيارة راكان .. بتال بابتسامه وهو يفتح الباب جهت السواق / ويش اخبار الحلوة ..
سمر بابتسامه / بخير .. انتم تبادلتوا السيارات ..
بتال سمع صوت سيارة وراه ..التفت وشاف سيارته . بتال بقهر / خدعني الـ .. انا اوريه " وركب سيارة راكان ولحقة "
سمر/ هههههههههههههههه ليش سوا كذا ههههههههههههه
بتال/ يبي القهوة والشاهي والسوالف الزينه .. انتي ويش معاك ..
سمر تفتح شنطتها الصغيرة / اممممم جالكسي وسنكرز وكتكات وووو
بتال بتكشيره / اسكتي خلاص ..


بسيارة بتال ..
راكان / هههههههههههههههههههه خله الحين يذوق ..
العنود صبت فنجان قهوة / تفضل ..
راكان ياخذ الفنجان / يزيد فضلك .. ما تبين تقولين لي ليش هالزعل .. لتقولين علشان سالفت زواجك ..
المفروض انا اللي ازعل مو انتي يالعنود ..
العنود بهدوء / ويش اخبار نايف ..
راكان / بالشرقية مكلم ابوي سعود وقايل له ابي ادرس برا مع ماجد وابيك تساعدني ..
العنود / اصدقني لقول يا راكان ..
راكان / هذا اللي قاله لي ابوي سعود .. وانا مو مصدق هالشي .. اتوقع فيه شي ثاني بس خليني اوصل وبعد اعرف ..
العنود / ...............
راكان / هذا اللي مزعلك ..
العنود / ................
راكان بعصبية / صبي قهوة بس .. يرضي بتال انا مالي دخل فيك .. لو افكر اموت وما عرفت .. الله يعين بتال عليك ..
العنود بغرور / الا يا هني يا له ..
راكان ابتسم / اعطيني تمره ..
العنود بامر / اقول اشر لزياد خله يوقف وياخذ الفطاير والشاي له ولساره ..
راكان / تامرين امر .. " طالع وراه وشاف زياد .. اشر لزياد ووقف زياد جنبه " ..
راكان بسرعة ينزل ويعطي ساره الترمس والحافظة ويرجع بسرعة ..
العنود / ههههههههههههههه الله لا يفضحنا بس ..


ـــــــــــــ


بيت ابو بتال ..
بالمكتب .. سعود يدخل على ابوه / السلام عليكم ..
ابو بتال / وعليكم السلام ..
سعود / يبه بغيت اكلمك بموضوع ..
ابو بتال " سلطان " / عسى خير ..
سعد / يبه ابي اتزوج .. قبل تقولي بعد عرس اخوك والحين تزوج فابي اتزوج انا بعد ..
سلطان رافع حاجب / شكلك حامي ..
سعود / يببببببببه والله اتكلم جد ..
سلطان ابتسم / طيب ومن تبي ..
سعود / نوال بنت عمي عبدالعزيز ..
سلطان / هههههههههههه مغيرت رايك من يوم انت صغير ..
سعود يبتسم / لا يبه خلاص مسماه لي ..
سلطان / اكلم جدك وبعدها اكلم عمك عبدالعزيز وبعدين نشوف ..
سعود بتحطم / ياطول المشوار ..
سلطان يرفع حاجب / اجل ويش تبي ..
سعود / زي سند و بتال اسبوع و تزوجوا ..
سلطان عقد حواجبة .. وبحدة / لا .. عرسهم له ظروفه وعرسك له ظروفه ..
سعود بهدوء / طيب يبه اللي تشوفه بس عجل بسالفة الخطبه ..
سلطان / يصير خير .. والحين اطلع عندي شغل ..



ـــــــــــ


وصل راكان وزياد وبتال للخبر ..
راكان اول ما وقف السيارة نزل بتال بسرعة ومسكة من رقبة الثوب بضحكة ..
بتال / تسرق سيارتي وتشرب قهوتي عينك عينك .. ابي حقيييييييييي ..
راكان بضحكة / حقك عند اختي هي ترضيك وتعطيك اياه ..
بتال بابتسامه ويلتفت للعنود / ها تكفلين اخوك ..
العنود بضحكة / خذ حقك من زوجته .. من عندي انت اللي راح تخسر المال مالك ..
ركان / يانذذذذذذذل انا اخوك ..
العنود شافت نايف واقف قبال باب بيت جدها نزلت وتركت بتال وراكان ..
العنود بخطوات سريعة / نااايف .. من طول الغيبات .. ويش يجيب ..
نايف ببرود / الحمد لله على السلامة .. " وتركها ونزل لامه قبل يد وراس امه .." ..
نايف / وشلونك يمه .. " شاف ابوه وراح قبل راسه ويده " .. ومسكة ووداه المجلس عند جده سعود ..
العنود تطالعه وهي مصدومة من تصرفه .. سارة تناديها / العنود تعالي ساعديني ..
العنود نزلت الدرجات وساعدت امها تدخل بيت جدها سعود ..
راكان بعد ما شاف ان الجميع راح معدا بتال ../ تدري ويش سبب قعدت نايف هنا ..
بتال مافهم / ايه .. فشلنا الله يفشله .. ومن ساعده ما ساعدة الا متيعب حسبي الله عليه ..
راكان عقد حواجبة / أيش الموضوع ..
بتال التفت عليه / انت ما عندك خبر .. نايف مسكته مكافحة المخدرات وما طلعه الا ابوي وعمي عبدالعزيز ..
محد يدري بسالفه غيري انا وطلال فكرت ان عندك علم ..
راكان / جدي ما قالي كذا ابد .. وانت من قالك ..
بتال / ابوي قالي .. والله ياني انقهرت يوم قال ما ساعدة الا متعب .. اححححححححححححح بس يالقهر ..
راكان توجه بسرعة للمجلس وهو معصب .. وبحدة / نويييف ..
نايف اللي كان واقف بنص المجلس يبي يقهوي جده وابوة .. نزل دلة القهوة على الطاولة .. و التفت علية ..
راكان ضربه بوكس على وجها خلا نايف يطيح بالارض .. راكان ينزل عليه وبقهر يضربه على وجها ..
راكان بصراخ / هذي نهاية صحبتك مع عبيد هذي هي .. يالداشر ..
بتال وزياد يحاولون يبعدون راكان عن نايف .. ونايف مستسلم له ولا حاول يدافع عن نفسة ..
دخل رعد ودخل طلال وساعدوا بابعاد راكان عن نايف ..
ابو سطام بحدة / ما بقى الا هذي يا عيال سطام .. تكسروني هبتي وتتهاوشون قدامي ..
راكان بغضب / هذا من الحرة اللي فيني .. ما بقى الا المخدرات يا نويف ويش مسوي كمان من بلاوي ..
ابو سطام / بسسسسسسسسسسسسس وانقلع ياراكان برا مجلسي انقلع ..
طلال وبتال يسحبون راكان ويطلعونه برا المجلس ..


ــــــــــــ


بعد تناول العشاء
أبو بتال وابو عبدالعزيز طالعين من المجلس .. شافوا بتال واقف عند سيارة ينزل اغراضه ..
أبو بتال بخبث / أقول ماودك تضحك شوي ..
أبو عبدالعزيز / في أحد ماودة يضحك الا ودي وودي بعد ..
أبو بتال / أجل تعال وراي ..
أبو بتال / بتال ويش عندك ..
بتال التفت / سلامتك طال عمرك .. بس أنزل اغراضي تامر على شي ..
أبو بتال / ما شاء الله هذي اغراضك أنت والمدام ..
بتال يبتسم .. وبنبرة مقصودة / ايه يبه .. يبه ويش عندك تسأل هالأسئلة .. حاس ان وراها شي ..
أبو بتال / سلامتك .. بس وين شنطة العنود أنا أبي أوديها لها وعمك يبيك بكلمة رأس ..
أبو طلال يتنحنح / ايه صدق ابوك ابيك بسالفه ..
بتال صدق / أمر يا عمي ..
أبو بتال بسرعة / وين نشطة العنود ..
بتال / هذي هي .. " اشر على الشنطة السوداء الوسط " ..
أبو بتال اخذها ومشي بسرعة لبيت ابوه .. أبو طلال يتنحنح .. / .. احم .. احم ..
بتال يطالع عمه ينتظره يتكلم .. أبو طلال / السلام عليكم .. " وترك بتال وتوجه لبيت ابوه " ..
بتال عقد حواجبة ولحقهم ...
أبو بتال / يا العنود أنتي عروس بكره .. يعني الليلة تنامين هينا و? تشوفين زوجك اللين بكرة بعد العرس ..
العنود انتبهت لدخول بتال وسماعه لكلام ابوه .. العنود تغطي وجهها بشيله / تامر يأعمي ،،
" وقفت تبي تروح لجناح امها .. بتال فهم الموضوع .. راح لجهتها بسرعة ومسكها .. " ..
بتال يبتسم / يعني تلعبون فيني يا عيال سعود ..
ابوسطام / أجل تعيب في قهوتنا يا ولد و? تبي نأخذ بحقنا .. اهاا بنيتنا الليلة تنام عندنا وأنت رح لحالك ..
بتال يضحك / بنتكم هي اللي خربت علية ههههههههههه ذقت قهوتها وما عاد ابي غيرها ..
رعد / أجل تنام عندنا و تقهوينا بكره .. واذا صدق اللي تقوله سامحناك .. وبكره خذها ..
أبو ط?ل / صدق رعد .. والا ايش رايك يا العنود ..
بتال يرد / أقول والله ثم والله ثم والله .. ان ما تنام الا في المكان اللي انام فيه .. تصبحون على خير ..
" وسحبها معاه .. العنود حمر وجهها خجل وحرج وحمدت ربها ان وجهها مغطى بشيله ..
الكل / ههههههههههههه هههههههههههه هههههههههه ..
رعد / والله قدرت عليك مهرة الفارس على قول راكان ...
أبو سطام بهمس / مهرة الفارس ..
أم سطام بهمس / ما كان يناديها سند كذا ..
أبو سطام يهز راسه بنعم / الله يرحمهم ...


ـــــــــ


بيت أبو سند ..
الجوهرة / خاطري اسافر اشوف هالدنيا .. طلبت مستحيل أنا ..
العنود / اللي يسمعك يقول ما تعرف عيال الفارس ..
الجوهرة / العالم تغيرت وهم بيقعدون على هالعادات لاخر العمر ..
العنود / أقول يا الجوهرة اعقلي وأنا اختك .. واحمدي ربك على اللي أنتي فيه ..
أم بندر داجه على راسها مثل زوجها والكل يعرفها ومحد يصاحبها الا قضاء مصلحة ..
الجوهرة / أنتي ما تعريفها و? شفتي اللي شفته ..
العنود بحزم / الجوهرة .. أم بندر لهي من ثوبنا و? حنا من ثوبها و حلات الثوب رقعته منه وفيه ..
الجوهرة توقف / الظاهر ازعجتك .. تصبحون على خير ..
العنود تمسكها / ? تخربين بيتك والا نسيتي أيام قبل ..
الجوهرة / قبل غير والحين غير ..
العنود / عند الفارس مافي قبل والحين .. ما يردهم شي ، فحشمي عمرك يا الجوهرة ..
الجوهره تنهد / تصبحون على خير ..
العنود تهز راسها / وانتي من اهله ..


ــــــــــــــ


بيت أبو بتال ..

بتال والعنود طالعين الدرج ..
بتال بنظرة / اللي تامر عليه ياعمي هاه ..
العنود بدلال / أجل تعيب قهوة اهلي يا ولد ..
بتال برفعة حاجب / ولد أنا ولد اطلعي وأنا اوريك ويش يسوي الولد ،،
الجوهره دخلت البيت وشافتهم على الدرج ..
الجوهرة بغرور / بتال ..
بتال يلتفت لجهة امه / هلا يمه ..
الجوهرة بغرور / تعال ابيك واللي معاك خلها مكانها ما ابي اشوفها ..
بتال يتنهد / ان شاء الله يمه .. التفت على العنود وبهمس / خلك هينأ ثواني وارجع ..
العنود بهدوء تمسك يده وبهمس / ممكن تقول لي مكان غرفتك وأنا اروح بدل ما انتظر هنا شكلي راح يكون غلط ..
بتال بهمس / وين الغلط ثواني وارجع ..
العنود بهمس / الغلط لو دخل أحد من اخوانك .. وين اروح ..
بتال يبتسم و بهمس / طيب أول باب على يدك اليسار .. " ونزل لأمه " " والعنود طلعت لغرفته" ..
الجوهرة اللي جالسه على الكنب وتشوف همسهم لبعض و? معبريناها جالسه تهز رجالها بقهر ../ بدري ..
بتال يبتسم / امري يالغاليه ..
الجوهرة توقف / ما عاد ابي شي شفت بعيني اللي كفاني ..
تركته وطلعت لجناحها .. بتال تنهد / لاحول و? قوة الا بالله ..
العنود دخلت الجناح وقفلت الباب .. علقة عباتها والتفتت للجناح تطالع الديكور والاثاث ..
بتال يفتح الباب وبحدة / أنتي ويش مدخلك هينا هذي غرفة سعود ..
العنود بسرعة راحت لعباتها / أنت قلت أول باب على اليسار ..
بتال يضحك / ههههههههههه أجل اللي تامر عليه يا عمي ..
العنود ترفع حاجب / تلعب عليه ..
بتال يقفل الباب بالمفتاح / أخذت حقي
العنود بغنج / طيييب ماعاد فيه قهوة ..
بتال يقرب منها ،، بهمس / مدحناها وبتغترين ..
العنود بغرور / وما يحق لي الغرور ..
بتال يقرب لها أكثر وبخبث / يحقلك ما دام بتال الفارس زوجك ..


ـــــــــ


يوم الحفل ..



العنود في بيت جدها تشوف فستان سارة ..
ساره طلعت فستان جملي قصير لفوق الركبه وفتحت الصدر واسعة والظهر نصه كاشف ..
يضيق من الصدر ويوسع من الخصر بقصة فرنسية .. وبالوسط حزام اسود وبروش ذهبي ..
العنود فتحت عينها للاخير .. ورفعة حاجب / هذي بلوزة والا فستان ..
ساره بدلع وهي ماسكته / فستاااااان .. مو رهييييييييب ..
العنود بعصبية تاخذه من يدها وترمية بسلة الزباله .. / هذا هينا مكانه مو على جسمك ..
ساره تشهق / لييييييييييييييييييه والله عاجبني ..
العنود بصراخ / اسكتي .. الشرهه مو عليك على اللي شراه لك ..
سحبت الجوال واتصلت على زياد .. وبحزم / زياد تعال بسرعة ابغيك .. ضروري لا تتاخر .. " وقفلت " ..
اتصلت على بتال وبسرعة / الو بتال انا طالعه السوق اشتري فستان لسارة..
قلت لك اعرفها واعرف سمر .. ما خذه لها فستان غبي مثلها .. الووو الووو " انتبهت ان الجوال قفل " ..
العنود ترمي الجوال على ساره / خلص شحنه .. انتبهي لامي رايحة اجيب لك فستان صاحي وارجع ..
طلعت العنود وراحت مع زياد .. وبعدها راحت الصالون عند بنات عمها وساره معاهم ..



ـــــــــــ


بيت ابو سند ..

رنيم لبسه فستان سكري بتطريز ذهبي .. واقفه امام التسريحة تلبس اكسسواراتها .. وخانقتها العبره ..
سند واقف امام المراية الكبيرة يقفل ازرير ثوبه .. لاحظ توترها .. و عصبيتها ..
سند التفت عليها وتقدم بهدوء .. وبحنان / ليش هالتكشيره والليلة ليلتك ..
رنيم ماصدقت تلقى شي حتى تفرغ عصبيتها فيه .. وبعصبية / تكشيره .. أجل وشتبي بهاليوم ..
اضحك والا ارقص هذي يوم جنازة عندي .. المفروض الطم وابكي ... ابكيييييي .. "وجلست على الأرض تبكي "..
سند جلس قبالها وسحبها لحضنه وكأنها طفله .. وبهمس /هششششششش .. من زعل روحي .. خلاص حبيبتي اهدي ..
رنيم تشهق من البكي ../ أمي ... ااااااااا ... والله ما سويت شي .. ااااااااا ...
سند بهدوء يبعدها عن حضنه / تبين الليلة نحل كل شي .. ونعرف أخرت الموضوع ..
رنيم تسمح دمعها اللي اندمجت مع الكحل / مايسمي الا أمي ابي اعرف ليش زعلانه مني ..
سند يبتسم / بس كذا .. تامرين أمر .. الحين قومي وامسحي دموعك وعلي زينك لأنه اخترب ..
" طالع جهة صدرة وشفاف أثار المكياج " ..وأنا اغير الثوب ..
رنيم انتبهت لمكان جلوسها ووقفت بسرعة وكانت راح تطيح لو ما انتبه لها سند / بسم الله عليك ...
رنيم بحرج / أسفه وسخت ثوبك ..
سند يبتسم / حلالك ياقلبي .. يالله بسرعة البسي ? نتاخر ..
رنيم عدلت مكياجها .. جات بتلبس العقد بس ماقدرت .. حست بيدين دافئة على رقابتها ...
سند بهمس / اسمحيلي .. " لبسها العقد .. وبأنها على عنها بهدوء .." ما احلا من العقد الا لابسه ..
رنيم ارتجفت من لمسه وهمسه .. ابتعدت عنه / ..........
سند ابتسم وبعد عنها يلبس شماغه ... وهم طالعين من الجناح ..
سند بهدوء / تصدقين ان رقم جوالك مو معاي .. اعطيني اياه ..
رنيم وهي تلبس الشيلة / ما عندي جوال .. والاي باد حق ريهام انا ماخذته منها .. عمك كسر كل اجهزتي ..
سند سكت .. وبهدوء / خلينا نمشي ..


ــــــــــــ


بالقاعة ... "ملاحظة .. العزيمة مختصرة .. لنساء فقط .." ..

أم سند بتوتر / وكيف اخذ الأثر الحين ..
ام عبدالعزيز وام مطلق اللي جالسين جنب ام سطام وام عزام ..
ام مطلق / الله يا حافظ .. يا مكثر اللي يبلعونه اخذي من كل شي مشروب واجمعية سوا ..
ام سند بتوتر / والله ركبي تصافق احس كني باختبار والكل يطالعني ..
ام عبدالعزيز / اقلك سمي بالرحمن وسوي شغل بنتك .. يالله يا بنتي ..
ام مطلق / اقول سجلتن اسماء اللي ما حضروا ..
الهنوف / ايه انا اسجلهم ..
ام مطلق / وين الدفتر ما اشوف شي بيدك ..
الهنوف ببرائة / لا بقلبي ..
ام عبد العزيز بسخرية / بقلبك .. و ابو عناد وينه عنك .. نادي وحدة من البنات تكتب الاسماء ..
ام مطلق تضحك / هههه يا مزنه بنات اختك كلهم رقيقات طالعين لها ..
مزنه / من طيب اصلهم مالهم بالحقادة ..
ام مطلق / ييييييييييييييييه يا مزنه انت ما ينمزح معك ..


العنود واقفه بفستانها الاحمر .. كت .. بقصه دائرية .. زادها فتنه .. بمكياجها الاسود وروجها الاحمر ..
وتسريحة شعرها التكسير .. رنيم من وراها تصفر .. / هوووهووو شريك شكلك بتضربين بتال الضربة القاضية ..
العنود تلتفت وبابتسامه / الناس تسلم بالاول .. " وبعد السلام والسؤال عن الاحوال .. جلسوا جنب بعض ..
على طاولة قريب من باب المدخل لصالة الحفل .. " .. العنود / ايشلونك ..
رنيم / مثل ما انا ما تغيرت ..
العنود / بالعكس قبل شكلك يكسر الخاطر .. لكن الحين ما شاء الله عليك .. تجننين ..
رنيم / ما اقصد شكلين .. اقصد نفسياً ..
العنود / في هذا يختلف الجواب ..
رنيم / ههههههه كيف الوضع عند ..
العنود / متقلب .. مره غائم ومرة جاف ومره حار ..
رنيم / لا زين .. انا حار مغبر دائما .. اختنقنا ..
العنود / ليه .. برغم اللي اعرفه ان سند هو اعقل واحد ..
رنيم بصد / ابرد واحد قصدك .. ثلج كل شي عنده ياخذه ببرود ..
العنود ترفع حاجب / وضحي ..
رنيم تنهد / عندك سالفتي مع امي انا محروقة وميته ابي اعرف ليه زعلانه عليه .. وهو عادي ..
كل يوم يردد مواله انا اوعدك احلها " وهي تقلد صوته " .. ياختي مفكر نفسه سوبر مان ..
العنود تتنهد / احمدي ربك يا رنيم على اللي انتي فيه .. والله اذا حس بوجعي وسألني ووعدني بالمساعدة ..
احمله اكبر جميل بقلبي .. يكفي انه حس فيني .. غيرك يشرح ويقول ويترجى وبدل مايساعدك يزيد همك ..
رنيم / انا مقهورة .. متاكدة اني ما غلطت ويعاقبوني على شي يقولون متاكدين انك سويتيه ولا يقولون ..
اشلون تاكدوا والا ايش اللي سويته .. وهو نافخ صدره الوقت اللي تبين نحلها .. اووووف منه ..
العنود / رنيم انتي شايفه الوضع اللي هم فيه .. شايل هم اخته .. وشايل همك .. يعني ارحميه ..
رنيم بوجع / صدق غرام تكسر خاطري بس .. هذي امي جفاها يعني تعاستي بالدنيا والاخرة .. يوجع يالعنود ..
العنود بالم / صادقة .. يوجع ان كان قصد ولا بدون ..


ـــــــــــ


ام سند توقف .. تمشي خطوتين وبعدين ترجع تجلس .. وبتوتر / ويش اسوي ..
ام عبد العزيز وام مطلق / لا حول ولا قوة الا بالله ..
ام مطلق / لو لي حيل وتشيلني عظامي كان قمت ..
ام عزام / وانا اكثر المعازيم ما اعرفها وافتشل اجي المهم منهم ..
ام سطام / يابنتي روحي سوي شغلك هذي بنيتك ..
ام سند / يمه ودي بس ما اعرف .. قولوا لي ويش اسوي ..
ام عبدالعزيز / اقولك نادي العنود بنت الظبي ..
ام سند بنظرة استحقار / وهذي ايش بتسوي ..
ام عبدالعزيز بحزم / نادية وشوفي ويش تسوي .. " شافت اماني تمشي " .. يابنت يا بنت ..
اماني / نعم يا جدتي ..
ام عبدالعزيز / روحي نادي العنود بنت سطام .. بسرعة ..
اماني ما تصدق / بسرعة .. " وراحت تنادي العنود " ..
دقايق والعنود واقفه عندهم وبخوف / هلا .. فيه شي خالتي ..
ام عبدالعزيز / سالمتك يارح خالتك .. تعالي جنبي ..
ام مطلق / لا والله الا تجي جنبي ..
ام عبدالعزيز / بينا بس تعالي ..
العنود جلست جنبهم / خير ..
ام عبدالعزيز / نبي نجمع اثر الحريم لغرام .. وانا وخالتك ترفه ما فينا حيل نقوم وجدتك موضي وعمتك رقيقات ..
العنود ابتسمت / والمطلوب يام عبدالعزيز ..
ام عبدالعزيز تبتسم / يا فديت هالزين يا ذكر الله عليه .. ابيك تجمعين اثر الحين بدون لا يحسون واجيبيه لعمتك ..
العنود التفتت للحضور وبعد ثواني .. / ابشري .. " ووقفت وراحت لمطبخ الصالة .." ..
وبعد النصف ساعة .. العنود / عمتي انا جمعت الاثر وحفظته لك بالغرفة.. لا انتهى الحفل اعطيتك اياه ..
ام عبدلعزيز / جعل ربي يجعلة بميزان حسناتك ويفك علة امك وابيك قادر ياكريم ويفرجها عليك مثل ما فرجتيها علينا ..
الكل / امين ..
الجوهرة تطالع العنود من فوق لتحت وهي قرفانه منها ... " وبداخلها ... ييييع يالمقرفة .. " ..


ــــــــــــ


عند قسم الرجال ..
ما كان احد موجود .. الا عائلة الفارس .. وابو مطلق وابو عبد العزيز ومتعب ..
سند جلس جنب عمه راشد وبنبرة / وشلون ابو صقر ..
ابو صقر / بخير .. انت ايشلونك ..
سند / ماني بخير .. ضايق صدري ..
ابو صقر بتكشيرة / ادري بسبب بنت مياسة الله ياخذها ويفكنا منها ..
سند بحدة / ابو صقر .. مياسة وبناتها يرفعون الراس .. وانا ونت نعرف بذا الشي ..
ابو صقر صد عنه .. وبضيق / ويش تبي الحين يا سند ..
سند / ليش سويت اللي سويته ..
ابو صقر / احسن لك ما تعرف .. حتى ليضيق صدرك اكثر ..
سند / انت قول ومالك دخل بصدري ..
ابو صقر بتردد / ...................

انتهى .. اتمنى يعجبكم وعذا على القصور .. اختكم / مشاعل السعودية ..

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 17 ..


ادفن يدي .. تحت الثرى ..
واسقيها من جفني ارق ..
يذبل مابين اصابعي ..
عشب و ورق ..
ادفن يدي .. فوق الثرى ..
يلفها برد وسموم ..
واحس بعروقي يبست ..
ما توصل عروقي الثرى ..
ولا تشرب عروقي النجوم
وينبت على جفني سهاد ..
يذبل ورا صدري الشجن ..
اشقق اوراق الزمن ..
وانام ..

في حلقي الليله جفاف ..
شربت أيامي .. ومضت ..
واللي بقى جرحي الوفي ..
في خاطري باب يرد ..
وسراج دوبه ينطفي ..
اغطي الظلمه بظلام ..
كل ما اشد اصابعي ..
على العيون المتعبه ..

جرحٍ ينام .. وجرحٍ شعر بي وانتبه ..
قام وتبعني لشرفة ظلمه بعيد ..
جاني يقاسمني السهاد .. جاني قصيد ..
ادفن يدي تحت الثرى .. فوق الثرى ..
واعيش انا بباقي يدي ..
نصفٍ يموت .. ونصفٍ درى انه يموت ..
يا سيدي .. ربي انا نقطه فـ بحر ..
علمني كيف اهوى الحياه ..
علمني كيف اهوى القدر ..
علمني بإماني اكون ..
يارب .. اكثر من بشر

" بدر بن عبدالمحسن " ..



سند جلس جنب عمه راشد وبنبرة / وشلون ابو صقر ..
ابو صقر / بخير .. انت ايشلونك ..
سند / ماني بخير .. ضايق صدري ..
ابو صقر بتكشيرة / ادري .. بسبب بنت مياسة الله ياخذها ويفكنا منها ..
سند بحدة / ابو صقر .. مياسة وبناتها يرفعون الراس .. وانا وانت نعرف بذا الشي ..
ابو صقر صد عنه .. وبضيق / ويش تبي الحين يا سند ..
سند / ليش سويت اللي سويته ..
ابو صقر / احسن لك ما تعرف .. حتى ليضيق صدرك اكثر ..
سند / انت قول ومالك دخل بصدري ..
ابو صقر بتردد / متعرفه على واحد .. و مكلمته وااا .. ارسل عليه سوالفهم .. سواد الله وجههم ..
سند رفع حاجب وبسخرية / ومن ذا اللي سود الله وجه .. و ليه ما راحت له وعرفت سالفته ..
ابو صقر سكت وواضح عليه الارتباك .. / ........
سند / ليش ما ترد ..
ابو صقر بخوف /سند ليكون من اهل دلال ويبي يوصلي انا غيرت الرقم وافتكينا من المشكلة لا نلحقه ويفتح علينا باب ..
سند يرفع حاجب / اهاا دلال صديقة رنيم و بنت جارك اللي ...
ابو صقر يقاطعه / سند .. انا عمك لا تنسى ..
سند من بين اسنانه / وهذا البلا .. مير ابي اقولك ولازم تفهم ما سكت عن سواد الوجه اللي مسوية ..
الا حشيمة لخاتي وبنتها .. " ووقف وتركها وراح بدون ما يلفت له " ..
ابو صقر ضغط على عكازة وكتم قهرة ..


ـــــــــــ


بجانب اخر من الجلسة ..
بتال جالي جنب طلال ويشربون شاهي ..
طلال / كيف الوضع معاك .. عشاق والا متاعيس ..
بتال يبتسم / وين عشاق يالحبيب .. مثل وضعك نحاول نمشي المركب لبر الامان ..
طلال بضيق / لا والله ما انتم مثلي ..
بتال يطالعه من فوق لتحت / ويش فيك احسك متغير ..
طلال / حاسني مخنوق .. ودي ارجع طلال الاولي .. ابو خرجات وناسة ..
بتال يبتسم / الا كلام الشباب صحيح .. صاير تتوحم مع مرتك ..
طلال يكشر / لا تذكرني هذاك اليوم مصحيتني 2 الفجر وتبي ذرة .. من وين اجيب لك ذرة ..
قعدت تصيح وتبكي وابي ذرة لا تجي بوجة الولد .. يا اخي حسستني بانها عجوز من العصر الجاهلي ..
قلت ابي اهديها ... ابشري وما لك الا اللي يرضيك والبس واطلع من الشقة وانزل لجناحي القديم ..
واقفل الباب ونوووووومه ما صحيت الا الساعة 10 قلت الحين القيها قالبة البيت عليه ..
واطلع الشقة بسرعة والا القيها ناييم ولاهي بحولي ..
بتال يحاول يكتم ضحكة بس ما قدر / ههههههههههههههههههههههههه ....
طلال بحقد / تضحك جعل اللي صابنا يصيبك ..
بتال / هههههههههههههههههههههههههههههههههههههههههههههههههه هه ..


ـــــــــ


سند طلع برا القاعة يحس باختناق .. شاف عناد واقف ..
سند يبتسم / ويش عندك واقف برا ..
عناد فرح بشوفت سند من وقت ما شافه ولا سولف معاه / .. كنت اتكلم بالجوال ..
سند يتنهد ../ تعال اجلس .. " وجلس على كرسي قريب من الباب " ..
عناد جلس جنبها وبهدوء / ويش فيك .. ايش اللي مزعجك ..
سند يتنهد وهو يطالع قباله / ابي اعرف سالفة ضرب عمي راشد لرنيم .. شاغلة بالي السالفة ..
عناد / ..........
سند يلتفت عليه / ليش سكتت .. " وبنبرة مقصودة " .. ليكون عندك علم ..
عناد بهدوء / ايه .. بس ما يصير اقولك الحين .. خله بعد الحفل اقولك كل شي ..
سند / وليه مو الحين ..
عناد / لان جوالي الثاني تركته في اليت .. وهو فيه كل شي ..
سند / وايش دخل جوالك بالموضوع ..
عناد / بعدين ياسند .. " وقف ودخل القاعة وترك سند لوحدة " ..


ــــــــــــــ


بعد الحفل اللي انتهاء بدري كان حفل بسيط دي.جي صغير وما في بالحفل أي تكلف او مبالغه ...

الساعة 12:30 ص ..
العنود واقفه جنب امها تلبسها العباية .. / سارة معاك جوالك القديم ..
ساره اللي لبسه فستان اخضر لنص الساق كت بقصه دائرية صغيرة وحزام ابيض .. بزعل / ايه ..
العنود رفعت عينها وبنظره قاسية / قفليه واعطيني اياه .. ولا تقولين لاحد اني اخذته ..
ساره تنهد / وليه ما تخلين بتال يجيب لك ..
العنود بعد ما خلصت من امها / سوير .. لا تكثرين حكي .. وان عرفت ان احد يدري بان الجهاز معي ياويلك ..
ساره بطفش / طيب طيب .. " وفتحت شنطتها الصغيرة وطلعت جوال اسود صغير " ابو كشاف ^_^ " ..
العنود مدت يدها واخذته وقفلته ودخلته شنطتها ../ يالله انتبهي لامي وانا راح اتصل عليك كل يوم ..
بس انتي لا تتصلين ولا تقولين لاحد انه معي .. فهمممممممممممتي ..
ساره / فهمت خلاص .. يالله اطلعي زياد برا .. وانا رايحة مع بتال ..


ــــــــــ

رنيم شافت امها وخواتها يلبسون عباياتهم وبيطلعون ..
رنيم بخنفة / يمه ..
مياسة تصد عنها .. وبحزم / البسوا والحقوني بسرعة لا تتاخرون صقر برا ينتظركم .. " وطلعت بدون لا تلتفت " ..
ريهام بمواساه / لا تزعلين ..
رنيم تلتفت عليها ودمعه على الرمش / ويشلون ما ازعل .. هذي امي ..
ريما / رنا روان اطلعوا لامي علشان صقر لا يعصب .. واحنا لحقينكم ..
رنا / قولي عندك سر .. يالله سلام .." وراحت مع روان " ..
ريما بهمس مسموع / تبين ترضين امي ..
رنيم بلهفه / اكيد ..
ريما / ارضي سند ولا تزعلينه منك ..
رنيم ترفع حواجبها / نعمممم ..
ريهام / سمعت خالتي العنود تتكلم مع امي قبل كم يوم وريما بعد سمعتها .. تقول ان سند ما .. " وسكتت خجلا " ..
رنيم باستغراب / ليش سكتتي كملي ..
ريما / خالتي العنود تقول ان سند ضايق صدرة من رنيم وانه ما نام معاها يعني " وسكتت الاخر خجلا " ..
رنيم مفاهمه / ليش سكتتوا ..
ريما تتنهد / امي قالت اذا رنيم ما ارضت سند ما راح ارضى ..
رنيم تفتح عيونها / وانا ايش سويت له بعد ..
ريهام كتمت ضحكها بخجل ../ .. رنيم .. ههههه .. انا ما اقدر اتكلم .. خلي زوجة المحامي تتكلم .. سلام ..
" وخرجت تركض بخجل .. وهي تحاول تكتم ضحكها الخجول .." ..
ريما تضرب كتف اختها رنيم بدعابه .. وبابتسامه / غبيه .. ما فهمتي ..
رنيم بضيق / تتكلمون وكاني بمسابقة الكلمات المتقاطعة ...
ريما بخجل / تعالي قربي " وبهمس خافت في اذنها / ..........
رفعت راسها والتفتت حولها ووجهها احمر من الخجل خوفا من احد قد سمع كلامها .. / انا رايحة سلام ..
رنيم ووجهها احمر .. بغضب من بين اسنانه / غيثوة خربك .. قليلة ادب .. انقلعي ..
وراحت تركض و هي تسمع ضحكات ريما ...


ـــــــــــ

عند مدخل النساء ..
ام عبدالعزيز تطلع لسيارتها .. مع متعب وابو عبدالعزيز ..

بتال كان بيوقف حتى ياخذ العنود .. سعود اللي واقف وراه بياخذ امه ..
نزل من سيارته .. وتوجة لسيارة بتال ووقف جنب السيارة / اقول ياحلو ..
بتال يبتسم / هلا ..
سعود / رايح لرياض والا راجع لمسقط راسك ..
بتال يبتسم / ويش عندك ؟ ..
سعود يبتسم / ابيك بسالفه .. من زمان ما سولفت معاك ..
بتال / من عيوني بكرة نتغداء سواء ويش رايك ..
سعود / تمام والحساب عليك ..
بتال / شحاد ويتشرط ..
سعود / هههههههههه " التفت جهت مدخل النساء وشاف احد واقف " .. شكل اهل متعب طلعوا ..
بتال التفت وشاف العنود ومتعب يتكلم ويضحك .. بتال حرك سيارته متوجه للعنود ..
متعب مشي ولا التفت وراه ... بتال وقف قبال العنود .. طلعت العنود السيارة .. وبهدوء القت السلام ..
بتال يسوق السيارة بسرعة وساكت / ...................
العنود بداخلها " سكنهم مساكنهم ويش فيه الحين ... استغفر الله العظيم .. " ..


ـــــــــــــ


مدخل الرجال ..

عناد بيركب سيارته ..سند يوقفه / عناااااااااد ..
عناد التفت / هلا ..
سند بحزم / انتظرك بالمجلس اول ما توصل تمر عليه ..
عناد / خلها بكرة الحين تعبان ..
سند بحزم قاطع / انتظرك .. لا تتاخر عليه ..
عناد يتنهد / يصير خير .. " ركب سيارته ومشي .." ..


سند اخذ رنيم ووصلها البيت ..
رنيم دخلت بخطوات سريعة .. وبدات تفسخ عباتها .. ما انتبهت للي على الطاولة ..
سند بهدوء / رنيم ..
رنيم تلتفت علية / نعم ..
سند بهدوء / انا نازل تحت .. علشان موضوعك مع ابوك ..
رنيم تطالعه بجمود / ........
سند / ابيك توعديني .. انك تكونين صريحة معاي ..
رنيم رفعت حاجب / في ايش ..
سند يتنهد / في كل شي ..
رنيم سرحت وهي تتذكر كلام اختها .. وجهها حمر .. وبهمس / طيب ..
سند استغرب تغير ملامحها / فيك شي ..
رنيم تهز راسها .. وقفت امام التسريحة وبدات بتنزل اكسسواراتها .. حست بيدين سند على رقبتها ..
سند بهمس / انا اللي لبستك اياه اونا اللي انزله .. " وبعد ما انتهاء قبل عنقها " ..
رفع عينه وانتبه لحمرار وجهها . وبهمس / انتظريني .. راح اشوف واحد بالمجلس وراجع ..
رنيم رفعت عينها فيه .. مستغربه من يكون بالمجلس بهذا الوقت / ..........
سند يبتسم / اذا رجعت وكنت صاحية قلت لك .. الموضوع يخصك .. تتنتظريني ؟ ..
رنيم تهز راسه بنعم / .........
تركها سند ونزل تحت .. يقابل عناد ..


ـــــــــــــ


جناح ام سند ابو سند ..

ابو سند / وشلون جمعته ..
ام سند تنهد / والله ما ادري .. بس شفت الخدم مروا على الطاولات وشالوا كل شي عليها وبعدها رجعوا..
بترمس شاهي بفناجين نظيفه .. وداروا على كل الحضور .. وبعد دقايق رجعوا جمعوا كل الفناجين ..
ويش سوت بعدها ما ادري .. جاتني وقالت ها ياعمه هذا طلبك ..
ابو سند وهو يطالع علبة الماي الكبيرة وبداخلها سائل يشهبه الشاهي / الله يجزاها خير ..
ام سند تنهد / امين .. ويشافي امها وابوها .. ويفك عوقهم ..


ــــــــــ


مجلس ابو سند ..
عناد / وهذي كل السالفة ..
سند اللي طول ما عناد يتكلم وهو يشتغل بجهازة جالكسي تاب 2 .. وبعد صمت وترقب من عناد / شوف ..
سند يمد جهاز تاب 2 لعناد .. / توقعت هذا ..
عناد فتح عينه للاخير / ..............
سند بنبرة / ويش فيك ليه متفاجأ .. صعبة الشغلة .. الحين سوالف ..
وصور واثباتات على شي بهذا الزمن اللي بعمر 8 سنين يسويه ..
ناد يبلع ريقة / يعي الصورة كذب .. خلعت قلبي .. قلت انفضحنا .. وما لقيت الا بدر ..
" كانت صورة لبدر وهو يجلس بحضنه امراة شقراء " ..
سند بحزم / حتى تحس باللي احسه .. بدر غالي عندك .. ورنيم غالية عندي ..
وهات جهازك ابي المقطع اللي فيه والصورة ..
عناد يبتسم / يفداك الجهاز وراعية يا ابو فهد بس اهم شي لا تزعل ..
سند يوقف ويبتسم / ماني زعلان .. بس اقلب وجهك اخرتني عن عروسي ..
عناد يوقف / ههههه هذي اخرتها طيب .. يالله تصبح على خير ..
سند / وانت من اهله .. " وطلع من المجلس .. شاف امه بتدخل غرفة غرام .. "
سند بحنان / الخدامه قالت لي نايمة وشجون عندها علشان كذا ما قدرت ادخل .. طمنيني عنها ..
ام سند تهز راسها / بخير .. " وبنبرة مقصودة " .. وانت روح لمرتك لا تخليها تنام بالحالها ..
سند يبتسم وبنبرة مقصودة / رايح لها يمه .. رايح لعروسي .. تصبحين على خير ..


ـــــــــــ


بسيارة بتال .. ما بين الخبر والرياض ..
العنود مو قادرة تسكت قاعد يسوق بسرعة جنونية .. بخوف / انت تبي تموتنا ..
بتال اللي انفجر غضب / ياليت تموتين وافتك منك انتي ماتبين تعيشين مثل الخلق ..
العنود التفتت عليه .. واشر بيدها / احترم نفسك ولا تغلط علية اذا عندك شي قول باحترام ..
بتال جن جنونه وهو يشوفها بدون قفزات ليدينها وبعد تاشر بها وتهدد .. ضربها بطرف اصبعها بقوة على يدها ..
العنود صرخت متوجعه ... ورفعت عيونها له وناظرته بقوة ..
بتال الغضب عنده وصل للاخير لمن شاف عيونها فاتحة .. ضربها بقفى يده على عيونها ..
بتال بغضب / انتي من أي نوع من البشر .. انتي الواحد وشلون يتعامل معاك .. اذبحك .. اذبحااااااااااااك ..
جن جنون العنود و هي تشوفه يلف على الجهة الرملية من الخط ويدخل لصحراء وبداخلها " بيذبحني " ..
وقف بتال السيارة .. فتح الباب من جهته وقفلة .. وتجهه لها من الجهة الاخر لكن العنود اسرع منه قفلت السيارة بالقفل ..
بتال سحب عقاله .. حاول يفتح الباب من جههة العنود بس الباب مقفل ركل الباب برجلة وبدا يصرخ على العنود ..
بتال بصراخ / افتحي الباب احسن لك .. افتحييييييييييييييييييي ..
العنود قلبها يدق بقوة وتدعي ربها ينجيها من غضب هالمجنون ..
بتال تعب من القهر ومن السهر وراح جلس على الرمل .. منظر متعب وهو يضحك جننه ..
.." ايش علاقتها فيه .. يمكن ابو عبدالعزيز سولف معاها .. حتى ابو عبدالعزيز مو رجال ..
ليش تكلمهم لييييييييييييييش .." رمى جسمة على الرمال واغمض عينية وبدا يتنفس بهدوء ..
لعل تهدا أعصابه ويقدر يحل هالموضوع ويبترة من جذوره .. وغفت عينه ونام ..


ــــــــــ


بيت سند ..

جناح سند ..

رنيم لبست قميص نوم سكري .. لبس الروب السكري علية وربطة الحزام بشدة ..
تنهدت وجلست على الكرسي اللي بغرفة تبديل الملابس ..وبداخلها " ارمي نفسي بالنار يمه .. لجل اشوف عيونك بس "..
وقفت وتقدمت بيدين ترجف فتحت الباب .. كان الجناح فاضي ما فيه احد تقدمت من الطاولة بتشرب ماي ..
شافت شي غريب .. أي فون 4 اس .. بلاك بير توتش .. جالكسي تاب 2 .. أي باد .. لاب توب توشيبا ..
رنيم بهمس / لمين هذي .. " ما حست بدخول سند وهي تقلب بالاجهزة " ..
سند بهدوء / عجبتك ..
رنيم بارتباك طاح منها جهاز الاي فون ../ ااامم لمين هذي ..
سند يقفل الباب بالمفتاح وبابتسامه / لمن يعني .. اكيد لحل رنيم بالكون ..
رنيم تصد عنه ماتبي تخرب على نفسها هي قررت تمشي بكل الطرق لتحصل رضاء امها ..
رنيم بهمس / شكرا كلفت على نفسك ..
سند ضمها من الخلف وحس برجفتها ../ ما فيها كلافة يا عمري .. واذا تبين شي ثاني اجيبة لك من عيوني امري بس ..
رنيم اختنقت بعبرتها / .... شـ شكرا ..
سند يقرب لها اكثر وقبلها قبلة عاشق انهكه البعد وهي قريبه .. اما هي فاستسلم لاجل الوصول لرضاء امها ..


ــــــــ


بالاستراحة ..
صقر / الا نويف انت ويش ودك تدرس ..
نايف / خاطري احقق امنيت ابوي وادرس هندسة .. وانا حاب هالشي ..
ياسر / طيب فيه بجامعاتنا هالتخصص ليش يعني بريطانيا ..
سامر / يعنني دارس برا بس .. يا اخي خله يدرس برا يفلهااااا ويشوف وجه حلوة ..
نايف سكت / ........
ياسر / لا من جد نايف ليه ..
نايف / الدراسه هناك غير .. " وبتغيير للموضوع " .. الا بدر متى يخلص عسكريته ..
ياسر / اووووووووه يا قلبي ذكرتني بحبيبي .. ييبله سنه .. توه قضت منها شهرين ..
نايف / يالله غمض عين وفتح عين وتقضي هالسنه ..
ياسر يغمض ويفتح .. / قضت هالسنه ..؟؟ ..
نايف تنهد / جعلها تمر على خير وسلام ..
الكل / امين ..

ــــــــــ


سعود ورعد وعناد بالصالة الرياضية .. يتدربون ..
رعد / الا انتم ليش ما نمتوا ..
سعود / انا فكري شاغلني والظاهر ما ارتاح اللين يتحقق اللي ابيه ..
عناد بضيق / وانا ضايق صدري ..
رعد / افاااا عسى ما شر ..
عناد يجلس .. يتنهد / قلت لسند عن سالفة رنيم ..
رعد يرفع نظرة لسعود .. سعود / انا بصراحة ما اشوف ان الموضوع يحتاج معرفة سند فيه ..
رعد / وانت من قالك ..
سعود يرفع حاجب / لا .. مفكر لحالك اللي تعرف بالمور الشباب كلها ..
رعد / انا عمهم لكن انت .. ولد عمهم .. يعني مو مههم كثري ..
عناد / اوووووووووووووووف اسمعوا .. سند ايش قال ..
رعد وسعود يوقفون عن التمرين ويجلسون قباله / ويش قال ..
عناد / جلس ساكت .. وانا افكر الحين بيقوم ويروح لزوجته ويقتلها .. لالالا يضربها .. يطلقها ..
صرت اضرب اخماس بأسداس .. واخر شي ويش سوا ..
رعد وسعود مركزين معاه .. / ايش ...
عناد / طلع لي صورة لبدر وبحضنه وحدة انقليزية .. وضعهم بصراحة يعني .....
رعد يعقد حواجبة / ما فهمت ويش دخل الموضوع هذا بنوال ..
سعود / بدر من وين يعرف الحرمة ..
عناد / سند دامجها وانا اسولف معه .. تصدقون ما دققت زين بصورة متقنه والا لا ..
بس شفت وجه بدر والحرمة وانا اختبص .. وسند باااااااااااااارد ولا كان الموضوع يهمه ..
سعود يوقف ويروح يكم تدريب / اقول سند ذا عنده قلب ما شاء الله علية بس ..
رعد وكان في كلام يبي يقولة بس متردد / اليوم شفت فارس مشتري اجهزة ياكثرها ..
فكرت بيفتح محل اجهزة الالكترونية .. طلع جايبها لسند .. علشان زوجته ..
عناد / طيب .. ويش فيها الاجهزة ..
رعد / بلاك بيري واي باد واي فون وما ادري ايش وكمبيوتر محمول .. يعني . ما ادري سند ويش يفكر فيه ..
عناد يكشر / يا اخي انا من يوم اسمع ان بنت معاها بلاك بيري اقرف منها احسها صاحبة حركااات ..
سعود / ليه .. مو كل البنات يستخدمونه استخدام خاطئ وهو جهاز عادي مثلة مثل الاي فون والجالكسي ..
عناد بضيق / عقلي كذا .. مو حاب البنت معاها البلاك بيري ..
رعد بخبث / انا واعد غرام لقامت بسلامة اعطيها بلاك بيري ..
عناد بعفوية / الله يقومها بسلامه اول شي وبعدين جيب لها مصنع بلاك بيري كلها ..
سعود / هههههههه هذا كله حب والا كره ..
عناد يلتفت عليه / ها .. لا والله البنت مسيكينه صح كانت تنرفزني بحركاتها بس والا ما اتمنى له الشر ..
رعد / هههه خلاص خلاص طحت وانكشفت ..
عناد يتثاوب / .. اااااااااااااااا .. اقول تصبحون على خير .. وفكروا وحللوا بكلامي مثل ما تبون .. سلام ..
سعود ورعد / هههههههههه وانت من اهلة ..


ـــــــــ

بعد ساعتين .. في الخلا ..

العنود تطالع لجهة بتال / هذا ويش جاه .. ما تحرك من ساعتين .. اوووف اعوذ بالله من الشيطان الرجيم ...
فتحت الباب ونزلت وبهمس " بسم الله الرحمن الرحيم " ..
قربت من بتال .. وبهمس مسموع .. / بتال بتااااااااال .. " رفعت الصوت اكثر " بتااااااااااااااااااااااال ..
بتال فتح عيونه الحمراء / كتمه تكتم هالصوت .. قولي امين ..
العنود وقفت وتركته .. ركبت السيارة وقفلت الباب .. / ............
بتال يتعوذ من الشيطان وقام نفض ملابسة من الرمل .. ركب السيارة وسمع صوت اذاعة القران ..
العنود غيرت الاذاعة ماكان مو معروف والدنيا ضلام .. وهذا نايم بارض مو معرف نظافتها ..
العنود صدت عنه وتطالع الجهة الثانية / ............
بتال طلع سيارته وقاد بسرعة جنونية لرياض .. والعنود تدعي بداخلها " يارب سترك .." ..


ـــــــــ


يوم جديد ..

بيت ابو سند ..

سند صحي من النوم الفجر .. تحمم وغير ملابسه وصلى الفجر .. ودخل غرفة غرام ..
ام سند وابو سند ما ناموا وهم ينتظرون الصباح حتى يكملون علاج غرام ..
شجون بعد صلاة الفجر مر عليها عناد واخذها لبيت ..
سند ساعد امه بتجهز الاغراض اللي تحتاجها لغسل غرام .. قسم الماء لثلاثة اقسام ..
ام سند بعد ما انتهت من غسل غرام ونيمتها .. طلعت لصالة ورمة نفسها بحضن سند وبكت ..
ابو سند طلع يتصدق عن غرام .. ويهرب من دموع العنود " ام سند " ..
سند يحاول يهديها ../ اذكري الله يمه ما يصير اللي تسوينه في نفسك .. ادعي لها ..
ام سند .. تمسح دموعها / رايحة اصلي ركعتين و ادعي ربي واطلبه يشافيها ويعافيها ..
سند يتنهد / اطلعي يمه واصلي وادعي ربك ونامي ..
طلعت ام سند لغرفتها .. سند دخل لغرام وشافها نايمه .. تركها وطلع فوق ..
دخل جناحه بهدوء لقى رنيم ما زلت نايمه ... غير ثوبه ولبس بجامته .. ونام جنبها ..
يمارس هويته بمراقبة ملمح وجهها واستنشاق ريحة عطرها وملمس شعرها البني الناعم ..
رنيم فتحت عينها وشافت بوجهها سند صدت عنه ...
سند يسحبها لحضنه وبهمس / صباح الخير ياحبي ..
رنيم / ..........
سند يكتم تنهيدته .. عارف بان اللي صار ما راح يكسر الحاجز اللي بانيته رنيم / ويش رايك تعشاء مع امك اليوم ..
حس بتجمد جسمها .. ابتسم / ما اشتقتي تاكلين من يدينها ..
رنيم تهتز وهي تكتم شهقاتها ../ .........
سند يزيد ضمها / دموعك غالية ياغلاي .. راح تتعشين من يدين امك واذا تبين تنامين بحضنها تنامين ..
رنيم بشهقة / البارح صدتني ووجعني صدها .. مو بس امي حتى صقر ..
سند / خلاص حبيبتي .. انحلت المشكلة ..
رنيم ترفع نفسها وتطالع بوجهها وتمسح دموعها / كيف حليتها .. ويش سويت انا ..
سند يتنهد / ما سويتي شي .. نروح لامك وتعتذرين لها وخلاص ..
رنيم ترفع حاجب / وبترضا لان انت قلت ارضوا ..
سند صد عنها وقام من السرير .. وبهدوء / رنيم لا تبدين .. مزاجي مو رايق ..
رنيم نفضت الفراش بعصبية وقامت متوجهه للحمام " اكرمكم الله " ..
رنيم وهي ترمي الروب .. / لانه قال انتهت المشكله نهوء المشكله وكان محد له دخل بالموضوع غيرهم ..
سند يرفع جواله / الو .. اشلونك خالتي .. الحين جاي عندك ابي اكلمك بموضوع .. فاضية .. طيب دقايق ..


ــــــــــــــ


بتال والعنود وصلوا الرياض ..
دخلت لشقة وهو وراها وقفل الباب .. وبعصبية / وقفي .. حركة البارحة ما نسيتها ..
العنود بعصبية / ويش سويت .. ما غير حميت نفسي من جنونك .. << تحسبة يتكلم عن قفل السيارة ونومته بالخلا ..
بتال بعصبية / لا تصارخين .. قلت ادبك البارحة اللي قبال المدخل نسيتيها .. والا تعودتي تكلمن كل رجال ..
العنود بشموخ / اسمعني زين لا انت .. ولا امثالك .. اسمح لهم يتطاولون على تربيتي والا يتكلمون فيها ..
والله والله لو مو خوفي من ربي .. كان تركتك انت ومن رماني عندك .. وما خليت احد منكم ..
يشوفني او يمس شعرة من راسي ... وانا اخت نايف كايد العداء ..
بتال رافع حاجب وسخرية / نايف كايد العداء .. قصدك نايف تاجر المخدرات ..
العنود وصلت لحد الغضب والحقد والكره .. مشاعر كموج البحر في هيجانه ..
بتال يكمل / نايف ما سكينه وهو متعاطي و معاه كمية يبي يتاجر فيها .. ولولا الله ثم ابوي كان خاس بسجون ..
العنود اختنقت بالمصيبة .. وبصوت مسموع / اسمع ياولد الناس طول الوقت جالسة في بيتك حشمية لعمي وجدي ..
لكن اذا بتوصل للمذلة والقذف بالادب والاخلاق .. فطلقني يا ابن الناس .. امساكن بمعروف او تسريحن باحسان ..
بتال يرفع حاجب / هذي اللي باقي .. اخليك علشان تسرحين وتمرحين على كيفك .. انتي بتجلسين خدامه عندي ..
العنود صدت عنه ودخلت غرفتها وبداخلها " ماعاش من ذل العنود بنت سطام " ..


ــــــــــــ


بالليل ..
ابو سطام / علام بتال رجع البارحة لرياض ..
ابو بتال / والله يبه ما ادري عنه .. يقول تذكر شغلة ورجع ..
رعد يبتسم / لا يغطي على الصدق .. شاف العنود وزينها وقال يبي يشرد بها ..
ام سطام تبتسم / يا ما شاء الله عليها البارحة زين ما بعده زين ... الله يحميها ويحفظها ..
سند يدخل وهو ماسك يد رنيم / السلام عليكم ..
الكل / وعليكم السلام ...
ابو سطام / حياكم الله ..
سند وهو يجلس بالقرب من جده / ابقاك الله .. اشلونك يبه عساك بخير ..
ابو سطام / بخير بس الركب لك عليها شوي قايمة توجعني بالحيل هالايام ..
سند / ما تشوف شر يبه .. ان شاء الله اخذك لدكتور شاطر بالمستشفى يعطيك مقويات شي ..
ابو سطام / لا يبوك ويش دواه عندي درج ملايان مغير ابلع 8 .. و .. 10 .. بهالحبوب
ما اعرف ويش الزين ويش الشين .. مغير اروح وهو يشخط يشخط وانت خذ وابلع ..
خلاص وانا ابوك العمر اخذ حقه .. يالله حسن الخاتمه ..
ابو بتال / يبه ليه ما تخلي رعد يشوف هالادوية اللي عندك ويقول ايش الزين وايش الشين ..
رعد غص .. سند / لا رعد ما عاد له بالطب عافه ونسى كل علومة ..
ابو سطام / صدق يا رعد ..
رعد يتنحنح / ايه يبه .. ما عاد لي هواء فيه .. " وقف " .. انا استاذن .. " وطلع " ..
ابو بتال / للحين على ذكرى عبير .. " رعد التفت عليه .. وكمل المشية .." ..
ابو سطام / بكرة يعرس على هيفاء وينسى عبير .. " التفت اخير لرنيم " .. الا ايشلونك يا ريم ..
رنيم تبتسم / بخير يبه .. بس اسمي رنيم مو ريم ..
ابو سطام / يووووووه انتم كلكم ريم ورنيم ومدري من اللي يطلع على لساني من اسم اقبلوة ..
رنيم تبتسم / فديتك يبه .. كل شي منك حلو ..
ابو بتال يوقف / انا استاذن .. تصبحون على خير ..
الكل / وانت من اهله ..
ام سطام / الا ويش جابكم علينا ..
سند يبتسم / افااا يا يمه ما تبينا نجي يمكم .. اجل مشينا يا رنيم مشينا " ووقف " ..
ام سطام / لالا يا مرحبا بكم كل ليلة بس مستغربه .. امانه تجلس يا وليدي ..
سند يعود للجلوس / ابشري يمه .. وراح اتعشى معاكم بعد .. انا قايل لخاتي مياسة ودي اتعشى من يدينها ..
ابو سطام / اييييييييه مياسة تنتظرك بالمجلس اشوفها تحوس وتسوي اثرها لك انت وبنيتها ..
سند / افاا يبه وانت ما تبي تتعشاء معانا ..
ابو سطام / انا تعشت عقب المغرب سهرت البارة اجعت راسي وخاطري احطه وانام ..
ام سطام / ايه والله من رج البارح .. راسي للحين وهو دج دج كان به ناس تنقز فوق راسي ..
ابو سطام / ايه اشوفهم عاني واحد ثنين " وهو ياشر على راسك .." اتركي عنك الخرطي وقولي ما تبيني انام وانتي بعيده عني .. تخافين اعرس عليك ..
ام سطام بغضب / اخاف تعرس علية توك تشتكي ركبك معاد بك فايدة قم نام بس قم مابك فايدة ..
وتركته لتدخل غرفتها وسط ضحكات سند وابو سطام و خجل رنيم ..
ابو سطام يوقف ويتعكز على عصاته / يالله .. تصبحون على خير ..
سند ورنيم / وانت من اهلة .. " بعد دخول ابو سطام لغرفة نومهم واقفال الباب .." ..
سند يميل على رنيم .. وبابتسامه / تخيلين لكبرنا وصرنا بعمرهم نكون مثلهم نتناقر والا رومانسيين ..
رنيم صدت عنها / ابي اشوف امي ..
سند يستهبل / يعني تبين تاخذين الجواب منها ..
رنيم التفتت عليه وبعصبية / اا.. " ليفاجاها بقبله عميقة على شفتيها اخجلتها " .. التفتت وراها ..
رنيم بغضب خجول / لو احد شافنا ..
سند يوقف ويمد يده / عادي زوجتي حبيبتي
رنيم تتجاهل يده وتوقف / امشي بس .. قلة حيا .. " وتوجهت للمجلس " .. بس تفاجات برفعها عن الارض ..
سند / لو عقلتي ومسكتي يدي كان تركتك على راحتك تمشين بالارض لكن الحين لا ..
رنيم تحول تحرر نفسها وتنزل ..بخجل / سننننننننننند نزلني ..
سند بخبث / اول شي بوسة وانزلك ..
رنيم تلفتت يمين ويسار .. وباسته بسرعة على خدة / هي نزلني ..
سند بخبث / بوسيني اول وبعدين ..
رنيم بحدة / بستك خلاص اووووف ..
سند / قربنا على المجلس .. تبين امك تشوفك وانتي بين يديني ..
رنيم تنهدت وباسته على خده .. وبهمس / نزلني خلاص ..
سند ينزلها ويبتسم / شفتي ياخاله دلع بنتك ..
التفتت رنيم وشافت امها واقفه .. مياسه برسمية / حياكم الله تفضلوا ..
رنيم تطالع سند .. وبهمس / راح تصدني ..
سند ضغط على يدها ودخل للمجلس / الله يبقي يا ام صقر ..
مياسة تجلس قبالهم .. / ..........
سند سحب جوال عناد من جيبه / .. ما ابي اطول بسالفه .. كلمتك الصبح وقلتي لي انك متاكدة انه رنيم ..
مياسة بجفاء / مافي امي تتوه عن صوت بنتها .. اعرف اميز كل صوت بناتي من بين الف صوت ..
رنيم تراقب الوضع / ............
سند يفتح تسجيل الصوت .. / رنيم / هههههههههه
الشاب / فديت هالضحكة ..
رنيم بضحكة / حبيبي وحشتني ههههههه
الشاب / وانتي اكثر ماتتصورين قد ايش وحشتيني ..
رنيم / ااهاا طيب " وبصوت هامس مثير " وحشتني موت هههههههههه ..
الشاب / وانتي اكثر .. متى اشوفك ..
رنيم / الحين الوضع شوي ملخبط تونا ناقلين وحالتنا حالة .. " كان فيه همس خفيف مختلط بصوت رنيم " ..
الشاب / والله مشتاق اشوف عيونك الناعسات وشفافك الوردية وغمازتك اليتيمة .. مشتاق اشم ريحة عطرك ..
رنيم بعجله / سلام بعدين اكلمكِ ..

مياسه بعبرة / مو هذا صوتك ردي ..
رنيم تطالع بالجهاز وتطالع امها مو فاهمة ...
سند يتنهد / اللي صار بسبب هالتسجل " محد يدري عن الصورة والبي بي .. من الكبار .." .. الاكيد انه صوتك ..
بس الثاني واضح بانه تركيب .. من ركبه وليه .. للحين ما عرفت بس قريب راح اعرف من ..
رنيم تطالع امها .. وبعبرة / يمه انتي مصدقة انه انا اسوي هالحركات ..
مياسة بعصبية / ايه مصدقة .. تذكرين يوم دخلت عليك الغرفة وانتي تضحكين وتسولفين ..
و واضح انك مو طبيعية ويش قلتي لي .. ويش قلتي لي يوم سالتك من تكلمين ..
بكل قوة عين قلتي لي هذي صالحة يمة انخطبت وتعلمني عن سواليفها مع خطيبة سوالف بنات يمه ..
وانا اللي صدقتك وقتها وقلت بنتي " اختنقت بعبرة " .. ماتسوي الغلط هذي رنيم ..
" وبكت " رنننيم بنتي اللي .. اللي ... حسبي الله عليك كسرتي ظهري .. كسرتيه ..
رنيم وقفت والدمع عالق برمشها .. وبشموخ / وللحين ما غلطت يمه .. ولا راح اغلط .. وانا رنيم ما تغيرت ..
" وتركت المجلس وطلعت .. تاركة سند وراها وامها تبكي " ..
سند يوقف / انا متاكد ان السالفها فيها شي مو صح .. ورنيم مالها دخل .. انا اشك بنفسي ولا اشك فيها ..
..وبنبرة مقصودة / هذي رنيم خالة .. رنيم اللي شافت وسكتت لو تبي تغلط غلطت بشي اكبر من كذا ..
مياسة رفعت نظرها لسند وبعبرة ودموع تسيل على خدها / وانا ايش اللي كسر ظهري غير انها رنيم ..
سند يتنهد / راح توضح الصورة وراح تبان الحقيقة .. تصبحين على خير ..
ولحق رنيم .. شافها واقفه عند باب مدخل القصر .. مسك يدها وصلعوا لسيارة ..
سند بهدوء / ايش رايك نتعشاء برا ..
رنيم بغموض / تعبانه وما ابي عشاء ..
سند يحرك السيارة وطلع من المجمع وتوجه للمطعم ما نفذ رغبة رنيم ..


ــــــــ


بيت ابو طلال ..
طلال جالسة بالصالة تحت امام التلفاز ..
نوال تجلس جنبة .. التفت علية وشافته شكلة منزعج .. بهدوء / ايش فيك ..
طلال يتنهد / ليعة كبدي ..
نوال تبتسم / مبروك حامل .. ههههه ..
طلال اعطاها نظرة / مو ؤقت مزحك البايخ ..
سيف ينزل وهو كاشخ .. وبروقان / سلاااااااااااااام ..
طلال ونوال / وعليكم السلام ..
طلال بجمود / على وين ..
سيف / طالع اتمشى شوي .. واشوف واحد من الشباب يتمشى معي ..
طلال / وما يصير انا ..
سيف شاف الضيقة اللي بوجة طلال / الا يصير ونص ..
نوال تقلد طلال / وما يصير انا ..
سيف يبتسم / اذا طلال سمح لك يصير وربع ..
نوال تتمصلح / تلوول حبيبي خليني اروح معاكم حبيبي ..
طلال بهدوء / امشي امشي روحي البسي عباتك و ... " ماكمل جملته الا نوال طايرة لغرفتها "..
سيف يبتسم / وللللللللل ما صدقت ..
طلال يتنهد .. ويوقف / خليه تجي فيني ضيقة لو اوزعها على العام تكفي وزود ..
سيف / لا دخيلك العالم باللي فيه يكفية من ضيقة ..
طلال طلع لجناحة القدرم ولبس تشيرت وجينز تمشي الحال ونزل .. لقى نوال واقفه بالصالة .. / يالله ..


ــــــــــــ


بالمطعم ..
سند بهدوء وهو يشرب عصير مانجو / من صالحة ..
رنيم تلعب بالمصاص بكاسة عصير الليمون اللي قبالها / .........
سند بهدوء / لزم تتكلمين حتى نقدر نعرف من اللي سبب هالمشكله ..
رنيم / صالحة صديقتي من ايام ما سكنا بابها .. تعرفني حيل .. انا ويها مثل الخوات واكثر ..
سند بهدوء / ممكن هي تكون سوت هالمقطع .. وسببت هالمشكلة ..
رنيم / لا مستحيل انا متاكدة من صالحة مستحيل تسوي شي يضرني ..
سند بنبرة / ممكن يكون احد اقاربها ..
رنيم تفكر وتذكرت كلام صالحة عن اخوها .. و وضح على وجهها ان فيه شي / .. امم لالا ما اتوقع ..
سند يمد يده ويمسك يدها ويشد عليها / رنيم قولي كل شي .. اللي قبالك مو سند زوجك .. اللي قبالك سند صديقك ..
رنيم تنهد .. وبعد صمت وارتباك .. / مره .. مره قالت لي عن اخوها .. برضاعة .. يبي يخطبني ..
" رفعت نظرها لوجه سند وشافته بلا أي ردت فعل .." .. قالت لي هالموضوع اكثر من مرة .. واخر مرة ..
واخر مره تخانقت معاها بسبب هالموضوع .. لان انا .. ما ابي الزواج ولا سيرته .. ومن بعدها ما تكلمة معاها ..
" وبسرعة لدفاع " .. بس صالحة ما تسويها انا متاكدة ..
سند يطلع جواله الاي فون 4 / قولي لي اسمها بالكامل .. واعطيني رقم جوالها ..
راح اتاكد اذا الرقم اللي ارسل المقطع لعمي يخصها او لا ..
رنيم بغيرة انثوية فطرية / وليه تبي اسمها ورقمها ..
سند كتم ابتسامته / امممممم ابي اعرف كل المعلومات عنها له اخو ما لها و لها علاقة بالمقطع او لا ..
رنيم صدت عنه / انا قلت مالها علاقة ..
سند ما زال ما سك يدها .. وبصوت حنون / المثل يقول احذر عدوك مرة وصديقة الف مره ..
رنيم التفتت له .. وبصوت مكسور / تظن انها هي ..
سند يتنهد / بعض الظن اثم .. بس انا ابي افك خيوط هالمشكله ..
رنيم تبلع غصتها / اسمها صالحة ****.... ورقم جوالها ******** ..
وصل العشاء وتعشوا .. سند حب يغير الجو ... وهو ياكل من الكنافة .. بنبرة مقصودة / رنيم ..
رنيم رفعت عينها .. وهي تاكل من الكنافة اللي تحبها / همممممم
سند يبتسم / لو جاء يوم وقالوا ان سند يخونك مع وحدة ويش تسوين ..
رنيم رجعت تطالع بصحن وبهدوء / عادي .. اقول الخيانة بدمهم عيال الفارس .. مو اول واحد يخون ..
سند وقف اكل ورفع نظرة فيها .. وبنبرة مقصودة / ليه من اول من خان ؟ ..
رنيم ما رفعت نظرها / ...................
سند ابتسم وبداخله " لو تعرفين انه انا اللي معك بهذيك الليلة ويش تسوين يا رنيم .. " ..
" خلصوا العشاء ورجعوا البيت " ..


على البحر ..

طلال و سيف و نوال ..
نوال تاكل من الساندويتش / اللحين عازمكم انا على عشاء واخر شي ساندويتش كباب ..
سيف / قولي لطلال انا مالي دخل ..
طلال / ...............
نوال / طلال ليش جبتنا هينا .. ايش اللي مضيق صدرك ..
طلال يتنهد / مرام .. اخنقتني .. ما ادري ايش اسوي معاها .. وكل ما كلمتها قالت وحامي حمالي .. وتبكي ..
نوال / بصراحة .. ما توقعت مرام تتغير بهذا الشكل بعد الزواج .. بس يمكن الحمل يسوي هالشي ..
اللي سمعته انه يغير بالهرمونات ويقلب حياة الحرمة .. يمكن بعد الولادة ترجع مثل قبل ..
سيف / ايه صدق .. طول بالك عليها .. وبعدين غير جوا .. انت من يوم رجعتوا من شهر العسل ما طلعتها ..
ولا تنسى انها اعصابها مضغوطة من اللي صاير في بيت اهلها .. وبعد ممنوعة من دخولة اللين تشفى اختها ..
طلال يتنهد / ... والله ما ني عارف ايش اوي ..
سيف / اخوي ساعدها لاتكون عليها انت والزمن .. خذها يومين وروح لشالية .. منها تريح اعصابك وتغيرون جو ..
نوال / ايه صدق طلال .. والله لمن اشوفه تكلم امها بالجوال وتبكي يضيق صدري عليها ..
طلال يهز راسة / ايه .. ودها تشوف غرام بس ما نعينها .. يخافون اللي في غرام يضر اللي في بطنها ..
نوال / وهم صادقين غرام حالتها صعبة .. " وبعد فترة صمت " .. الا اقول طلال ..
طلال / همممممممم ..
نوال / اذا جاك ولد ان شاء الله بتسمية عبدالعزيز اكيد .. واذا جاتك بنت .. ايش بتسميها ..
طلال / اكيد مريم ..
سيف / الله يجيبهم بالسلامة كاملين الخلقة وبصحة وعافية ..
طلال ونوال / امين ..
نوال / بس لا تكتبه مريم .. اكتبه مريام .. يعني علشان ما تتعقد لكبرت ..
طلال رفع حاجب / ليه ان شاء الله ايش فية اسم مريم ..
نوال / ما فيه شي بس انت عارف يعني ..
سيف / بلعكس الحين الاسماء القديمة هي اللي طالعة .. واسم مريم هو مريام ويش فرقت يعني ..
طلال / تفاهات حريم وحركات ما سخة ما لها داعي ..
نوال تطالعهم وبنظرات غرور / والله الحريم اللي تتكلمون عنهم مالكم غنات عنهم ..
سيف وطلال / ولا لكم غناتن عنا ..
نوال بعصبية / تبوني اعطيكم محاضرة والا تقولون الحريم افضل ..
طلال وسيف يهزون راسها / لا نقول الحريم افضل ..
نوال بغرور / رياجيل ما يمشون اللا بالعين الحمراء ..
طلال وسيف يبتسمون .. وبهمس / ناقصات عقل طويلات لسان .. هههههه .. " نوال تاكل الساندويتش ولا انتبهت لهم "


ــــــــــــ


يوم جديد ..

بيت ابو سند ..
حريم العائلة مجتمعين ويشربون قهوة الضحى ..
ام سطام / الا ويشلون بنتك ..
ام سند / مثل ماهي يمه بس ابوها يقول كانها متحسنه .. والله ما ادري .. انا اشوفها مثل ما هي ..
ام سطام / اللى من اللي ما حضر ..
الهنوف / كم وحدة يمة بس مريم تقول ما حضروا من عرس راكان ..
ام سطام وكانها تتذكر شي / الا اقول يا بنات .. " تقصد حريم عيالها وبناتها " ..
البنات انصتوا لها باهتمام / ام عِزيِز ما جات عرس راكان ..
مريم " ام طلال " / الا يا خاله جات وتشرهت عليك نسيتي وانتي ارضيتيها ورحتي لها بنفسك قبل العرس وعزمتيها ..
ام سطام / و اول امس .." تقصد ليلة الحفل " .. عزمتوها ..
ام سند / لا والله ما عزمناها ..

شجون اللي جالسة مع البنات ومركزة مع الحريم .. تذكرت اللي يصير فيها ..

قبل شهر ..
نايمه .. وحلم يتردد عليها .. " بيت مهجور باحد الزوايا بنت مربوطة بسلاسل حديد مقفلة ..
بشكل رث تبكي مو واضحه ملامحها .. شجون تشوف المفتاح بس مو قادرة توصل له .. " ..
وبعد كل فترة يعود لها الحلم ولكن بشي من الوضوح اكثر ..

الان ..
شجون بهمس ../ ام عِزيِز ..
اعتدلت بجلستها وهي تتذكر الحلم جيدا " .. بزاوية اخرى من البيت المهجور امراة عجوز تحمل لحم احمر نيء "
شجون ترفع صوتها .. وبشكل افزع من حولها / هيه هيييييييييييه هييييييييييييييييييييه ..
ام عناد تفز من الكرسي وتتجه لبنتها بخوف / بسم الله عليك .. شجون ماما حبيبتي .. ايش فيك ..
ام طلال تقرب من شجون / بسم الله .. وبدات تقرا المعوذتين والاخلاص ..
شجون والرجفة بدات بجسمها / يمه يمه .. الحرمة اللي قلت لك عنها بحلمي والبنت عرفتهم عرفتهم يمه ..
ام عناد تعرف بحلم بنتها / من يا ماما ..
شجون تبكي/ غرام .. غرام .. والحرمة ام عِزيز ..
ام سطام / يابنت اهدي بسم الله عليك وقولي لي السالفه زين ..
شجون تمسح دموعها .. الكل منصت لكلمها ومركز معاها .. وهي تشهق / يوم زواج سمر وراكان ..
غرام بطنها يوجعها ومعصبة من وحدة .. ويوم نزلت من الكوشة تعثرت بشي وصاحت ..
وبعدين عرفت انه عصات ام عزيز وقامت صارخت عليها وام عزيز صارت تهاوش وتقول كلام ..
وانا شفتها بالحلم ... الله والله يمه انها ام عِزيز ..
ام سطام بعبرة / لا اله الا الله .. لا اله الا الله .. اتصلي اتصلي على ام عبدالرحمن " تكلم مريم " ..
ام طلال / ان شاء الله .. " اتصلت وبعد الرد .." ..
ام سطام بصوت متعب / ايشلونك يا ام عبدالرحمن ..
ام عبدالرحمن / بخير .. ويش فيه صوتك يا موضي مهو عاجبني ..
ام سطام / بغيت بمويضيع غرام بنت العنود ..
ام عبدالرحمن بهتمام / امري ..
ام سطام / ما يصير اقولة بالتلفون .. العصر اخلي واحد من العيال يجيبني عندك ..
ام عبدالرحمن بترحين / يا مرحبا بك وياهلا ..
ام سطام / مع السلامة ..
ام عبدالرحمن / فمان الله ..
ام سند / يمه ليه العصر الحين نكلم سند ونروح لام عزيز يمه ..
ام عزام / يابنتي ام عبدالرحمن جارت ام عِزيز وتعرفها من سنين .. ما نبي ندخل على العجوز الفقيرة ونزعلها ..
ام سطام / مزنه صادقة يابنتي .. نبي نعرف السالفة ونفهمها زين وبعدين نبي نرضي الحرمة مو نزعلها ..
ام سند ترفع التلفون .. منهك جسدها متعبه .. وبصوت مخنوق / سند يمه ..



بجناح سند ..
جلس جنب رنيم على الكنب .. وهي مركزة بـ تاب 2 .. بهدوء / ليه ما نزلتي تحت .. الكل موجود ..
رنيم / ما لي مزاج ..
سند وهو يراقب تصرفاته .. وبنبرة مقصودة ../ والا علشان امك موجودة ..
رنيم رفعت حاجب والتفتت له وببرود / مالك دخل ..
سند / ..........................
رنيم رجعت كملت لعب ولا كان صار شي ...
رن التلفون .. سند / الو .. " تغيرت ملامح وجهه ووقف ..قفل المكالمة وتوجه للباب " ..
رنيم باهتمام لانها سمعت صوت خالتها / فيه شي ..
سند وهو يفتح الباب ومقفي / مالك دخل .. " وخرج " ..
رنيم انقهرت / بطقاااااااااااااق .. مالت عليك ..


ــــــــــــ


بالملحق ..
ريهام .. وابرار .. ونوال وريما ..
ريما / من جد رفضتي ..
نوال / ايه ..
ابرار وهي لبسه جينز وبلوزة بنية .. باستغراب / ما اصدق .. انتي كاني تتمنين يطالع فيك ..
الحين يخطبك وترفضين .. بصراحة ما اصدق ..
نوال بغرور / كنت صغيرة وما افهم .. وبعدين هو معقد .. وانا ابي دكتور مثلي يفهم طموحي وفكري ..
ريما ترفع حاجب / صغيرة .. نسينا اللي قبل كم شهر ..
ريهام / يمكن اختلاطها باشخاص اخرين فتحت عيونها على اشياء كانت تجهلها ..
نوال / صح عليك رهووومه ..
ابرار / وخالي ايش قال ..
نوال ببساطة / اللي يريحك ما ابي اغصبك على الزواج ..
ابرار / واخوانك ..
نوال / ما راح يغصبوني .. الوحيد اللي انغصب وندموا على غصبة طلال ..
ريهام / ليه .. طلال ومرام بينهم شي ..
ابرار / لا ان شاء الله .. صح مرام له زمان ما تجلس معانا ..
نوال / ولا معانا .. الوحام صاير متعبها بالحيل .. ومهمله نفسها .. وبس ما سكة التلفون وتبكي ..
وطلال ضايق خلقه .. يبي يغير حالها وهي ابد مو مساعدته .. قبل كم يوم قلنا له ياخذها ويروحون يغيرون جو ..
ريهام / حلو .. وما راحوا ..
نوال / لا .. بس كلنا ملاحظ ضيقة طلال .. بعض الاحيان اشفق عليه ..
ابرار اللي ماسكة فرشة وتغطي بعض ثقوب في الخطوط الزرقاء ومركزة بالشغل / ليش ..
نوال وهي تراقبها / لانه واحد كثير الخرجات واوناسة .. وبعدين يصير موقف يجبرونه يتزوج ليش علشان يعقل ..
وكانه كان مجنون .. " شافت ريما بدات تشتغل مع البنات " .. اعطوني انا بعد شغلة بس قاعدة ابربر عليكم " ..
ريهام وهي ترفع بقفى يدها خصلة من شعرها ../ شوفي الجدار اللي وراك الجزء الفاضي اصبغيه اورونج ..
نوال على طول بدات بحماس .. مسكت الفرشة / وين علبة البوية ..
ريهام / لحضة خليني اضبطها لك واعلمك كيف تصبغين حتى لا تخربين الشغل ..
نوال ترفع حاجب / اللي يسمعك يقول صعبة امسك الفرشة والمسحها بالجدار وخلاص كيمياء اهي ..
ابرار وريهام بغضب / اجل اقلبي وجهك بتخربين شغلنا كله ..
نوال بخوف / لالا خلاص علموني ..


ـــــــــــــ


راكان يتصل على سمر من الشركة ..
راكان / اقول سمر اليوم سارة راح تجي عندك .. وانا وزياد بناخذ امي وابوي للمراجعة عند الشيخ ..
سمر / طيب ..
راكان / سوي الغداء وكثري لاني راح يجيبهم زياد وينزلهم عندك .. انا نص ساعة وطالع من الشركة ..
سمر بدلع / ركوني جيب الغداء من المطعم ..
راكان يتنهد / سمر مو فاضي .. سوي الغداء واذا احتجتي مساعدة اطلبي من سارة .. سلام ..
سمر تطالع الجوال وبضيق / سلام ... اووووووووف قفل حتى قبل لا اودعه ..


ـــــــــــ


بعد العصر ..
بيت ابو سند ..
سند من نزل الضحى ما طلع لجناحه ورنيم مقهورة تبي تعرف اللي صار ..
سند يساعد جدته تطلع السيارة .. ام سند تطلع وراء امها .. وام عزام معاهم طلعت وراء سند ..
سند يطلع .. تنهد / بسم الله وتوكلنا على الله ..
وحرك سيارته لبيت ام عبدالرحمن جارت ام عِزيز ..
بعد ماوصل ام سطام وام عزام وام سند دخلوا لام عبدالرحمن ..
ابو عبدالرحمن دخل سند لمجلسة ..
ام سطام بعد ما ذكرت القصة لام عبدالرحمن / وهذا هي كل القصة ..
ام عبدالرحمن بأيمان / لا اله الا الله .. العين حق سبحانه .. ولا تعرفين هي من صديق والا عدو ..
ام عزام / الحين جينا ونبي مساعدتك .. الكل يعرف معزت ام عِزيز لك .. وجيرتكم من سنين ..
ام عبدالرحمن / والله انها مرة فقيرة واجوديه .. انتظروني البس عباتي ونروح لها ..
ام سطام / الحين ..
ام عبدالرحمن وهي واقفه / الله الله .. وليش ناخرة .. امشوا .. امشوا ..
بعد ما لبست ام عبدالرحمن عباتها واخذت ام سطام وام عزام وام سند معاها ..
وتوجهوا لبيت شعبي خلف بيت ام عبدالرحمن .. ام عبدالرحمن تطق باب الحديد القديم ..
واللي احتل الصداء جزء كبير منه .. فتحت الباب بنت صغيرة لبسة قميص من الروز احمر ..
ام عبدالرحمن / سماهر وين جدتك ..
سماهر بعمر 7 سنين / داخل حياك الله تفضلي .. " التفتت لخلف ام عبدالرحمن لتنقز وتركض داخلة البيت " ..
ام سطام وام عزام دخلوا وهم يطالعن بالبيت الشعبي المتهالك .. ام سند تطالع بكل زاوية ..
حوش صغير غرفة جانبية بباب خشب لونه اخضر .. وغرفتان متقابلتان وبينهما حمام ومطبخ ..
خرجت عجوز بعكازها والشيلة ملفوفة على راسة وتحتها اربع بنات اكبرهم بالسن سماهر ..
ام عِزيز / حياكم الله تفضلوا ..
سماهر وشقيقاتها يقفون خلف جدتهم .. ام عِزيز لسماهر / روحي ياسماهر افتحي باب المجلس بسرعة ..
سماهر تركت يد شقيقتها ذات 3 سنوات وراحت تركض لباب المجلس ..
ام عِزيز / تفضلوا تفضلوا ..
ام عبدالرحمن تاشر للبنات / تعالن يابنات تعالن .. "وفتحت شنطتها الصغيرة لتطلع شوكلاتات وتوزعها على البنات "..
سماهر بصوت الطفولي .. وابتسامه بريئة / الله يجزاك بالخير ياجده ..
ام سطام بغصة / هذيل بنات ولدها عِزيز رحمة الله علية ..
ام عزام تمسح دموعها / الله يرحمه .. ادخل وانا اختك ادخلي الحرمة تناظرنا ..
ام عبدالرحمن / يا ام عِزيز هذي ام سطام واختها وبنتها ما عرفتيهم ..
ام عِزيز بترحيب / حي الله بنات الفارس اقلطن اقلطن ..
دخلوا وجلسوا على فرش بني الون هو اصل لون الفراش او اكتسب هاللون من مر الزمان ..
ام سند / ..........................
ام عبدالرحمن / يا ام عِزيز بنت ام سند تطلبك السموحة والعذر ..
ام عِزيز باستغراب / بنت ام سند مابيني وبينها شي الله يسستر عليها ويسامحها ..
ام عزام / يا اختي البنية صغيرة وجاهلة .. ويوم العرس كانت تعيبانه والظاهر ازعلتك بهرجها ..
ام عِزيز / والله اني ما ني عارفه ويش تهرجون عنه ..
ام عبدالرحمن / يوم عرس ولد الفارس اللي رحتي له .. ما ضايقك احد ..
ام عِزيز وكانها تذكرت .. بزعل / اييييييييييييه .. هذيك البنية بنيتك يا ام سند ..
ام سند / .............................
ام سطام / ايه .. بيتها .. الله يشافيها ويرد لها .. والله يام عزام ما كنا ندري عن زعلك اللين اليوم قالت لنا بنت عمها ..
ام عِزيز / ورعان صغار وجهاله .. وانا ضاق صدري ذاك الوقت و بعدين نسيت ..
ام عبدالرحمن / بس يا ام عِزيز البنية تعيبانه بالحين .. واللي يشوفها الحين والله انه يقول ما بها حياة ..
ام عِزيز بفزع / لاحول ولا قوة الا بالله .. ويش صابها ..
ام عبدالرحمن / عين .. والعين حق .. وانتي مرة تعرفين الله وتعرفين حقه ..
ام عِزيز / ولا اله الا الله .. صدقتي العين حق ..
ام عبدالرحمن / اجل قومي يا ام عِزيز واغتسلي وتوضئ واعطينا اثرك ..
ام سطام وام عزام وام سند يراقبون الوضع ..
ام عِزيز توقف / ابشرا .. دقايق بس ..
ام سند يرن جوالها .. تفتح المكالمة وبغصة / الو .. سند حنا في بيت الحرمة .. تلقه وراء بيت ابو عبدالرحمن ..
سند نزل من بيت ابو عبدالرحمن وتوجه لبيت ام عِزيز .. سند راقب البيت من الخارج ..
وعرف ان وضع الحرمة جدا صعب .. شف بنت بقميص احمر بعمر 5 سنوات ونصف واقفه عند الباب ..
سند بهدوء / يا بنت .. تعالي ... " البنت خافت ونقزت بسرعة ودخلت البيت "..
ام عِزيز بعد دقايق جايبه وعاء وفيه ماء / وهذا هو .. وسامحوني ان جاءكم مني اذاء ..
ام سطام / الا انتي سامحينا ...
طلعوا والعبرة خانقتهم اخذت ام عزام الوعاء وراحت لسند ..
ام عزام / هذا الاثر يا ولد ..
سند يتنهد / ...............
ركبوا السيارة ورجعوا للبيت .. وام عبدالرحمن بقيت عند جارتها ام عِزيز ..


ـــــــــــ


بيت راكان ..
راكان اخذ امه وابوة وراحوا ومعاهم زياد لمراجعة الشيخ الاسبوعية ..
سمر / الا العنود ما تكلمك ..
ساره / لا ..
سمر / هي ما عندها جوال ..
ساره / لا ..
سمر ترفع حاجب / ويش فيك ..
ساره / ولا شي ..
سمر / مانتي صاحية والله ..
ساره / كلن يشوف الناس بعين طبعه ..
سمر تبتسم / يعني انا مو صاحية ..
سارة / الاعتراف بالحق فضيلة ..
سمر / ههههههههههههههههههه
سارة / ليش تضحكي .. شمتي انتي مو صاحية ..
سمر / هههههههههههههههه
ساره / .................
سمر / تصدقين هههههههه البنت كانوا يقولون معقدة نفسين ..
ساره التفتت لها / من البنات ؟ ..
سمر / بنات عمك وعماتك .. يقولون لية ما تتكلم معانا .. اكيد معقدة من اختها المغرورة ..
سارة صدت عنها / ................
سمر / ساره لا تزعلين بس انتي كنتي غريبة .
ساره / .................
سمر تنهدت وبداخلها " ايش ذي العقد اللي فيهم من اختها لـ لها .. الله لا يبلانا " ..


ــــــــــــــ

يوم جديد ..

بيت ابو سطام ..
دخل عناد / السلام عليكم ..
ابو سطام ورعد وام سطام ومياسة ... / وعليكم السلام ..
عناد بعد ما قبل راس ويد جده ابو سطام / امر يبه ..
ابو سطام / رح انت ورعد للمزرعة وشوفوا الخيل والحلال .. اتصل علية ابو محمد ويقول انه تعبان ..
والحلال مو قادر يرعاه .. رح انت وعمك واجلسوا كم يوم هناك .. ورتبوا المزرعة وشوفوا امورها ..
عناد / ابشر يبه .. بس ...
ابو سطام بحزم / لا بس ولا شي الشركة كلمت سلطان وقال ما وراكم شي .. الحين امشوا ..
رعد يبتسم / تامر يبه .. بس انت لا تزعل ..
بعد ما طلع عناد ورعد ..
ابو سطام يلتفت لمياسة .. / وانتي لمتى بتقعدين عندي انتي وبناتك ..
مياسة بحزن / ضايقناك يبه ..
ابو سطام يتنهد .. ام سطام / يابنتي البنت مالها الا بيت رجلها وبنياتك ما يصير يضيقون على اعمارهم ..
عيال عمهم داخلين طالعين .. والعمال يصلحون شقة رعد .. يابنتي نبي مصلحتك ..
مياسة تنزل عيونه الارض .. وبحزن / وهو دورانا والا سال عنا ..
ابو سطام يتنهد / لا والله ولا مر عليه .. وله كم يوم ما اشوفه حتى بالمسجد .. حتى اخوانه ما يدرون عنه ..
مياسة ترفع عيونه في ابوها .. وبنبرة غامضة / اسال خالد عنه يبه .. خالد يعرف كل شي ..
ابو سطام / خالد " ابو عناد " يقول ما يعرف عنه شي .. وصقر يقول له كم يوم ينام بالاستراحة مع نايف ..
مياسة بداخلها " رجع لخرابة يبه .. " وبرجاء / يبه داخله على الله ثم عليك يبه ما ترجعني له عفته يبه ..
ام سطام بخوف / بعد هالعمر يا بنت .. تبين تتركين بيتك .. انخبلتي انتي ..
مياسة تبكي / يمه دخيلك خلي اللي بالقلب بالقلم .. الكلام اللي بحلقي علقم ..
وان جيت ابي ابصقه لفوق رجع بوجهي وان بصقته لبعيد لصق بثوبي وفضحني ..
ابو سطام يتنهد / خلك في بيت ابوك .. خلك وان قالك احد كلمة انا اللي ارد علية ..
وبداخلة " والله وانا ابوك احس بالوجع اللي بقلبك .. ويش اللي شفتيه وعيفك منه .. يالله سترك " ..
ام سطام بحنان / الله يا بنيتي يهديك ويصلح لك حالك ..


ــــــــــــ


بيت بتال ..

دخل غرفة النوم الخاصة فيه ..توه تغداء .. من يوم اللي صار وهو ما شافها ..
تنظف البيت بوقت غيابه .. بعد صلاة الفجر يلقى الفطور وقهوته جاهزة ..
يفطر ويتقهوا ويطلع لشغلة .. ولا يرجعل الا الساعة 2 يلقى البيت نظيف والغداء جاهز ..
يتغداء ويدخل غرفته يقيل .. واذان العصر يروح يصلي ويرجع يلقى القهوة جاهزة والحلا ..
واذا فيه غرض ناقص في البيت يلقى ورقة جنب ترمس القهوة " التلاجة " ..
اللي مريحة انه مايشوف وجهها .. يحاول قد ما يقدر يسير المركب .. بس بقعة سوداء وسط قلبه كل يوم تكبر ..
وهو جالس على طرف السرير .. بتال تنهد وبداخله .." ايش اللي خلاني ابتلي فيها .. بدال ما ابعدها عن امي واختي ..
اقربها اكثر .. امي لها كم يوم كل ما اتصل عليها تقول تغيرت وهذا وصاتي لك .. ناسي افعالها فيني وفي سمر ..
اااااااااااااااااااااااه يمه .. لاتتعبين يمه ارجاك .. وانا لحقت انسى يمه .. مو كل مره هي تزيد فيها .. " ليزداد غضبا "
وانا وعدي لراكان مقيدني .. كل الي خططتها هدمته دخلة العنود لحياتي .. " حس بالنار تزيد بصدرة " ..
وقف مشي بالغرفة صوت بداخلة يقوله روح وبرد حرتك فيها .. ما صد هالصوت وتناسه ..
بخطوات غاضبة وسرعة فتح باب غرفته واول ما تنصف الصالة ..

" الــــــــــلــــــــــــه اكــــــــــــــــبــــــــــــــــــــر " ..

لا اله الا الله .. صوت الحق ..
تعوذ من الشيطان .. وردد وراء الاذان لطفئ شعلة الغضب .. ويغيب صوت الشيطان ..
رجع لغرفته وتوضاء وتوجه للمسجد ..


بغرفتها ..
العنود جالسة على الاريكة .. وبداخله " ليش تاخر عن الخروج .. بالعادة يطلع قبل الاذان "..
قلبت بالجوال اللي بين يدينها .. من فتحت الجهاز وصلها عدد كبير من الرسائل .. لها 3 ايام ما فتحت الجهاز ..
كان خالص شحنه .. دخلت غرفة بتال قبل كم يوم صباحا فترة وجود بتال بشغل ..
وكل امانيها تلقى شاحن نوكيا من النوع القديم .. ومن حسن حضها .. لقت الشاحن ومجموعة مفاتيح ..
راحت تجري لغرفتها وهي تبي تعرف مفتاح غرفتها .. لقت المفتاح وسحبته من المجموعه ..
رجعت لرسائل تشوف من مين .. ؟؟ ..
اول رساله .." سارة وكـ المعتاد الاخبار اليومية بادق التفاصيل .." ..
الرسالة الثانية من نايف .. اخذت فتره وهي تطالع بالجهاز وشعرور بقلبها غريب .. فتحت الرساله ..
" اول ما تقدرين تفتحين الخط اتصلي .. ادري ان الجوال معاك .. ^_^ ساره تخبي عن الكون كله لكن عني لا " ..
الرسالة الثانية من نايف " اليوم طيارتي على بريطانيا .. اتمنى اسمع صوتك قبل اسافر .. موعد الطيارة 8 من الدمام "
فتحت الرسال رسالة وارسلت لنايف ..
" وصاتي لك صلاتك .. بحفظ الرحمن .. " ..
ارسلت بعد رسالة نايف .. رسالة الى شخصين مضمون الرسالة واحد " العنود بنت الظبي " ..
تنهدت .. ورفعت نظرها لسقف / يالله ..
وقفت وراحت للمطبخ تسوي القهوة .. بعد ما سمعت صوت باب الشقة .. معلنه خروج بتال ..


ــــــــــــ


بعد اسبوع ..


سند يبتسم وهو يشوف اخته ..
غرام تتنفس / .................



انتهى .. اتمنى يعجبكم .. واعذروني على القصور ..
وبعد الاخطاء الاملائية ..


وعذرا .. عذرا .. عذرا .. لان ما قدرت ارد على كل تعليق .. بس بجد الاصال الى الحين ما رجع ..
ودخله بالكونيكت .. وبغصب ادخل وبترجي لشيخ الشباب زوجي ..

ويامرحب ويا مسهلا بكل البنات الجدد اللي انضموا لروايتي .. ونورتوا روايتي وزدتوها حلا ..

اختكم ... مشاعل السعودية ..

كونوا سعداء ..
بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 18 ..


شبيه الريح
وش باقي من الآلام
والتجريح
وش باقي من الأحلام
وش باقي من الأوهام
غير اني .. الاقي في هجيرك فيّ
الاقي في ظلامك ضيّ
واوقد شمعتي في الريح
شبيه الريح
اذا تسمح بغيب شوي
ابجمع همي الباقي
وادفن صبري الذابل في أوراقي
و برجع لك اذا باقي بنفسك شي

شبيه الريح
أنا مقدر أكدر صفوك العاصف
شبيه الريح
أنا من لي سوى إحساسك الجارف
بقايا زيف أشواقي
سما أمطار أحداقي
شبيه الريح وش باقي
ابي أعرف
متى تسكن رياحك
وابي أعرف
غرورك هو متى يطلق سراحك
وابي أعرف
متى تعصف
متى تعطف
متى تنزف جراحك
وابي أعرف
إذا باقي في بحرك موج اكسر فيه مجدافي
وابي أعرف
إذا باقي في همك هم ماشالته أكتافي
وابي أعرف
إذا باقي في هالدنيا حزن مامرني واستوطن أطرافي
وابي أعرف
إذا باقي من المعجز في هالدنيا
سوى العنقاء
والا الغول
والا خلك الوافي
بقايا زيف أشواقي
سما أمطار أحداقي
شبيه الريح وش باقي ؟!

سنيني يم
وقلبي المركب المتعب وانت الريح
مجاديفي عذاب وهم
وزادي الوجد والتبريح
وصبري صبر بحّارة
بغوا في اليم محّارة
غشاهم موج كان من الغضب أغضب
وكانوا للهلاك أقرب
لولا كثروا التسبيح
شبيه الريح
حبيبي الأصدق الأكذب
عجزت اوصل شواطي طبعك الأعذب
تعبت أنطر في وسط العاصفة
قلب وشعور وعاطفة
تعبت أجمع ألم كل الموادع
في المواني وأحضن أطيافك
تعبت السهد في ليل الشوارع
والثواني تنطر انصافك
تعبت الظلم واجحافك
شبيه الريح
أنا ودي أكدر صفوك العاصف
شبيه الريح
أنا كني نسيت إحساسك الجارف
بقايا زيف أشواقي
سما أمطار أحداقي
شبيه الريح
كيف أسألك : وش باقي ؟
وأنا الباقي من إحساسي
ذرته الريح


" عبدالرحمن بن مساعد .. شبيه الريح " ..





الضيقة اللـي مالهـا حـزه ولا منهـا مصـد....أخـاف ساعـات العصيـر المقبلـه تاتيبهـا
يالله دخيلك من قسـى وقتـي وحـظٍ ماصمـد...في وجه صكـات اليالـي يـوم يقنـب ذيبهـا

جالس على طرف السرير .. تنهد .. ابتسم وهو يشوف رد عناد ورعد له بالواتس ..
بتال / .. من متى وانتم بالمزرعة ..
عناد / من اسبوع .. الا بسم الله عليك من الضيقة .. تعال غير جو وشوف الكاسر ..
بتال ابتسم / الا كيف الوضع ..
رعد / اقول لا ياصل خبر خيلك عند ابوي .. تراه كسر يد الشايب المسيكين ابو محمد ..
بتال رفع حاجب / لا لاتقوله .. انا قايل لابو محمد لا يدخل عنده ..
عناد / تراه مو بصاحي هالكاسر .. واذا قعد على حاله يمكن يموت ..
بتال / انا جايكم .. " قفل جهازة ووقف " .. مشى خطوتين ووقف ..
بتال يضرب جبهته / اوووووه وهذي وين اوديها .. اممممممممم
" رفع جواله واتصل على راكان " ..
راكان بصوت ضايق / بتال الحمد لله انك اتصلت ممكن تجيب العنود وتجيبها مستشفى ***
بتال عقد حواجبه / خير عسى ماشر ..
راكان يتنهد / امي تعبت وجبتها المستشفى والله ما ادري ايش اقول لـ الدكتورة احسني ضايع ..
بتال / امم طيب الحين اجيبها .. " قفل الخط وتوجه لغرفة العنود وهو كاره يشوف وجهها " ..
العنود كانت جالسه على السجادة بعد ما صلت العصر .. جالسه تستغفر وتسبح .. التفتت للباب ..
بتال وهو يطق الباب / اجهزي ابي اودك لامك تعبت وودوها المستشفى ..
" ترك الباب وتوجه لغرفته .. كاره شوفتها .. " .. العنود فزت واقفه وراحت تجري تفتح الباب ..
بس مالقت احد واقف رجعت لغرفتها ورمت جلال الصلاة ولبست العباية .. وطلعت ..
بتال داخل غرفته واقف عند الباب .. يطالع بجواله وتعليق عيال عمه على رده بالواتس اب ..
عناد / علشان الكاسر جاي ..
رعد / احسن خله يفكني منه هد حيلي ..
عناد / ههههههههههههه واحد قلك تجرب تمتطيه ..
بتال / " فيس معصب " .. ومن سمح لك ..

العنود / انا جاهزة ..
التفت متفاجأ من جاهزيتها بهالسرعة .. رفع حاجب وهو يطالعها من فوق لتحت ونظرته نظرت قرف ...
العنود لبسة القفازات السوداء والعباية الراس والبرقع ومنزلة الشيلة على عيونها ..
العنود تطالع فيه وفي نظرته وهي مستغربه / فيه شي ..
بتال صد بقرف عنها وسحب شماغه والمفاتيح والمحفظة وطلع .. لحقته العنود وطلعوا من الشقة ..
وتوجهوا للمستشفى .. بعد ما وصلوا .. نزلها بتال ووصلها لمكان راكان ..
بتال / السلام عليكم ..
راكان / وعليكم السلام .. العنود شوفي امي داخل ..
العنود دخلت عند الدكتورة .. بتال / سلامات .. ايش فيه الولدة ..
راكان بالم / ارتفع عندها الضغط .. الدكتورة تقول من زعلها .. هي تسولف والا تحس باللي حولها علشان احد يزعلها ..
بتال .. بعد فترة / كيف الشركة ..
راكان / متحسن الوضع الحين .. للحين خايف من الوضع بس احسن من قبل .. ما نقول الا الحمد لله على كل حال ..
بتال يهز راسه / حتى بالشرقية .. وضع الشركة مايطمن .. الا على طاري الشرقية انا رايح لهم ويمكن اطول كم يوم ..
راكان يهز راسه / شفت الرسايل .. الله معاك .. انا بحاجة العنود في البيت ..
بتال رفع حاجب / المهم انت بتجلس في البيت ..
راكان / ايه وراح ابات الليله عندهم .. بكره خميس وماورانا شي ..
بتال بنبرة مقصودة / طيب انتبه على اختك .. وفتح عينك ..
راكان يبتسم / خايف يصيبها شي .. لا تخاف هي في العيون ..
بتال يتنهد / سلام .. " انا وين وانت وين يا راكان " .. وترك راكان وطلع من المستشفى وتوجه لشرقية ..


ـــــــــــ


بيت ابو سند ..
غرام جالسه على الكنب .. تتنفس .. وبصوت مرهق متعب / احس الهواء يدخل كل جسمي ..
سند يبتسم / .......
رنيم وهي لبسه بنطلون جينز ازرق ضيق وبلوزه حمراء وعلية جاكيت صغير جينز ازرق .. وجزمه كعب حمراء ..
رنيم تبتسم / قولي الحمد لله ..
غرام تنهد / أي والله الحمد لله والشكر .. الواحد ما يحس بنعمة ربه الا لفقدها ..
سند يراقب حركات رنيم وهي تصب له شاهي وتحط له كم قطعت معجنات ..
رنيم لبسة بنطلون جينز ازرق ضيق وبلوزه حمراء وعليها جاكت صغير بدون اكمام وجزمة حمراء ..
رنيم بهدوء لسند / تفضل ..
سند وهو يطالع شفايفها الي تجذب بروجها الاحمر .. تنهد / زاد فضلك ..
رنيم رفعت نظرها لعيونه وصدت بسرعة .. سند ابتسم ..
رنيم تنحنحت .. و بابتسامه / احم احم اقول غرومه اطلب وتدللي .. الحين الفرصة كبير .. اطلبي سفرية وتغيير جوا ..
غرام / ههههه قولك ..
رنيم تغمز لها / مجربة .. " وبتذكر " .. الا انا رايحة لصالون ابي اصبغ واقص .. تبين شي انتي اطلبهم للبيت ..
غرام / ابي اضبط قصة شعري " تمسك شعرها القصير" بس مو الحين ..
سند بهدوء / بعد ما نسافر لمكة ونعتمر وبعدها ترجعين وزنك وصحتك زين .. قصي وسوي اللي تبينه ..
غرام / ايه والله .. ابي مكه وريحة الحرم ..
سند / كلها كم يوم ونسافر .. انا حجزت امس .. بس ننتظر نتائج التحاليل وبعدها نسافر ..
رنيم تطالع بسند / ................
غرام تنهد / على خير ان شاء الله ..
سند يحط فنجان الشاهي على الطاولة .. ويوقف / يالله انا استاذن عندي مشوار مهم .. تامرون على شي ..
غرام / سلمتك .. " رفعت نظرها لرنيم "..
رنيم بهدوء / شكرا ..
طلع سند .. غرام بهدوء / رنيم .. انتي زعلانه من البنات ..
رنيم عقدت حواجبها وباستغراب / أي بنات ..
غرام / بنات عمنا من يعني !! ..
رنيم تجلس على نفس الكنبة اللي جلس علية سند .. / لا ..
غرام / اجل ليش مقاطعتهم ..
رنيم / .. مشكلة فيني مو فيهم ..
غرام تطالعها باستغراب / مو فاهمه كيف يعني فيك ..
رنيم / .. غرام ما ابي اتكلم بالموضوع .. ممكن تغيرين السالفه ..
غرام / اهاا .. " وهي تهز راسه بنعم " ..


ـــــــــ


بالمستشفى ..

راكان يتنهد .. وفي يده كيس الادوية / يالله .. خلصنا ..
العنود توقف وهي تعدل عباتها على راسه / الدكتورة تقول لزم لها متابعه .. واذا ارتفع عندها مره ثانية لزم تنويم ..
راكان وهو يدفع العربية " الكرسي بالعجلات " جالسه ام راكان عليه / هي اول مره تتعب كذا والا من قبل تعبت ..
العنود / لا اول مره ..
راكان يساعد امه بالجلوس في السيارة .. وبعد ما ركب وركبت العنود وراء .. حرك السيارة ..
راكان / اهم شي راح تنامين عندها ..وتفهميني للوضع كله .. ابي اعرف كل شي يا العنود .. كل شي ..
العنود / .............
راكان / لا تسكتين ردي ..
العنود بهدوء / وانت مستعد لتسمع كل شي ..
راكان / ايه .. " وصل البيت " .. ما دام بتال بيطول بالشرقية فـ راح اخذ راحتي معاك ..
العنود بداخلها " احسن خليني ارتاح كم يوم .." / ...............
نزل راكان وساعد امه ووصلها داخل البيت .. العنود اخذت كيس الادوية ونزلت وراه ..
العنود وهي تسحب نقابها بعد ما دخلت لنص الصالة .. / السلام عليكم ..
سمر وساره / وعليكم السلام .." ساره تجري وتحضن العنود " ..
راكان بتعب / وين زياد وابوي ..
ساره / عند جدي ..
العنود / خليني ادخل اسلم عليهم " ودخلت عند جدها وسلمت وطلعت " ..
راكان والعنود ساعدوا امهم اللين طلعوها فوق الغرفة ..
العنود / انا راح انيمها ..
راكان / بعد العشاء ابيك بالسطح ..
العنود تبتسم / مو لحالي اللي راح اتكلم وانت بعد ..
راكان يتنهد / وانا بعد بصدري كلام ابي اطلعه ..
العنود بنبرة الم / يعني لو مافي صدرك كلام .. ما طلبت مني نتكلم ..
راكان يتافف / اوووووووف العنود لا تبداين فيها .. لطلعنا فوق نتكلم بهدوء ورواقة ..
العنود تنهد / طيب انيم امي وانزل .. تعبت اليوم حيل ..
راكان يهز راسة / طيب .. الله يعينك .. سلام ..
وطلع من الغرفة .. العنود غيرت ملابس امها و اعطتها ادويتها ونيمتها .. ونزلت تحت ..
سمر شافت العنود نازلة من الدرج .. وبنبرة غرور وتعالي / وين راكان ..
العنود التفتت لها ورفعت حاجب وبنظرة سخرية طالعتها وصدت ..
زهرة وهي لابسه جلال الصلاة / اهلا اهلا بالشيخة العنود ..
العنود تحضن زهرة / هلا بك .. وحشتيني ..
سمر وقفت وطلعت الدرج معصبة وتوجهت لغرفة راكان ...
راكان منسدح على السرير من الصبح وهو واقف على رجليه .. من الشركة للمستشفى .. اتعب هاد حيله ..
سمر تفتح الباب وتقفلة بعصبية / اختك على ايش شايفة نفسها ..
راكان يفتح عيونه ويطالعها وبصوت تعبان / من تقصدين ..
سمر / خواتك كلهم عقد عووووووووووووووووووووووقد .. اللهم لا شماته ..
راكان قعد بسرعة وطالعها بنظرا قاتله / سمر .. انتبهي للفاظك ..
سمر خافت / ايش قلت .. " جلست جنبة " اسال اختك اقول لها وين راكان طنشتني وراحت للخدامه ..
راكان يحط يده على راسه ويتكي على ركبته ../ من .. من اختي ..
سمر بكره / العنود ..
راكان رفع راسه لها / وليه نطقتيها كذا وكانها ذبحه لك احد ..
سمر بكره / لاني اكررررررررررررررررررها ..
راكان رجع انسدح / علشان قالت لك .. اني احب مها وابي اتزوجها .. كانت تختبرك ..
والا العنود مافي منها لا بتواضع ولا بحنيتها ولا بشخصيتها واذا كرهتيها او حبيتيها ..
مو منقص ولا مزود فيها شي .. وطفي المبة لاني تعبان وابي انام شوي ..
سمر تضربه على كتفه .. والدموع مغرقة عيونه / ما يكفي انها جرحتني ..
راكان يسحبها له .. وبهمس / لانها خلت تغارين علية ..
سمر ترفع حاجب / من قال ..
راكان بهمس / عصبيتك قالت .. سمسم انا احبك انتي وبس .. خلي ثقتك بنفسك كبيرة ..
" وبخبث " قومي طفي المبة وتعالي وحشتيني ..
سمر تبعد عن حضنه .. وتتوجه للمكان مفاتيح الاضاءة .. طفت الاضاءة ورجعت لحضنه ..
راكان يشدها لحضنه وبهمس / احبببك يا الزعول ..


ــــــــــــ


بالمزرعة ..
فؤاد صديق عناد / وهذا لؤي ..
عناد / ...............
سند من وراءه / لؤي شغله عندي ...
فؤاد يمد يده / لحضه .. لحضه وقف .. لؤي بوجهي واللي ياذيه او يغلط عليه كانه اذاني انا ..
عناد / فؤاد انت اطلع منها ..
فؤاد / لا حبيبي لؤي من اقرب الشباب لقلبي الصغير .. يعني ما استغني عنه .. قول اللي عندك واخلص ياحبيبي ..
سند بهدوء / محد له دخل بيني وبين لؤي .. انا ابي اتكلم معاه سوي ويرجع معاك ..
لؤي / خلاص فوفو نتكلم شوي وارجع .. واذا صار شي نطلب المساعدة ما نستغنى عنك يا كنج ..
فؤاد / اذا انتي تبي هذا براحتك ..
عناد حاس بغثيان من الاشكال اللي يشوفها .. رعد يصد عنهم وهو يهتز من ضحك على شكل عناد وهو متقرف ..
سند اخذ لؤي لمكان بعيد شوي بس يشوفونهم عناد ورعد وفؤاد ..
سند جالس على كرسي خشبي وبينه وبين لؤي طاولة .. سند طلع جهز عناد وفتح المقطع ..
لؤي من سمع المقطع تنهد .. / ايش تبغى دحين ..
سند / ابي اعرف من وين اخذت هذا المقطع .. ولا تكذب وتقول البنت كلمتك ..
لؤي / لالا يا ابوي انا صحيح صاحب حركا بس مثل الكنج البنت اللي تغلط مانرحمها ..
سند بحدة / لا تلف وتدور .. جاوب على الاسئلة وبس ..
لؤي بلع ريقة / هذي وحدة شفتها مع صحبتي سابقا وعجبتني .. وصاحبتي سجت هذي المكالمه بينها وبين البنت ..
كيف ما ادري .. المهم انه البنت ماتعرف حاجة " يقصد رنيم " ..
سند / وبعدين ..
لؤي / هددت صاحبتي اذا ماجابت البنت راح افضحها هي اعطتني هذا التسجيل ورقمين معاها وقالت تصرف ..
وانا ما كنت مركز فاغلطت وارسلت على الرقم تبع ابوها واتوقع ابوها دبحها ..
سند متقرف منه / ومن صاحبتك ..
لؤي / ههههههههه خلاص كانت دحين ماتت ..
سند تفاجا / كيف ماتت ..
لؤي / انا ارسلت كل صورها وكل حاجة تخصها لاهلها ..
سند بحدة / استغفر الله العظيم .. قولي اسم البنت وخلصني ..
لؤي تراجع للخلف من الخوف / اسمها صالحة *** وولد عمها ..
سند قاطعه / خلاص .. خاف ربك واستر على الناس .. " وقف وتركه جالس " ..
سند يمر من عند عناد / خلاص .. خلص الموضوع .. " توجه لسيارته وراح " ..
عناد / خذ صديقك وتوكل " ومد له ضرف " ..
فؤاد / لا والله ماناخذ حاجه .. هذا رد لمعروفك لمن حليت لي واجب العلوم .. تذكر ..
عناد / اذكر .. زمان وراح ..
فؤاد / بس انا اللي يسوي لي معروف لو صغير ما انساله .. باي ياحلو ..
وراح هو و لؤي ركبوا سيارتهم وطلعوا بوقت دخول بتال ..
بتال ينزل من سيارته / السلام عليكم .. من هذول ...
عناد ورعد / وعليك السلام ..
عناد / شغله تخص سند .. تعال ارتاح وتقهوا وبعدين تعرف السالفه ..


ــــــــــــ
بيت ابو نايف ..
الموقع السطح ..
الساعة 10 مساء ..

راكان يجلس على احد الطوبات / ايه .. تفضلي ..
العنود واقفه ومتكيه على احد الجدران / .........
راكان / العنوددد لا تسكتين ..
العنود تنهد م ما ابي اسكت .. بس ابي اعرف من فين ابدا ..
راكان / من الاول .. من الاول يا العنود ..
العنود تمشي بهدوء وتجلس جنبه على طوبه وطالعة امامها / بعد وفات جدتي وخالي نايف .. بشهرين تقريبا ..
شفت تغير على شخصية بوي .. " التفتت لراكان " واولها تنازلة عن ادارة شركة السعد لك ..
" رجعة وطالعت امامها " .. وبعدها بدا بتصرفات مو تصرفات سطام .. يجلس لحاله ساكت وكانه ضايع ..
يسال انا وين .. فجاه لشافني والا شاف نايف يصارخ انقلعوا كله منكم .. يضرب امي يضربني ..
وبعض الاحيان يضرب نفسه .. ترك امي ودخل بغرفة الي الحين ينام فيها .. يوسخ على نفسه ..
بعض الاحيان يحبس نفسه بالحمام واتعب انا ونايف لحد مانطلعه .. شهور وانا اراقب ابوي ومستغربة صمت امي ..
طلع امي بعد تعبانه بس امي استحلها الصمت واستوطنها .. ولمن اخذتها لدكتور قال زهايمر .. صدقت ..
وابوي قالوا بسبب الازمة العالمية اصابت العديد من رجال الاعمال حالات نفسية مشابها .. وصدقت ..
لكن بعد شهور من التغير .. سنة بعد وفاة جدتي .. جاء وزارنا متعب وطارق وابو عبدالعزيز ..
ونبهتني ام عبدالعزيز على حالتهم .. وقالت وديهم لشيخ .. بس انا قلت هذا الوضع اللي دايم الناس ..
يتوقعه بهذا الامراض .. ما علاجه الا الكوي والشيخ .. اؤمن بن القران علاج .. بس مو كل حالة ..
" تنهدت " .. وبيوم قال نايف انه نوديه شيخ موجود با احد الاستراحات اللي باطراف الرياض ..
وليتنا ماوديناه .. كواه براسه كويه اخذت شهور وهي تنزف قيح ويتالم منها .. "حطت يدها على راسها " ..
وبعدها ودية لشيخ طلع جال طلب فلوس منا باللوف وداهمت المكان الهيئة .. والله للحين كل ما اتذكر اللي صار ..
ما اتذكر كيف طلعنا .. بلمح البصر كنا في البيت .. وبعد شهور طويلة .. جاتنا ام طارق ودلتنا عن شيخ قريب ..
بمسجد *** شيخ معروف وماقصر الله يشافية ويرجعه لعيالة سالم غانم .. بس تعب قلبه وعيالة سفروة يتعالج بالخارج ..
واخذت شهور وانا الخوف من اني اروح ادور شيخ يقرا عليهم .. اذكر اخذت امي لشيخ وبداء يخنقها ..
وهو يقول الجني اللي فيها لازم يطلع .. اللين صرخت على نايف لا يذبحها وفكها نايف من بين يدينه بالقوة ..
سنتين وحنا ندور ما بين الشيوخ .. " التفتت لراكان .. وشافته مزل راسه يطالع الارض " ..
راكان بالم / وانا ليه ما قلتي لي ..
العنود / ليه .. بهالسنتين يا راكان كم مرة جيت وشفت امك وابوك .. تبيني اقول لك كم مره ..
ست مرات .. بالسنتين .. بعيد الفطر وبعيد الاضحى وبليلة رمضان .. لا بعد بليلة رمضان وانت واقف ..
وتقول انا رايح الشرقية عازميني على الفطور مع السلامة وتطلع لا كيف حالكم ولا ايش اخباركم ولا محتاجين شي ..
ابد .. وانت عارفني ياراكان .. وعارف اللي ربانا عليه ابوي ..
راكان يقاطعها بقهر/ من صد عنك صد ولو تموت لا تطلب عونه .. وهذا اللي انا سويته ابي صد عني وانا صديت عنه..
العنود / وامك .. متى صدت عنك ..
راكان / وامك متى ما كانت بمكان غير مكان ابوك .. كانت دايم ضلة ..
العنود بحنية / ياخوي لا تنسى الدنيا دواره .. واللي تقدمة اليوم لامك وابوك بكرة يقدمونه لك عيالك ..
راكان وقف / ايش قال لك الشيخ ..
العنود تنهدت " عارف راكان ان قطع موضوع ما يبي يتكلم فيه " ../ قال مسحورين ولازم ينفك السحر ..
طلع اللي بجسمهم الحمد لله بس المخفي .. ما عرفت مكانه .. ولا عرفوا هم ..
راكان / من تتوقعين ؟ ..
العنود / في البداية كنت شاكة بالخدامة الإندونيسية .. بس مره شريفة قالت لي شغلة شككتني فيها ..
راكان يلتفت لها وباهتمام / وايش قالت ..
العنود وهي تتذكر / مره رجعت من المستشفى كان فيه مراجعه لامي .. كان بعد موت جدتي 8 شهور ..
لقيتها بتغير بالاثاث وبتبيعه وتفضي الغرفة التحتية وبتسكن هي وعيالها فيها ..
راكان قاطعها بحدة / هذا اللي باقي ..
العنود بهدوء / خليني اكمل .. دخلت لقيتها هي وبناتها يتكلمون هذي الغرفة لمن وهذي لمن .. خانقتها وهددتها ..
باني اجيب لها الشرطة .. قالت البيت بيت ابوي .. وفهمتها بان البيت مكتوب باسمك .. واذا ما طلعت ..
راح اتصل عليك .. وانت تتفاهم معاه .. راحت تصارخ عليه وتسب وتلعن .. ومن ضمن اللي قالته ..
طيب يالعنود انتي وراكان ان ما ربطتكم مثل امك وابوك ما اكون شريفه .. في البداية ما اههتميت بس بعدين ..
لمن قال لي الشيخ عن السحر .. تذكرت الكلام .. وشكيت فيها ..
راكان / وليه ما بلغتي الهيئة .. ليه ما قلتي انا شاكة فيها ..
العنود / واذا ما طلع عندها شي .. ايش اسوي اروح في بلاغ كاذب و قضية قذف ومحاكم ..
انا ارسلت احد يدخل بيتها وبفتش بكل مكان وله معرفه بهالشي .. بس المفاجأة بيتها خالي ..
بس انا ما يآسة .. ارسلت من يراقبها .. وبرمضان مسكوا اللي تتعامل معاهم بالسحر .. ومالقوا شي ..
يعني الشكوك تدور حولين الخدامه .. يمكن اللي سوتهم شريفة بالأكل وطلع .. بس اللي المخفي يمكن مع الشغالة ..
راكان / ومن راقب شريفة ..
العنود / واحد ..
راكان بسخرية وهو يتخصر / لا والله فكرته ثنين ..
العنود توقف .. وبخبث / اللي لك عرفته .. واللي لظبي مالك فيه ..
راكان يبتسم / خاطر اعرف هالظبي ويش معطيتك " تذكر " .. الا العنود .. جدتي الظبي تقرب لنا ..
العنود / ههههههههههههههههههههههههههه لا ما اعرفها ههههههههههههههه ويش هذا الذكاء ..
راكان يتارك الموضوع / لا اقصد تقرب لعائلة الفارس ..
العنود تصد عنه وهي تنزل الدرج / لا . انت تعرف كيف ابوي تزوج امي ..؟!!
راكان وهو ينزل وراها / ايه .. بس يوم خطبتك ابوي سعود ذكر اسم الظبي وقلت يمكن جدتي ..
العنود بسخرية / خطبتي ..
راكان / ايه .. الا على هالطاري كيف وضعكم .. شكلكم مو عاجبني ..
العنود تنهد وهي توقف على الدرج وتلتفت له / تبي الصدق ..
راكان يوقف وباهتمام / اكيد انا السبب في زواجكم ..
العنود تكمل نزول / مختلفين يوم نكون متفاهمين وعشر لا ..
راكان يمسك كتفها ويوقفها / ايش اللي صاير ..
العنود بصراحها / مغصوبين على بعض لا انا اللي متعودة على الغصيبة ولا اهو .. كلنا حر متعود على قنصة ..
راكان بحنية / تبيني اتدخل ..
العنود بسرعة / لا .. اذا زاد الوضع سوء طلبت مساعدتك .. يالله خليني اشوف ساره ..
راكان / الا كيف منار ..
العنود تبتسم / ايش فيك اليوم .. منار طيبه .. ايه تراها تزوجت من ولد عمها عمر ..
راكان / لا .. عساها تعقل بس .. " ابتسمت العنود وتوجهت لساره " ..
راكان وقف يطالع بالصالة والغرف اللي قباله وكل الذكريات ترجع له .. وقف نظرة على غرفة ابوه ..
راكان يتقدم ويدخل غرفة ابوه .. فتح الباب بهدوء وقفله بهدوء ..طالع ابوه .. احساس غريب بصدرة ..
تقدم وسحب الكرسي الوحيد اللي موجود بالغرفة وجلس قبال ابوه النايم ..
راكان والعبرة خانقته / يبه .. بي غصة بحلقي .. طعمها مر .. وبي غصة بصدري .. توجعني ..
يبه تذكر لمن ضربت ولد المدير و جات الشرطة من المدرسة واخذتني .. تبي تعرف ليش ضربته ..
لانه قال انك من ابوي .. لو ابوي كان تجي وتاخذ شهادتي من المدرسة .. انا مثل وحدي اللي من دار الايتام ..
محد يجي ويعطية هدية لتفوقة الا المدير وانا محد يعطيني هديتي الا المدير .. وقتها ضربته قهر ..
لو كنت بالشرقية ما كان احد تكلم .. ضربته اللين جات الشرطة واخذتني واخذت يوم كامل بالتوقيف ولا احد درا عني ..
الا لمن اتصلت على بيت جدي وقلت له وجاء من الشرقية علشان يطلعني .. وانا اللي قلت له ماعاد ابي ارجع لرياض ..
بس انت زعلت وصرخت عليه .. وجدي قال ارجع .. وانا حلفت اني ما ارجع راكان الاول .. للحين يبه زعلان منك ..
لاني اتصلت عليك وقلت تعالي .. صرخة علية وقلت ارجع البيت لخواتك وانا وراية سفر .. وقفلت الخط يبه ..
ولا سمعت باقي كلامي .. ولمن رجعت لرياض ضربتني ضرب يبه .. علم بظهري للحين .. زعلان يبه للحين ..
احضني يبه وقول والله ما سمعتك وانا اسامحك يبه احضني لني تعبت من الجفا والبرد كسر اعظامي ..
" رمى براسة بحضن ابوه وبكى .. بكى الم غربة هو بالوطن .. بكى جرح كبرياء وقهر .." ..
العنود اللي كانت تبي تدخل لغرفة ابوها بس وقفت لمن سمعت صوت راكان .. وسمعت كلامه ..
تراجعت ونزلت لتحت .. لعند زياد وسارة ..
زياد يبتسم / وين راكان والله اشتقت لجلسات زمان ..
العنود / بس ناقصة ..
سارة / ولا مرة اكتملت اصلان وان اكتملت تخانقتوا وتفركشت بسرعة ..
زياد / ..............
العنود / ...............
ساره / هااه جات النفسية ..
العنود / ويش عنك انت كلي وانتي ساكته ..
ساره / اووووووووووووف .. " والتفتت لتلفزيون تتابع الفلم اللي حاطيه بالدي في دي .. " ..
العنود / وين سمر ..
ساره التفتت لها / تجي هنا ..
العنود / ايه زياد يجلس هينا وسمر هناك بجلال الصلاه وغطاها ما فيها شي ..
ساره تقز واقفه / رايحه اناديها .. " وطلعت جري لفوق " ..
ساره تفتح الباب على سمر / تعالي اجلسي معانا مايصير تقعدين لحالك ..
سمر بغرور / ومن قال باجلس لحالي راكان الحين يجي ..
ساره بسخرية / عشتوووووا لا حبيبتي اليوم السهرة تحت .. " وبجدية " ..
العنود وزياد وراكان وانا وانتي .. يالله البسي جلال الصلاة وغطاك وتعالي تحت بدون كلام ..
راكان من وراها وهو يتنحنح يعدل صوته / ايش عندك انتي ..
ساره نقزت / بسم الله الرحمن الرحيم ..
راكان دخل بسرعة ورمى بلوزته اللي لبسها واخذ الفوطة ..وبامر / سمر انزلي تحت .. دقايق وانا نازل ..
سمر تطالعه مستغربة .. ساره تبتسم / انا انزلها ولا يهمك .. بس بسرعة تحمم ..
راكان دخل الحمام وطنشها .. سمر / روحي سارة انا انزل مع راكان ..
ساره بجدية / براحتك بس لا تفكرين تغيرين راي راكان ..
سمر رفعت حاجب .. سارة نزلت تحت بسرعة .. وفتحت الباب لغرفة الجلوس ..
العنود بحدة / بنت شوي شوي جدي نايم لا تزعجينه ..
ساره / هوهو جدي لو نستلف قنبلة نووية من ايران ونفجرها جنب راسه ما قام ..
زياد / ههههههههههههههههههه
العنود / اذكري الله .. استغفر الله العظيم من ذا البنت مطفوقة .. وين سمر ..
ساره تبتسم / سويت حركات الحموات فيها وقلت يالله انزلي ولا تغيرين راي اخي واا .. كذا يعني بقوة ..
العنود وزياد يطالعونها مو فاهمين شي .. العنود تسلم على يدها كفى وجه / الحمد لله والشكر على نعمة العقل ..
راكان يدخل ووراه سمر / السلام عليكم ايش فيكم ..
الكل / وعليكم السلام ..
سارة بابتسامه / سويت شغل حموات على زوجتك ..
راكان يبتسم / لا والله وتتفاخرين يها قدامي ها .. " مسكها ورفعها فوق " هاااا عيدي حركاتك وشوفي ايش اسوي فيك ..
ساره تصرخ خايفة تطيح على راسها / اااااااااااااااااااااااااا لالالالا خلاص مااسوي شي مااسوي شي ..
" واول ما نزلها راكان التفتت لسمر وهي تعدل بلوزتها " .. حشيتي راسه له هاااا ..
راكان تقدم لها وهي صرخة ونطت بجنب زياد والعنود .. راكان يتهديد / قول اسف يالله ..
ساره تطالع بزياد / قول ..
زياد باستغراب / وانا ايش دخلني ..
ساره / يقول قول اسف يالله .. ومافي مذكر غيبرك ..
العنود / هههههههههههههههههههههههههههه
سمر تطالعهم وهي واقفه وكان محد شايفها ومحد قال لها تفضلي ..
راكان / ههههههههههه انتي ناسية انك راكان صغير يعني مذكر ..
ساره تنفح شعره .. وبخوف / بسم الله علة نفسي .. انا نعومة جنس حواء كلها ..
العنود / بلعدال لا تنكسر رقبتك .. وارحمي جنس حواء دخيلك بس ..
راكان يجلس جنب العنود والتفت لسمر باستغراب / ويش فيك واقفه تعالي اجلسي ..
سمر جلست جنبة وبهمس / بدري ..
بس راكان ما انتبه لها لان العنود كلمته / ما اتصل نايف عليك ..
راكان يمسك ريموت الدي في يد .. / ايش الفلم اللي حطيتوه ..
زياد / اللي جبته انت وقلت شغله ..
راكان بابتسامة خبيثة / اهاااا ساره روحي نامي احسن لك ..
ساره ببرائة / ليش ..
راكان / لانه مصاصين دماء وحق كبار عيب يعني ..
ساره وقفت وعصبت / تبي تنتقم انت ووجهك ..
العنود / ما عليك فيه .. واذا ما عجبك الفلم نغيرة وهو يقلب وجه وينام ..
راكان التفت عليه / وليه زعلتي ..
العنود / ............
راكان يتنهد / ما سالت عنه ولا ابي اسمع صوته ..
العنود / .........................
راكان بطفش / بطقاق .. " وشغل الدي في دي " ..



ـــــــــــــ


بعد يومين ..

المزرعة .. العصر .. عناد وبتال ورعد .. تحت العريش يشربون الشاهي ..
رعد / الحمدلله ان ما انكسرت يدك ..
بتال بضيق / عمري ماشفته ثاير بهالشكل حتى لمن اول مرة جبته هينا ..
عناد / بعض الاحيان اقول يحس بصاحبة و..
بتال يقاطعة / يا اخوي صاحبة ماااااااااااااااااااات ماااااااات وورثته تعبوا منه وباعوه ..
رعد / وانت تعرف ورثته ..
بتال / اللي باعه ما يعرفه مشترية من واحد يقول من قصر وهو قاله عن سالفته ..
عناد / وانت صدقت ..
بتال / بصراحة انا ما همني الا الخيل وابيه لو كذا زينه يقعد قبالي ..
رعد / اناني يا بتال ..
بتال / خليني اناني بسبب الكاسر اقبلها كل شي اقبله من الكاسر ..
عناد / اووف عشق هذا ..
رعد بابتسامه / بصراحة يابتال تنحسد .. العنود والكاسر .. بصراحة اثنين " يهز راسة " ولا اروع ..
ما شاء الله عليك .. تف تف .. حتى ليصيبك شي .. هههههههههه
عناد / ههههههههههههههه
بتال يبتسم / بس ما تروضت ولا عرفت اروضهها عجزوني ..
عناد يلتفت .. وباستغراب لا تخلو من الابتسامه / اوووووووووووووووووووف قوية ..
رعد / هذا اللي مضيق صدرك وجابك يمنا..
بتال يتنههد / تقدر تقول كذا ..
عناد / الله لا يبلانا انت وسند قطبان متنافران .. تزوجتوا سوا وحالتكم .. " وهو ينفض يده " الله لا يبلانا ..
بتال يبتسم بسخرية / ................
رعد / لالا سند عاشق .. اجل محل اجهزة كامل يجيبه لرنيم بس علشان عناد قال له لو تحرمها من التلفون تسلم ..
بتال عاقد حواجبه / متى قلت له ..
عناد / يوم الحفل قبل ما نقلط العشاء لرياجيل ..
بتال / وانا اشوف الرصاص من النظرات ..
عناد / لا والله يوم جاني بعد العشاء وشافني واقف عند الباب وقال لي ايش عندك ..
شفت الورع الصغير يوم يسوي خطاء ويمسكونه اهله كيف احساسه .. اها انا صر بي كذا ..
بتال و رعد / هههههههههههههههههههههههههههههههههههه
عناد يبتسم / سند احترمه كثير .. وبعد ماتغير جسمة وانتفخ ما شاء الله علية .. صرت ارتعب منه كثيرررر..
رعد وبتال / ههههههههههههههههههههههههههههههههههه
عناد / اضحكوا اضحكوا المزاج رايق والاخلاق عال العااااااااااااااال
بتال / ههههه جعله دوم ماهو بيوم .. والله ورجع عناد القديم ..
رعد / صفقا صفقات .. مو دايم .. بس صاريتقبل مشاهدة افلم عدنان ولينا ..
عناد يبتسم / على قول راكان نينه ومنيلة بستين نيله .. هههههههههههههههههههههه
رعد وبتال / ههههههههههههههههههههههههههههه


ـــــــــــــــ

بيت ابو سند ..

رنيم تتنهد وهي تتصفح احد المنتديات ..
سند بهدوء وهو واقف اما التسريحة يجهز نفسه طالع / ايش فيك ..
رنيم بدون نفس / ما فيني شي ..
سند يلبس شماغه .. اخذ المحفظه والمفاتيح وجواله .. وبامر / ساعة وارجع .. ابيك جاهزة طالعين مشوار ..
رنيم تلتفت علية / ما ابي اطلع ..
سند وهو عند الباب / ما شاورتك .. خلك جاهزة " وطلع " ..
رنيم بعصبية / لا والله .. ما ابي البس ولا اجهز اوووووووووووف منه ..
جلست شوي على المنتدى وطفشت .. فتحت الواتس تشوف دردشة البنات بس هي ما تعلق ..
ريما / طاحت رجولي بالسوق ..
نوال / اهم شي الااااااااااااااا ^_*
رنيم ابتسمت / ...........
ريهام / بلا حركات نوال .. اعتدلي ..
شجون / ريمووو ليه ما قلتي لي اروح معاك ..
نوال / امبيييييييييييييييييييييييييييه شجون وين تروحين لنعومي .. ^_^
شجون / لا مانتي صاحيه فيك شي ..
سمر تدخل / سلام بنات وحشتوني ..
شجون / هلا وغلا ^_^ وحششتييينيي
ريهام / هلا سموره كيفك حبيبتي ..
سمر / تمام كيفك الملحق خلص ..
ريهام / لا باقي له شغل كثير .. الحين العمال يشتغلون فيه اضاءة واشياء هذي ..
سمر / اهااااا
ريما / من واقف عليهم ..
ابرار / جدي فديته .. قال لا تقولون لاحد اني فازع لكم قولوا بلحالنا مسوينه واكسروا عيون الشباب ..
سمر / متاكده محد يدري ..
ابرار / ههههههههههههههههه لا بس جدتي وخالاتي وحريم عمامي ههههههههههههههههه
رنيم تنهدت وقفلت جوالها .. دخل سند / ما جهزتي ..
رنيم بخنقة / ماللي نفس ..
سند يجيها من خلف الكنبه ويضمها وبهمس / تجهزي هذا المشوار علشانك ..
رنيم رفعت عينها فيه .. بعدت يدينه عن صدرها ووقفت / ...............
سند يطالع فيها وهي تلبس و واضح الضيقة الا بوجهها .. صد عنها .. تنهد / انا تحت انتظرك ..
رنيم بضيق / ما يحتاج خلصت ..
طلع سند ورنيم معاه ... سند مر على المطبخ واخذ سلة فيها ترمس قهوة وترمس شاهي وفناجين ..
رنيم بستغراب / هذا ايش ..
سند يبتسم /قهوة وشاهي .. " مسك يدها " تعالي بس ..
وطلعوا من البيت ..


ـــــــ


بيت ابو طلال ..
طلال يطالع التلفزيون ما لقى برنامج مسلي كلها مؤمله .. شاف مرام نايمه .. وهو طفشان .. قفل التلفزيون ونزل تحت ..
بصالة تحت ...
اماني جالسة قبال التلفزيون ومو معاه مشغولة باللي في يده ...
طلال يجلس جنبها / سلام ..
اماني ترفع راسها .. وبابتسامة / هلا وعليكم السلام .. " ورجعت تشتغل " ..
طلال / وين الجماعة ..
اماني / امهاتي عند امي العودة .. ونوال عند ابوي بالمكتب وسيف بالمطبخ ما ادري ايش عنده بربر فوق راسي وراح ..
" طول ما هي تتكلم عاقدة حواجبة ومركزة باللي في يدها " ..
طلال يطالع اللي بيدها و باستغراب / ايش تسوين ..
اماني ترفع راسها / هذا عمل فني للاستراحه حقتنا ..
طلال / خياطة بالاستراحة ليه بتسون مشغل ..
اماني / هههههههههههه لا هذي لبس لبعض الخداديات .. يعني اطرز ذي " مجموعة رسومات بقماش"..
و البس الخداديات اللي مثل هذي " وهي ترفع احد الخداديات الصغيرة اللي بجنبها " .. ونحطها بزوايا معيناه ..
لديكور يعني ..
طلال فاتح فمه .. / يا كثر بربرتكم يالحريم .. قولي شغله لديكور وخلاص ..
اماني ترفع حاجب / اقول لا يكثر .. وامسك .. عبي هالورده .. " اعطته قطعة قماش مرسوم فيها ورده " ..
طلال يطالعها وباستغراب / ايش اسوي بذي .. كانها خلية نحل .. مع هالفتحات ..
اماني تترك اللي بيدها / امسك هالخيوط الصوف الحمراء واربطها في الاعمدة واحشاء هالورده .. فهمت ..
طلال يهز راسه .. / ايه فهمت ..
سيف يطلع من المطبخ ومعاه شاهي وفطاير .. بابتسامه / حتى انت شغلت ..
طلال يبتسم / والله شغلة حلوة ..
سيف يجلس بالارض وياخذ قطعة قماش مشغول نصها / شوف انا سويتها ..
طلال / والله حركات .. انا ابي اسوي بعد ونشوف من شغلة احلى ..
وبدا كل واحد يشتغل والتهاء عن التفكير والهم .. واماني كل بعد شوي تعلم ذا وتعدل لذا ..


بالمكتب ..
عبدالعزيز / ها يابنتي ايش قلتي ..
نوال / يبه انا قلت رايي بهذا الموضوع ..
عبدالعزيز يتنهد / ليش رافضتيه اسبابك ما اقنعتني ..
نوال تتنهد / يبه تبي الصدق لو قبل كم شهر جايني وقايل ان سعود خاطبك بوافق وبدون تفكير ..
عبدالعزيز بابتسامة / والله .. طيب ايش غير الراي .. تراه مثل ما هو .. " يغمز لها " .. ما تغير ..
نوال تضحك بخجل / ههههههههههههه يبه ..
عبدالعزيز / ههه طيب قولي ايش اسبابك ..
نوال تبتسم .. تنحنحت بحرج / احم يبه .. الكلام اللي سمعته .. وهو يصارخ ويقول ما تشتغل وهذي بتجيب مشاكل ..
وبتوسخ سمعتنا وما ادري ايش جرحني يبه واستفزني .. يتحاكم فيني وفي تصرفاتي وهو ماله علاقة فيني ..
قهرني .. وبعدين انا مو متعودة على احد يقيد حريتي .. او يعاقبني بدون مايفهمني او يسمعني ..
انا تعودت على الحوار معاك مع طلال مع سيف نتفاهم بعض ونفهم بعض ارائنا وايش الصح وايش الخطاء ..
لو تزوجت سعود .. سعود مافيه عيب صح بس طريقة تفكيرة اسلوبه مع اولادة مستقبلا كل هالامور خوفتني ..
وخاصة بعد الحركات اللي سواها لي بالعيادة ..
بعد صمت .. عبدالعزيز تنهد / يا بنتي .. لزم تعرفين ان راح تقابلين برفضك .. زعل جدك وعمك ويمكن العايلة كلها ..
نوال تنهد / ادري يبه .. بس انا مايهمني بالكون كله كثرك انت واخواني ..
عبدالعزيز .. حك حاجبة / انا ابي ابلغ اخوانك برايك واسبابك .. وشوفي رايهم ..
نوال / بلغتهم .. وهم معترضين على اسباب رفضي .. يقولون حكمتي على سعود غلط ..
عبدالعزيز يهز راسة / وانا قلت بنفسي كذا وعندي فكرة اني اخلي سعود يجي ويشوفك النظرة الشرعية وتتفاهمين معاه ..
نوال بحزم / لا يبه .. ما ابي اشوفه .. وانا رافضته ورافضة الزواج من أي شخص من اقاربي ..
عبدالعزيز باستغراب / اجل من أي طبقة ..
نوال / من دكتور من استاذ جامعي من أي واحد يفهم حرية المرأة اما عايلة الفارس لا ..
عبدالعزيز / مو كانك سبيتيني وعيبتي فيني يابنت ..
نوال تبتسم / سلامتك يبه انت غير فديتك ..
عبدالعزيز يوقف / خلينا نطلع لاماني نشوف ايش تسوي ..


بالصالة ..
طلال / والحين ايش اسوي ..
سيف / وانا كمان ..
اماني تاخذ القطع / الحين دوري شوف ايش اسوي "وبدات تلصقهم في بعض وتدخلها بطريقة فنية وخاطتها بالخدادية "..
والحين ايش رايكم .. " وهي فاتحة خشتها باكبر ابتسامة " ..
طلال باعجاب / والله روعة ..
سيف / طلعتي موهوبة وماعندنا خبر ..
اماني / كل وحدة من بنات العايلة عندها موهبة .. بس للاسف مافي احد ينميها ..
طلال يسحب خدادية كبيرة ويتكي فيه على الارض / ليه طيب ماتقولون عندنا ..
اماني / لمن نقول .. ولا الحمد لله حالتنا احسن من بنات كثير .. احنا بينا نساعد بعض ونشجع بعض ..
ام في عوائل بناتهم يحطمون بعض اكثر ليه لان ماله داعي ومحد بيشوفها .. " التفتت لسيف " ..
تذكر الوحة اللي بغرفتي وسالتني من وين اشتريتها .. هذيك رسمتها ريهام بنت عمتي ..
والمستودع حق بيتهم ماليان بلوحاتها .. بكره راح ناخذ منها ونعلقها بالاستراحة ..
بصراحة ريهام عندها موهبة رسم خطيررررررررررررة .. بس للاسف محد يساعدها ويعرضها لها ..
عبدالعزيز و نوال / السلام عليكم ..
الكل / وعليكم السلام ..
اماني / يبه شوف شغل عيالك .. يالله وريي شطارتك وتعال اشتغل ..
عبدالعزيز يجلس جنبها / افاا انا اشطرهم واوريك ها هاتي قطعه
" اماني مدت يدها واعطته قطعة وقالت له ايش يشتغل ووزعت على اخوانها وكل واحد بداء يشتغل في شي " ..


ـــــــــــــــ


وقف سيارته ..
سند / وصلنا ..
رنيم تلتفت يمين ويسار وبدهشه / الشاليه ..
سند يفتح الباب / ايه .. شفت الجو حلو وقلت خلنا نغير جو " نزل وقفل الباب " ..
رنيم تفتح الباب وتنزل / ................
سند يفتح الباب الخلفي ويسحب السلة مسك يدها / تعالي ..
قابل حسني عند بوابة الشاليه / كيفك يا عم حسني ..
حسني / بخير .. اهلا وسهلا انا قهزت كل حاقة امرت بيها يا فندم ..
سند / شكرا .. " وتقدم داخل الشاليه الى ان وصل قبال البحر " .. ها ايش رايك ..
رنيم تطالع بالفرشة .. وقبالها عدة الشوي .. بخنقة / ليه ؟
سند التفت لها .. وبمداعبة / هينا نجلس وهينا نشوي .. اخذت العده من الحاج عمرعلي التركي .. تعالي ..
جلس على الفرشة واشر جنبة / تعالي هينا .. وارمي العباية ما عندك احد وحسني ماهو جاي .. خذي راحتك ..
رنيم ترمي عباتها جنب سند ومشت الا ان وقفت قبال البحر .. حاسة بضيق بصدرة .. وبوحدة ..
ودها تصرخ وتبكي بعالي صوتها .. حست ببرودة ضمت يدينها وبدات تمسح عليه يمكن يدفا ..
فاجاها وهو يضمها من الخلف .. وبهمس / طوليتي وانت واقفه لك نص ساعة ..
رنيم تحاول تبلع غصتها / ما حسيت ..
سند بهدوء وهو ما زال ضامها / تعالي اشربي شي دافئ .. وبعدها نبي نتكلم بموضوع مهم ..
رنيم تنهدت ومشت بهدوء الا ان جلست على الفرشة .. / .................
سند يصب فنجان قهوة ويطلع التمر .. / تفضلي ..
رنيم تطالع فيه بهدوء ..نزلت نظرها و اخذت الفنجان / ...............
سند بهدوء / في خاطرك شي تبين تقولينه ..
رنيم تنهدت / لا .. انا ان قلت والا ما قلت مخطيه ..
سند ابتسم / انتي قولي لي اللي تبينه ومحد راح يخطيك كل اللي تقولينه صحيح ..
رنيم تلتفت له و بابتسامه باردة / ايش عندك جبتني هينا ..
سند ابتسم / ولا شي ..
رنيم تصد عنه / كذاب ..
سند يرفع حاجب / افااا ..
رنيم / اجل قول بدون لف ودوران ..
سند بجديه / عرفت اللي سواه المقطع والسبب ..
رنيم التفتت له وباهتمام وترقب مخلوط بخوف / مين ؟
سند / ...... صالحة ..
رنيم اختنقت بالعبرة / ليه ؟
سند صد عنه وعن سؤالها / .. يتيمة عايشة في بيت خالها امها متزوجه .. زوجة خالها موريتها الويل ..
ماعندها اخوان لا برضاعة ولا شقايقها .. لها اخوان من امها بس صغار اكبرهم 12 سنه ..
ماهي مخطوبه ولا عقدة قران ولا شي .. صاحب الصوت اسمه لؤي وهو اللي شفتيه معاها ..
رنيم بالم / انا شفته متى ؟
سند / لمن كنتي تروحين مع خواتك وامك للحديقة علشان تغيرون جو وتقابلين صالحة ..
رنيم تقاطعة / بس معاها اهلها واخوانها وو ..
سند / كانت وقتها تكون هربانه من بيت خالها .. البنت عانة كثير من الضيم .. تعرفين كيف حياتها ..
رنيم تهز راسه بلا / .................
سند / وكنتي تشتكين من حياتك ومن طريقة العيش اللي عايشتيها ..
رنيم تهز راسه بنعم والدموع تسيل على خدها / ........................
سند تنهد / وهي تحبك وتبي تساعدك بانك تلقين حل .. بس طريقة حلها غلط .. وانت غلطك اكبر ..
رنيم تشهق / هئئئئئئئئئئ اناااااااااااا ايش سويت ..
سند / ما ساعدتيها .. ولا سمعتي منها .. وضيعتيها ..
رنيم تطالع فيه متفاجأه / ......................
سند / انتي قوقعتي نفسك .. حدث عشتيه وحكمتي عليه .. تقوقعتي بانانية وكان ماحولك احد ..
رنيم / .....................................
سند / من اخر مره حتي معاي لامك ولا مره زرتيها .. ولا حتى مكالمه حتى اخواتك قطعتي علقتك فيها ..
رنيم بحدة / لانهم كذبوني وصدقوا الـ ..
سند يقاطعها / وليه مادافعتي عن نفسك .. ليه ماكسرتي لحبس اللي يحاولون يحبسونك فيه .. انت ضعيفه ..
رنيم بحدة / لا ..
سند / اجل ليه تستسلمين ..
رنيم حدة / وانت ايش عرفك بصالحة هااا .. من وين جبت هالمعلومات ..
انت غلطان صالحة صديقتي واعرف كل شي عنها .. اللي قلته كله كذب ..
سند يهز راسه / اللي ارسل المقطع على ابوك جبته الشرقية قبل يومين ..
وسئلته وهو قال كل شي .. واعطاني ملف يخص صالحة ..
رنيم بستهزاء / وكيف عرفت انه اهو ..
سند / من رقمه .. طلبت مساعدة واحد من الأصدقاء يشتغل بالاتصالات وسوالي برنت عن اخر الارقام على ابوك ..
واخذت الرقم اللي ارسل باليوم والساعة .. ومساعدة واحد من اصدقاء عناد جبته .. وقال كل شي ..
رنيم / ...............................
سند / ...................
بعد وقت / انا .. انا ... " واختنقت بعبرتها " ..
سند بهدوء / زعلانه على حالك والا حالها ..
رنيم تنزل راسها / ما عمري سالتها عن وضعها .. دايم اتكلم عن زيارتي سوالفي مع اخواتي ..
ولا مره تكلمت عن شي يخص اهله الا يوم قالت لي انها انخطبت .. وبدات تسولف لي عنه ..
وكانت صوتها متغير .. فرحانه فرحانه كثير .. وتقلد صوت خطيبها وتقولي انتي قولي بدال عني ..
" التفتت لسند " وهذا هو سجلته وغيرت المكالمه عالشان تضيعني ..
سند / يمكن هذا حلم لها وتخيلة حقيقة ..
رنيم / ..............
سند صد عنها وبدا يطلع الحم المتبل والجاهز لشوي .. / انا جعت وابي ابدا اشوي ..
الحمد لله الثلج ما ذاب كله والحم بارد .. " سحب كيس الفحم واشعل النار ..
وسحب كيس الحم المتبل من ترمس الثلج ووضعه على الفحم " ..
رنيم قفت وتوجهت للبحر .. وقفت قبال البحر وبدات تفكر وتعاتب نفسها ..
بعد فترة .. حست بسند يحضنها .. وبهمس / ضايقتك ..
رنيم تهز راسها بلا / .............
سند بهمس / لا تغلطين مره ثانية وتخسرين ناس يحبونك ..
رنيم رفعت راسها له وطالعته / ....................
سند بابتسامه / اقصد خواتك .. ريما تجهز نفسها لزواج وانتي ما ساعدتيها .. مو المفروض تكونين معاها بهالايام ..
رنيم تصد عنه وتطالع البحر / تعبانه .. ما ابي اشوف احد ..
سند يزيد من ضمها / بسم الله عليك من التعب ..
رنيم بكت .. وبكت بقوة / تعبانه ومقهورة .. امي تركتني .. امي .. امي .. صدقت اللي سمعته ..
سند ضمها اكثر / ..............................
رنيم / اشتقت لها .. اشتقت لسوالف معاها .. ادري انها ضايقه الحين لان ابوي رجع ...........
سكتت ... سند بهدوء / رجع ليه ..
رنيم تبعد سند عنها وتمسح دموعها / ولا شي .. ولا شي ..
سند ابتعد عنها واعطاها حريتها .. ورجع للفرشة .. / العشاء جهز تعالي كلي .. راح يعجبك ..
رنيم رجعت وجلست على الفرشة في البداية تمنعت عن الاكل بس سند غصبها عليه ..


ــــــــــــــــ


يوم جديد ..


بيت ابو سطام ..
ابو سطام بعصبية / هذا اللي بقى .. وهي له شور .. تروح بغصب عنها وتحلل ..
عبدالعزيز بهدوء / يبه والله ما يصير بالغصب .. وهذا مـ..
ابو سطام يقاطعه / مايصير باخر عمري تقولي يصير ما يصير .. اجل اسمع العلم ..
والله ان ماتاخذ غير سعود لو يشيب راسة وان اتزوجت غيرة ياعبدالعزيز لغضب عليك ليوم الدين هاااه ..
" ليقف ابو سطام تارك المجلس " .. عبدالعزيز برجاء / يبه دخيلك لا تزعل علية ..
ابو سطام ابعده وتركه .. سلطان يقف / تعال يا عبدالعزيز تعال .. الحين الوالد معصب مايسمع لحد ..
عبدالعزيز يتنهد / لا حول ولا قوة الا بالله .. ياخوي تعبت .. والله تعبت .. يكفي اللي عانيته ..
سلطان بتهداه / خل الموضوع الحين اللين ابوي يهدا وبعدين نتفاهم فيه ..
عبدالعزيز يفتح اول ازارير لثوبه وبصوت متعب / يكفي اللي شفته .. والله كل ما شفت مريم ..
اتذكر اني السبب بحرمانها من الضنى .. والوجع اللي تحس فيه .. كل ما اشوفه تحط يدها على بطنها ..
افز خايف يكون تتالم من شي وماتبي تقول .. هي كتوم كتوووم وتوجعني بكتمانه .. وانا بدال ما اريحها ..
عذبتها بزواج طلال غصب عنه ليه .. علشان يعقل .. " تنهد بوجع " .. وهذا هو كل يوم والضيقة بوجها ..
ولاني قادر احلها له .. تعبت ياخوي والله تعبت ..
سلطان يضع يده على كتفه اخيه / ماجورة ياخوي ماجورة .. وربي يحمي له طلال ويبلغها بعيالة ..
عبدالعزيز من قلب / اميييييييييين ..
سلطان / وانت كنت طايش وصغير وهي صغيرة وجسمها هزيل .. ما استحملت .. والحمد لله انهم سمحوا لك توديها المستشفى تولد هناك والا اللحين الوضع اختلف .. الله يسامحهم جميع ..
عبدالعزيز يتذكر ليلة زواجه من مريم ..

سند " الجد " / ياولد خلك رجال الليلة ..
عبدالعزيز اللي يطالعهم مستغرب .. امس خبروه بان غدا ليلة زواجه / ..........
سطام / انتبه للبنت يا عبدالعزيز .. تراها يتيمه وصغيره ..
سند ينهره / اترك كلمم هالرمه عنك .. خلك رجال .. " وبصرخة " .. سمعت ..
عبدالعزيز يهز راسه ويدخل على النساء .. ليرتفع صوت الزغاريد وقرع الطبول ..
ابو سطام واقف بالقرب منهم ولكن التزم الصمت .. فعبدالعزيز الطائش امر اخيه سند بزواجه بسرعة ..
حتى لا يضيع مثل سطام ويتزوج اجنبية بلا اصل .. " كما كانا يعتقدون " ..
عبدالعزيز في ريعان مراهقته لقد وصل من السفر من سوري قبل امس ولقد راء مالم يره في حياته ..
نساء فاقوا تصور الجمال لديه .. وكان على شفى حفرة الهاوية .. ولكن صديقة الصدوق طلال ..
المتوفي من سنوات عديدة .. سحبه عن المستنقع الذي وقعا فيه ليهربا عائدين لـ السعودية ..
وعند معرفة عمه القاسي بالامر حكم عليه بزواج وبين يوم وضحاها اصبح يحمل على ظهرة حمل كبير ..
عبدالعزيز يقف امام زوجته .. صغيرة و هزيلة جدا وخبر وفاة والدها قبل اشهر قليلة ويتبعها والدتها بعده بشهرين ..
اتعب قلبها وجسدها فهي وحيده لا اخ ولا اخت .. ليس لديه الا ابناء عم ابيها سند و سعود .. ليفاجئوه بزواجها ..
ولكن هذا افضل فزواج ستر وسند كما قالت الولادة " الداية " .. تقدم منها عبدالعزيز ليجدها منزلت راسها خجله ..
فستان اخضر مطرز بالذهبي يبدو ليس له كبيرا جدا عليها .. تاركت شعرها الطويل بحريه ..
تقدم اكثر ليصبح رجل حقيقي كما اخبره عمه .. لم يراعي صغر سنها ولا ضعفها ولا فارق الجسد بينه وبينها ولا القوة ..
ليتفاجأ بعدها بشهرين بانها حامل .. وعند ولادتها عانت وتعبت جدا .. كان يسمع صراخه واستنجاده به .. ولكن ..
عمه زجره بان لا يقترب منها بل يبقى في مجلس الرجال الا ان ياتيه خبر وصول ولده .. لكن عبدالعزيز ترك المجلس ..
ليركض ويجلس امام باب الغرفة اللتي توجد بها مريم ..و اصبح يبكي عند عتبت ذلك الباب ..
ليصل سطام ويصرخ به ان يحمله للمستشفى .. حملها بسيارة سطام لقرب مستشفى ..
ليفاجئا بخبر نزيفها الحاد ووضعها الخطير .. وسيستلزم وضعها لعملية قيصرية واحتمال يتدهور الوضع ..
وبعد وقت عصيب رزق با مولود اسماه طلال على اسم صديقة المتوفى .. ومريم .. تم استئصال الرحم ..
بسبب نزيفه الحاد .. عانت كثير بعد ولادتها ليزيد عليها بخبر زواجه من اخرا .. وايضا بسبب العم سند ..

"فاق من غيبوبة الذكريات ليتنهد بالم ويرفع راسه وشاف سلطان سرحان و يفكر " ..
عبدالعزيز ببحه / ايش فيك ..
سلطان انتبه و هز راسه / لا سلامتك .. قوم قوم روح بيتك .. ابطينا هينا ولا حولنا احد ..


ــــــــ


بيت ابو نايف .. الساعة 3:00 صباحا ..
العنود تلف الشيلة على راسها .. وبسرعة تتجه لغرفة راكان لتطرقه طرقات سريعة ..
راكان يقفز من نومه ليفتح الباب .. بصوت غليض بسبب النوم والفزع / العنود ؟ ..
التفتت العنود اللي واقفه قبال باب غرفة امها / امي تعبانه حيل .. لزم نوديها المستشفى .. بسرعة البس ..
عاد راكان لغرفته ليغير لبسه .. ويلبس الثوب وباخذ شماغة والمفاتيح ..
سمر ترفع راسه .. وبصوت ناعس / رااكااان ..
راكان التفت لها بسرعة / انا رايح اودي امي المستشفى .. ومافي جامعة اليوم اجلسي مع سارة .. لان احتمال نطول ..
خرج من الغرفة وتركها في دوامه النعاس و ما يتكلم عنه راكان .. لتفتح فمها باستغراب / ...........

بعد ساعات طوال با سياب المستشفى ..
راكان بتعب / رايح اجيب شي نفطرة وارجع .. تبين شي معين والا على ذوقي ..
العنود / جيب كوفي و كروسو .. ابي اصحصح ..
راكان يلتفت لامه النائمة / بتال راح يرجع يا اليوم يا بكرة .. من راح يرافق على امي ..
العنود بحزم / اكيد انا راح ارافق عليه .. واذا رجع ايش اسوي فيه .. امي اهم ..
راكان يبتسم بتعب / انا اكلمه بس لا تعصبين ..
العنود صدت عنه / ..........................
راكان تنهد / رجعنا لزعل ..
العنود / مو زعلانه .. بس جيب لي قهوة اعدل راسي ..
ابتسم راكان وراح يجيب قهوة ..


ـــــــــــــــ


في البيت ..
ساره / زياد ابي اروح لها .. ابي اتطمن عليها ..
زياد المتعب من سهر البارح فقد رافق العنود وراكان للمستشفى والان عاد لخذ بعض الحاجيات لوالدته
زياد بتعب / ساره والله بخير بينومونها كم يوم بس وراح ترجع بخير .. اطلعي شوفي ..
خلاصة زوجت صبري الاغراض والا لا .. بسرعة ..
زهرة تنزل الدرج .. ومعاها شنطة صغيرة للملابس .. / هذي الملابس وانا مسوية قهوة وشاهي وديها للعنود ..
زياد يهز راسه / شكرا ..
اخذ الاغراض وطلع .. سمر تنادي ساره / ساره .. راح زياد .. كنت ابي اعطيه الجوال حق راكان ..
زهرة تطالع سمر بنظرات " مو عاجبتها " / .............
ساره / ايه راح .. اذا تبين راكان يكلمك ارسلي رساله على جوال زياد وقولي له اذا وصل المستشفى ..
خلي راكان يتصل على جواله وكلميه انتي عادي ..
سمر بدلع / واااااااي فشيلة ما اقدر .. خلاص مو مهم .. " وتركتهم ورجعة غرفتها " ..
زهرة تكش بيدينها / يععععععع ياختي اخوك ايش صابوه يحب هذي ..
ساره / ليه ايش فيه سمر بنت عمي وناعمه وحلوه ودلوعه ..
زهرة / لو تشد نفسها وتبطل دلع تطلع حلوة لكن دلعها ماااااااسخ .. ماحبيتها ..

ـــــــــــ


يوم جديد ..

بتال رجع الرياض .. وتوجه للمستشفى يزور خالته ام راكان ..
وهو بالمصعد توه وصل لدور الغرفة اللي منومه فيه خالته .. انفتح المصعد وكان بيخرج شاف متعب وام عبدالعزبز ..
متعب اللي مكان منتبه للمصعد و لوجود بتال / العنود ماعجبني صوتها ..
بتال بجفاف / السلام عليكم .. " وتركه وتوجه لغرفة خالته والكلمة ترن باذنه " ..
بتال بداخله " ما عجبه صوتها يعني كلمها .. اكيد بيكلمها .. اصل ايش اللي جابه الرياض و المستشفى .. اكيد هي ..
مسويه فيها لقائات غرامية يا العنود ايه مقيولة لغاب القط العب يافار .. طيب يا عنيد طيب الوعد في البيت "..
طرق الباب .. ليتنحح ../ احم احم ياولد ..
العنود / تفضل ..
بتال دخل ليجد العنود وحدها وزادت عصبيته وغضبة اكثر / قاعدة بالحالك ..
العنود بهدوء / وعليكم السلام .. " وبداخلها .. يقاعدين يكفيكم شر الجايين " ..
بتال بغضب / ايش جاب متعب هينا ..
العنود / هشششششششش .. وطي صوتك انت بمستشفى .. وايش .. ايش جابه .. يبي يزور ..
بتال بعصبية / وا...
ليقطعة دخول راكان وسمر / السلام عليكم ..
بتال والعنود / وعليكم السلام ..
راكان يسلم على بتال وبعد السلام والسؤال عن الحال وحال الاهل بابتسامه / الله يعينك الليله تباد عزوبي ..
بتال بجفاف / اعذرني يابو سطام .. مرتي ماله نومه اللى في بيتها .. وانا شرهان عليك يا ابو سطام ..
راكان يطالع العنود اللي صدت وواضح انه في شي بينهم .. / اطلب الحق وانا اخوك وابشر به ..
بتال / وشلون حرمتي تنام بالمستشفى بلا علمي ..
راكان / الامر ضروري .. والا من تبي ينام عند امي ..
بتال / زوجتي ما ابيها تنام .. واذكر عندكم خدامه .. تنام معاها ..
العنود التفتت له وبحدة / مو بحاجت الخدامه وبنتها موجودة ..
بتال عصب اكثر/ والله ان مـ ..
راكان يتدخل / اذكروا الله .. مايصير اللي تسوونه .. " التفت للعنود " روحي مع زوجك ..
وامي ترافق عليها سمر والا ساره .. واذا قدرتي تعالي زوريها ..
العنود بحدة / لـ ...
راكان بحزم / هششششششش خلص روحي مع زوجك الله يستر عليك ..
العنود تطالعه بقهر .. صدت عنه ولبست نقابها ورفعت عباتها على الراس لبست قفازاتها السوداء وطلعت ..
بتال / ما تشوفون شر .. سلام .. " ولحق العنود بخطوات سريعة وحاده .. مسك يدها بقوة ليبدا بضغط بها " ..
طول الطريق وهي ساكته وهو ما خلا كلمه وما قذفها بها .. العنود بداخلها " صدق من قال تجيك التهايم وانت نايم " ..
دخلت الشقة سحبت نقابها بحدة / انت ماتقول ايش فيك ..
بتال يقفل الباب بحده .. ليلتفت لها ويصفعة كف ارماها ارضاً / انا ما عمري شوف وحدة بواقحتك ..
العنود / .........................
بتال يرفسها وبصراخ / قومي عن وجهي لقتلك . قوووووووووووومي ..
العنود قامت وتوجهت لغرفتها قفلت الباب بحدة وقفلت عدت قفلت بالمفتاح ..


ــــــــــ


بالمستشفى ..
سمر / ايش بتال معصب ما عمري شفته بهالوضع ..
راكان بسخرية / واحد تعبان من السفر ويبي زوجته ايش تبين شكله يكون رايق ..
سمر / لا ما اتوقع تعب سفر شكله زعلان من العنود .. اكيد غاثته ..
راكان التفت له وبحدة / سمر .. انتبهي لكلامك .. ولا تتدخلين باللي ما يخصك مفهوم ..
سمر / وانا ايش قلت ..
راكان بحدة / اص وبلا هرج فاضي ..
سمر تنتظر الفرصة علشان تقول لامها الاخبار .. اللي شافته بين العنود وبتال شي كبير ..


ــــــــــ


انتهى ..


سبحان الله .. والحمد لله .. والله اكبر ..

اتمنى يعجبكم .. واعذروني على القصور والاخطاء الاملائية ..

اختكم .. مشاعل السعودية ..



بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..


البارت 19 ..


إلى حضرة سمو الحزن : أبسأل بس وشـ باقي؟
وشاللي طالبه منّي لـ أجل تهديني | عنوانك ؟...

أبسأل حضرتك يا حزن عن اللي كان بأعماقي
قبل لا يمرّني طيفك ... وتدندن جرحي ألحانك...

علامك جيت لي كلّك ؟ ولا فكّيت لي وثاقي ..
وأنا ما يوم ناديتك ... ولا دقيت بيبانك ..!..

حضنت أيّامي بقسوة وأحسّك همت بـ عناقي
وصوّرت العمر بيدك وعلّقته بـ جدرانك ..

ياليتك تبعد وتنسى ياليتك تعلن فراقي ،
أنا ماعاد فيني شي يصبّرني : على شانك ..

كتبتك يا حزن عمري وفَرَح غيري من أوراقي
أنا لو تحسب جروحي : خطا في عدّها لسانك...

دخيلك لا تشبّ النار وش إللي يفيد بـ إحراقي
تمهّل يا حزن وإصبر ، قبل تنهيني نيرانك...

ترفّق يا حزن .. مابي تشمّت فيني رفاقي !
علامك تحسب طعوني زياده بدفتر إحسانك...

سقاني هـ الزمن مرّه وصنت المر والساقي ..
تقهويت التَعَب منّك .. ولا هزّيت فنجانك...
أمانة عوفها دنياي و رجّع كل أشواقي ..
أنا عندي كثير أحزان ولاني بحاجة أحزانك !...






يوم جديد ..


على الكورنيش ..
سعود واقف .. بعصبية / وليه ترفض .. شايفه فيني عيب .. لكن والله والله .. لتحلم تشوف رجال ثاني ..
اذا مو انا زوجها تحلم تزووج ..
عناد بعصبية / هذي من يوم اشتغلت وهي فكرت تامر وتنهي وتعترض تخسى .. والله ينكسر راسها ..
سند / هيششششششش انت وياه فضحتونى .. الناس قاعدة تطالع فينا ..
سعود بعصبية / بطقاق .. نار ناااااار شابه .. بس اللي مريحني جدي حلف انها ما تتزوج غيري ..
سند / استغفر الله .. انت اجلس بالاول وتكلم مثل الخلق ..
سعود بعصبية / ما ابي اجلس ..
سند يوقف / الشرهه مو عليك الشرهه على اللي جالس معاكم ..
والا انا اروح اجلس مع جدي وجدتي قبل السفر احسن لي ..
وقف عناد / من جد تبي تسافر ..
سند / لا امزح .. ايه واليوم الساعة 12 باليل مسافر .. رايح مكة ..
سعود بضيق / ادعي لي تكفى ..
سند وبنبرة مقصودة / ههههه .. تحبها اصبر على كيها ..
عناد يبتسم / صاير حكيم يا بو فهد تقول امثال ..
سند / يالله مشينا ..


ـــــــــــ

بيت ابو سند ..
شجون داخله البيت .. ياسر صادفها عند الباب ..
ياسر بابتسامه / هلا شوجي .. جايه تودعين غرام ..
شجون بزعل / ايه بتغيب شهر عني .. بتوحشني ..
ياسر / مو شهر بضبط ..
شجون / اربع اسابيع .. كانه شهر ..
ياسر / ههه طيب .. بس احنا اللي راح نشتاق لك .. بتقطعين عنا ..
شجون رفعت حاجب / ..................
ياسر بابتسامه / يالله نشوفك على خير .. سلام ..
شجون تدخل / سلام .. وبداخلة " ايش فيه يتكلم كذا .. ايش يقصد " ..


ــــــــ


بيت غيث ..

غيث بعصبية يرمي جواله على السرير .. فتح باب غرفته ونادى هيفاء ..
هيفاء جات لعنده و باستغراب .. / ايش فيك ..
غيث بعصبية م اتصلي على وحدة من خوات ريما وقولي تبين ريما وجهازة مقفل ..
هيفاء / ليـ ..
غيث بعصبية / لا تتفلسفين .. سوي اللي اقلك عليه وبس ..
هيفاء / طيب طيب .. " اتصلت على ريهام " ..
هيفاء / سلام .. كيفك رهومه .. اقول رهومه لو ماعليك امر .. ممكن اكلم ريما جهازة مقفل وانا ابيها ضروري ..
هلا ريموو كيـ ..
غيث سحب الجهاز .. وبحده / الو .. " ابعد هيفاء خارج الغرفة ليقفل الباب في وجهها " ..
غيث لريما بعصبية / ليه مقفلة جوالك ..
ريما ارتبكت / ما ..
غيث بعصبية / ماتبين تكلمين ..
ريما بصوت باكي / غيث شوي شوي .. اسمعني ..
غيث وكانه سكب علية ما بارد ليهداء فجاه / نعم تفضلي يا مدام ..
ريما مو عارفه ايش تقول / امم .. اا ..
غيث / ماتبين تكلمين والا جهازك متعطل والا ايش بضبط ..
ريما بصوت خافت م ما ابي اكلمك لانك تـ .. تحـ .. تحرجني واا .. " قفل المكالمة " ..
غيث يفتح الباب / هيفاء خذي جهازك ..ورجع قفل الباب ورمى نفسه على السرير ..
" يحتق عشق وشوق لها وهي بكل بساطة تحرجني .. عشقها من اول مره شافها .. حبها وحبها بجنون ..
قلبه يرجف بقوة .. وجسمه اشتعل بالحراره .. حس بالبرد يوجعه في عضامه " ..
هيفاء واقفه وراء الباب باستغراب .. ارهفت السمع لتقترب اكثر من الباب وتسمع صوت ونين ..
فتحت الباب وبهدوء / غيث .. غييييث .. " لتقترب منه وتضع يدها على جبينه .. وتشهق بعدها " ..
هيفاء تركض لامها / يمممممممممه يمممممممممممممه ..
ام عزام / خير ايش فيك ..
هيفاء / يمه غيث مريض حيل .. اتصلي على سعود يجي ياخذه للمستشفى يمه ..
ام عزام تركض لولدها / بسم الله عليم .. بسم الله عليك .. غيث يمه غيث ..
غيث لم يستجب لها / ههههههمممممممممممممممممم اااااااااااااااااااااااااااااااااااااااه ..
ام عزام / اتصلي على سعود ..
هيفاء / يمه ما يرد " والجوال على اذنها " .. يمه اتصل علية اكثر من مره مايرد ..
ام عزام / اتصلي على رعد هو دكتور ..
احمر وجه هيفاء وبحرج / يمه كيف اتصل عليه ..
ام عزام ترفع جوال ابنه غيث / هاك اتصلي عليه واعطيني اياه ..
هيفاء اتصلت واعطت امها الجهاز .. ام عزام / الو رعد ياولدي الحقني يمه .. غيث مريض ما ادري ايش صابه ..



ــــــــ


بالسوق ..
نوال / انتي غبيه ... اكيد بيزعل .. ويشيل عليك .. الحين يقول هي مغصوبة عليه والا شي ثاني ..
ريما تبكي / ايش شي ثاني .. لا هو يحرجني بكلامه .. كله قلت ادب ..
نوال / زووووووووجك يعني لا حرام ولا عيب .. صحيح ما يصير تتمادين .. بس ما يصير بعد مقفله ..
ريما تاخذ نفس / الحين ايش اسوي شكله زعل ..
نوال / سهله راضية ..
ريما تمسح انفها / كيف اراضيه ..
نوال / احنا بالسوق .. يعني خذي له هدية وباقة ورد واكتبي كم كلمة اعتذار وانتهاء الموضوع ..
ريما / وبس ..
نوال / ايه بس .. سهليها تسهل .. صعبيها تصعب ..
ريما / طيب يش اشتري ..
نوال / شي من ذوقك .. عطر .. ساعة .. دبدوب .. محفظة .. سبحة .. أي شي يعجبك .. المجال مفتوح قدامك ..
ريما / طيب تساعديني ..
نوال تتنهد / طيب طيب .. امشي خلنا نشوف ايش فيه من اشياء حلوة ..


ــــــــــــ


بيت غيث ..
ام عزام عند الباب .. / ادخل يمه ادخل ..
رعد وسعود يدخلون / وتوجهوا لغرفة غيث ..
هيفاء تحط كمدات على جبين اخوها .. ماتوقعت وصول رعد .. رعد دخل بسرعة ووراه سعود ..
ام عزام وراهم / ما ادري ايش جاه ..
هيفاء التفتت مفكره امها تكلمها / يمـ .. وقعت عينها في عين رعد ..
رعد من الفشلة لف بسرعة وصدم بسعود اللي ما انتبه وطاح على الارض وفوقه طاح رعد ..
هيفاء طلعت تجري لغرفة الملابس .. سعود يرفع رعد عنه .ز وبخنقة / ايش فيك انت ..
رعد بهمس ووجهه احمر من الخجل / خالتك فيه ..
ام عزام بخرعة / بسم الله عليكم .. ايش جاكم ..
سعود يقوم ويتلفت / ما في احد .. " وفجاه انفجر ضحك " .. خالتي مرتك يالخبل .. ههههههههههههه ..
ام عزام تذكرت / ايوه هيفاء .. وينه فيه ..
سعود / هههههههههههههههههههههههههههههههههههههههههههههههههه ههههه
رعد وجهه احمر / احمم احمم .. خلنا ناخذ غيث للمستشفى ..
سعود / هههههههههههههههههههههههههههههههههههههههههههههههههه ههههه
رعد وسعود بعد ما هدي من نوبة الضحك .. اخذوا غيث للمستشفى ..


ـــــــــــ


يوم جديد ..

بيت بتال ..
بالمطبخ العنود تجهز العشاء .. بتال يمد جهاز الجوال .. وبكره / خذي كلمي ..
العنود اخذت الجهاز / الو .. هلا راكان بخير .. انت كيفك وكيف الوالده ..
راكان / بخير .. وطلعناها من المستشفى .. هي الحين احسنا ..
العنود / الحمد لله .. انتبه عليها ..
راكان / ان شاء الله هذا الاسبوع قاعد في البيت ما ابي اطلع منه ..
العنود بضيق / وصي زهرة عليها .. وهي تنتبه لها واي شي ينقص امي قولها تقولك .. راح تساعدك ..
راكان / سمر مو مقصرة ..
العنود تنهدت وبنبرة ضيق / سمر .. الله يهديك بس قول لزهرة احسن والله لو تقول لغيرة امي تموت ومحد دراء عنها ..
راكان يبتسم .. فهم مقصد اخته / يصير خير .. يالله مع السلامة .. " وبنبرة مقصودة " .. ما انتي محتاجة شي ..
العنود تنهدت وهي ترمي الملعقة بالمغسلة / سلامتك حبيبي .. مع السلامة ..
قفلت المكالمة وعطت الجهاز بتال / شكرا ..
بتال رافع حاجب / يعني الغريبة افضل من سمر ..
العنود / ...............
بتال يلفها له / تكلمي ..
العنود / العشاء جاهز .. " ابعدت يده عنها وراحت لغرفتها بسرعة وقفلت الباب بالمفتاح "..
بتال بكره / خلي المشروع يخلص و اوريك يالعنود .. هي كلها شهر ويخلص .. وارجع لشرقية .. وهناك اربيك زين ..



ــــــــــــــ


بيت غيث ..

غيث نايم على السرير .. وساند ظهره على المخدة / كح كح .. خلاص ما ابي اشرب ..
هيفاء / انت مو راضي تتحسن كل يوم عن يوم تزيد تعب .. لو قعدت بالمستشفى احسن لك ..
غيث بصوت متعب / ما ابي مستشفى ..
صوت ام عزام وهي ترحب وتهلي / يا هلا يا مرحبا ..
دخلت ام سطام وام صقر ووراه ريما .. غيث ما انتبه لريما وما توقع حضورها اصلا ..
غيث يحاول يوقف / هلا حياكم الله كح كحح ..
ام سطام / والله ما تقول ..
غيث تحرك وعدل نفسه / السموحة ياخاله ..
ام سطام / مسموح يابويه ماسموح ..
ام صقر / ايش لونك غيث .. ما تشوف شر ..
غيث / الشر ما يجيك .. كح كح " ويحاول يكتم كحته " .. سمع صوت هامس " سلامتك "..
رفع راسه متفاجأ .. وبعفوية / هلا ..
ريما تملكتها الرجفه .. خجوله جدا .. ايش لون تجي لبيته وتدخل غرفته نومه .. حست بقبها يرجف ..
بعد السوالف والسؤال عن الحال .. وسبب تعب غيث ..
ام عزام / يقولون برد .. وهو يقول ما تعرضت للبرد .. بس الظهر اشتهاء اكل وجاته على فجأة ..
كويته برجولة عساها تفرق عنه ..
غيث بابتسامه / فضحتينا يمه ..
ام عزام توقف وبابتسامه / لا فضحتك ولا شي .. حياكم للمجلس وخلي غيث مع مرته ..
ريما كنت راح تبكي من الخجل .. رفعت نظرها لامها والا امها طالعه من الغرفة هي وجدتها ..
هيفاء بخبث / الحين تفاهموا .. بس بدون ازعج وامراض ..
غيث بخبث اكبر / طيب اخرجي بس انتبهي لا تسوين لنا حادث ..
هيفاء قفلت الباب بحرج وخجل .. / طحنا بلسان عيال ال فارس ..
غيث طالع لريما .. شافها منزله راسها وتفرك اصابيعها .. وبهمس / وحشتيني ..
ريما / ....................
غيث بهمس / تعالي هينا " وهو ياشر على مكان جنبه على السرير ..
ريما مغصها بطنها وكانت راح تصرخ يمه بس انكتمت الصرخة ما تدري ليش / .............
غيث يوقف ويتوجه لها .. جلس على ركبه قبالها ../ ما وحشتك ..
ريما ضمت ركبها / .................
غيث يتنهد / انتي ليه خايفة مني ..
ريما رفعت راسها / مو ... موو خاايفه ..
غيث يبتسم / اجل .. ما تحبيني والا ما تثقين فيني ...
ريما تهز راسها بلا / ...............
غيث يمسك يدها ويقومه ويجلس على السرير ويجلسها قباله / انت تعبان ولزم اكون مرتاح والا انتكس واتعب اكثر ..
ريما تهز راسها بنعم / ................
غيث بابتسامه وصوت مازح / ماخذلي هنديه وانا ما ادري ... مغير تهزين براسك ..
ريما ابتسمت / .................
غيث بهمس / يافديت هالبسمه انا .. " قبلها على شفايفها .. مما جعل ريما تقفز بعيدا عنه " ..
غيث متفاجأ / ايش فيك ..
ريما تاخذ شنطتها وبارتباك / ابي اروح ..
غيث بعصبية / لا .. اللين افهم ايش فيك بالضبط ..
ريما بتبكي / ............
غيث / لا تخليني اسوي شي يزعلك ..
ريما بخوف / ايش بتسوي ..
غيث بعصبية / اتصل على جدك واقول ابي زوجتي بدون عرس .. وهذا انتي يغرفتي .. يعني ما يحتاج لأسباب ..
ريما فتحت عينيها للاخير / ...............
غيث بعصبية / يا تجلسين وتفهمين يا اكلم جدك " رفع الجهاز واذ يشير الى اسم ابو سطام " ..
ريما بخوف / طيب ..
غيث بعصبية / ايش فيك ..
ريما بارتباك / ولا شي ..
غيث يمسك يدها / انا ماني غبي كل ما اقرب منك فزيتي .. تكلمي يا ريما ..
ريما بارتباك / خايفه منك ..
غيث متفاجأ / ليه .. ايش سويت انا ..
ريما ببراءة / حركات قلة ادب ..
غيث / هههههههههههههههههههههههههههههه .. قلة ادب .. هههههههههههههههههههههههههه
ريما حمر وجهها حرج لتضرب غيث على كتفه / خلاص ..
غيث يبتسم / انتي زوجتي .. واللي بيننا مداعبه بس " وبخبث " .. ماوصلنا للـ .. " وغمز لها " ..
ريما تشهق و تصد عنه ووجهها احمر / ....هئئئئئئئئئئئئئئئ ...
غيث / هههههههههههههههههههههههههههههههههههه " ويضمها " لا تخافين مني ابد .. واللي في بالك ..
ما راح يصير الا بعد العرس وبرضاك هههههههههههههههههههههههههههههههههههههه ..
دخلت هيفاء بعد ما طقت الباب / ريموو السواق وصل ..
ريما بعدت غيث اللي ماسك فيها بقوة .. وبخجل / بععددد ..
غيث بخبث / بدون بوسة لا ..
هيفاء ابتسمت وتركتهم وطلعت من الغرفة ..
ريما بخجل / احرجتني مع هيفاء ..
غيث / ما عليك منها .. يالله البوسة بسرعة والا اقول لهيفاء تقول لامك وجدتك بتقعد عندي وماهي رايحه ..
ريما باسته على خدة ووقفت بسرعة سحبت شنطتها واول ما وصلت عند باب الغرفة شهقت / تذكرت ..
غيث يبتسم / تبين تبوسيني في مكان ثاني ..
ريما ابتسمت .. / لا جايبه لك هدية سغنونه .. " طلعت علبه صغيرة من شنطتها ورمتها عليه وهربت "
ان شاء الله تعجبك .. " قالتها وهي تصارخ وتركض لدرج ..
غيث يوقف ويلحقها بس هي نزلت وما عاد فيه ابتسم ومسك العلبة وفتحها .. وشافها سبحه بنيها بتموج عسلي وذهبي ..
هيفاء تبتسم / لو درينا ان علاجك زيارة ريما كان من زمان جبناها لك ..
غيث يلتفت لها / ولو عرفنا ان شوفت رعد بترجع ابتسامتك كان من زمان طلبن الفزعة ..
هيفاء بخجل / قلة ادب ..
غيث بضحكة وهو يلعب بالسبحة / وانتي ما عليك زود .. ههههههههههههههههه ..



ـــــــــــــــ
في مكة ..


رنيم واقفه امام النافذة الزجاجية تطالع الحرم المكي .. مشتاقه لامها ..
رفعت الجوال واتصلت على امها ..
مياسه / الو ..
رنيم بصوت مرتبك / الو .. السلام عليكم .. انا رنيم يمه ..
مياسة / وعليكم السلام .. هلا يمه رنيم .. كيفك وكيف اللي معاك ..
رنيم متفاجاه رد امها / بخير .. كلهم بخير .. " بعد صمت لثواني .. بارتباك " يمه انا اسفه .. سامحيني ..
مياسه تنهدت / مسموح ماما .. انا اللي اسفه زعلتك .. بس غصب عني ماما ..
رنيم تبكي / يعني صدقتيني اني ما سوت شي ..
مياسه بحنان / ماما لا تبكين يا عمري انتي .. ايه عرفت انك ما سويتي شي سند قالي كل شي ..
رنيم ماما اذا تحبيني .. انتبهي لسند ولا تزعلينه .. سند مافي منه ..
رنيم تمسح دموعه / ان شاء الله ماما .. بس انتي لا تزعلين مني ..
مياسة / لا مو زعلانه .. يالله لا اطول عليك .. وسلمي لي على اللي عندك .. مع السلامة ..
رنيم تهز راسها / يوصل ان شاء الله .. مع السلامة ..
سند اللي كان واقف وراها ولا انتبهت لدخوله .. بهدوء / كيف حالها ..
رنيم نقزت والتفتت خلفها / من متى هينا .. ما حسيت فيك ..
ابتسم سند / من اول المكالمة بس انتي ما حسيتي فيني .. ينتظرونك على الغداء تعالي ..
رنيم / بغسل وجهي واجي .. " تقدمت متوجه للحمام " ..
سند مسك يدها وسحبها لصدرة .. وبهمس / احبك ..
رنيم رجفت من همسه وضمته .. بداخلها " تستاهل الاحترام .. بس الحب لامي وبس " ..
ابتعدت عنه بهدوء .. وبصوت مبحوح / لا نتاخر عليهم .. " توجهت للحمام وطلعت .. وسند واقف في نفس المكان " ..
التفت لها وبهدوء / يالله .. " طلع وطلعت وراه .. شافت ام سند وابو سند وغرام جالسين قبال السفرة " ..
رنيم تبتسم / اسفه تاخرت عليكم ..
ام سند تبتسم / لا يا قلبي .. تونا فشنا السفرة .. جلسوا وسموا بالله ..
سند / نصلي العصر ونطلع على المطار على طول .. انتم على الدمام وحنا على تركيا ..
ابو سند / تروحون وترجعون باسلامة ..
ام سند / خاطري اروح معاكم .. بس وين اخلي اخوانك وابوك .. انا هينا وكل دقيقة والثانية اكلمهم ..
سند يبتسم / كلها كم اسبوع ونرجع .. تغير جو وتغذية لغرام ..
ابو سند / ترجعون بالسلامة .. الا انت من شار عليك تركيا ..
سند / الحاج عمر علي التركي .. صاحب المطعم التركي .. قلت له ناوي اسافر باختي ..
لمنطقة تقدر ترتاح فيها نفسين وتتغذاء .. وحلف عليه الا اروح تركيا ..ولضيعة بعد حقته .. وموصي اهله ..
في البدايعة اعترضت .. بس بعدين وافقت بشرط ان يكون بمقابل .. وافق .. وطلب من واحد من اقاربه ..
يجهز لنا بيت نستاجرة وكل شي .. شفت بعض الصور للمنطقة واعجبتني ..
ابوسند / بحرية والا جبليه ..
سند / الثنين .. هم ساكنين في جبل بس قريب من البحر .. المنطقة جدا جدا رائعة ..
ام سند تتنهد / ربي يسهل دربكم وتروحون وترجعون بسلامة .. بس اهم شي فيه اتصال وكل شي متطور ..
سند / ههههههههههههههههههه اكيد يمه تطمني .. بتكلمينا خمس مرات فاليوم .. ههههههههههههه
الكل / ههههههههههههههههههههههه
ام سند / تضحكون عليه .. تغدوا تغدوا بس ..
بعد الغداء ..
سند / يبه انا عطيت فارس مبلغ وقلت له يكمل بناء الملحق اللي بسطح لرجعت من تركيا يكون جاهز ..
بس التشطيب وهذا ابي رنيم هي اللي تجهزة على ذوقها ..
ابو سند / على خير ان شاء الله .. على خير ..




ــــــــــــــ


بيت ابو بتال ..

سلطان يدخل البيت .. شاف الجوهرة جلسة قبال التلفزيون .. فتح عيونه على الخير من اللي شافه ..
سلطان تقدم بهدوء وبنبرة سخرية / السلام عليكم .. ايش مسوية بعمرك يا مدام ..
الجوهرة بدلع .. وهي تلعب بشعره اللي مستشورته وملفلفه اخره .. والمكياج اللي مسويته ..
ولبسه بنطلون اسود عريض وبلوزة حمراء بدون اكمام .. / ايش رايك بالوولك الجديد ..
ابو بتال بسخرية / انطقيها صح بالاول .. وبعدين ياااا شين السرج على البقر ..
الجوهرة انقرت / سلطان انت بس تحب تقهرني .. ايش فيك تغيرت ..
سلطان يتركها ويتوجه لدرج / انا اللي تغيرت والا انتي .. ربي لا اسالك رد القضاء ولكن اسالك الطف فيه ..
الجوهرة وقفت و تصارخ / ليه انخبلت انا والا انجنيت .. " اختل توازنها وكانت راح تطيح بس تمسكت بالكنب " ..
سلطان شاف اللي صار لها .. / هههههههههه استغفر الله .. والله هالكعب نهايته بيكسر راسك .. ههههههههههه ..
وصعد جناحة وتركها بقهرها .. دخل سعود .. واول ماشاف امه صد يحسبها حرمة غريبه عنه .. / ياولد ..
الجوهرة ابتسمت / تعال سعود .. هذا انا امك ..
سعود لف والصدمة بوجها .. بذهول / يمه .. ايش مسوية ..
الجوهرة عصبت / ايش مسويه قاتله احد ..
سعود يكتم ضحكته / لا يمه .. بس بصراحة يعني .. ما تعودنا عليك كذا ..
متعودين عليك بالجلابية ورفعة الشعر والكحل والروج الخفيف وبس ..
مانشوف المكياج والكشخة اللي هي الا بالعروس .. اما بنطلون واا .. يعني استغربنا بس ..
دخل سامر توه واصل من الجامعة / سلام " ورمى جسمه على الكنبة .. اول ما جات عينه على امه صفر " ..
سامر / ووووووووااووووووووو مام .. ايش مسوية بعمرك .. اليوم عيد زواجكم وخربناة انا واخواني ..
الجوهرة تبتسم / لا بس انا حبيت اغير من شكلي شوي ..
سامر / هو حلو يمه بس بصراحة ما يليق الحمد لله ان في البيت مافيه غريب والا انفضحنا ..
الجوهرة بعصبية / ولللللللللللللللللد ..
سامر فز وتوجة لها قبل راسه / العذر والسموحة يمه بس تسمعينها منا احسن من غيرنا ..
الجوهرة وقفت بغضب وتركتهم وصعدت لجناحها ..
سامر يلتفت لسعود / ايش فيها امك .. الضاهر سن الياس عامل عيلوة فيها .. مخبصها تخبص ..
سعود / ايش سن الياس ذا .. لا هذي صحبة ام بندر ..
سامر / لا والله .. الا سن الياس .. يقولك يخبص بالوحدة ويخليها ياتتخيل نفسها صبية بالمراهقة ..
والا انها بتموت .. عاد امك صابها النوع الاول .. بس قول عسى تفك عنها قبل ماننفضح ..
سامر اخذ كتبة وصعد الدرج رايح لغرفته .. سعود جالس على الكنبة تنهد بتعب ووقف وطالع لغرفته ..


ــــــــــــــ


يوم جديد ..

بالمستشفى ..
ايمان اخت ايمن .. / سلام ..
نوال ابتسمت / هلا وعليكم السلام ..
ايمان بنبرة مقصودة / مبروك ..
نوال باستغراب / الله يبارك فيك .. على ايش ..
ايما ن / على خطوبتك ..
نوال بنبرة مقصودة / لا انخطبت ولا شي .. اشاعات ياقلبي اشاعات ..
ايمان تبتسم / اهاااا يعني انتي ماااا ..
نوال بعصبية / ما ايش .. ما ارتبطت ايه ما ارتبطت واللي صار كله كذبة ..
ايمان تهديها / طيب اهدي .. " وبنبرة مقصودة " .. ولو جاك واحد يخطبك توافقين ..
نوال تقفل الموضوع / اللي يبي يتقدم يعرف ابوي واخواني يروح يطلبني ويسمع الحواب من ولي امري ..
ايمان / يعني ما في أي موانع او عراقيل ..
نوال تلتفت لها وباستغراب / لا ما في شي ..
ايمان تبتسم / اجل سلام لا اعطلك عن مرضاك .. باي ..
نوال تتنهد وهي تشوف ايمان تطلع / باي .. اوووف سوسن ما خلت احد في المستشفى ما علمت اللي صار ..


ـــــــــــــ


بتركيا ..

رنيم لبسه بنطلون جينز اسود وبلوزة بيضاء باكمام طويلة ولبسه جاكيت اسود / اووووف ما توقعت الجو بارد بهالشكل ..
سند يشرب شاهي / بس وقت الصباح وبالليل لكن الظهر الجو روعة ..
غرام اللي متحسنه حالتها كثر لبسه بنطلون جينز ازرق وبلوزة وردية وعليها جاكيت اصفر ..
... بتعجب / ما توقعت 5 ايام يزود وزني 2 كيلو ..
سند / قولي ما شاء الله ..
رنيم بضيق / الخوف مو عليك " وهي تشد البلوزة " .. شوفي انا كيف زدت .. اوووف مو حلو عليها المتن ..
سند يبتسم .. متحسنه علاقتهم مع بعض .. على الاقل صارت تتقبله اكثر و تسولف معاه .. / ........
غرام / بالعكس رنوم .. صايره تهبلين .. خاصة بالصبغة والقصة الجديدة احلويتي ..
رنيم تطالع نفسها بالمراية ../ لا شوفي وجهي صاير دائري .. ما عاد ابي اكل ..
سند بنبرة مقصودة / انا عاجبني .. هذا ما يكفي ..
غرام / ههههههههههه حكم القاض .. هههههههههههههه ..
رنيم ابتسمت / ...................
سند يبتسم / تعالي اجلسي كلي هالبورك .. الله يعطيها العافيه ام مورات متعبه عمرها ..
رنيم / هو ولدهم اسمه مراد .. والا مرات ..والا ايش بضبط ..
سند / هههههههههههه مرات .. لا مو مراد ولا مرات .. مورات .. هم ينطقونها كذا ..
غرام / اسماهم غريبه وصعبه ..
سند / مو كلها ..
رنيم تمسح على جسمها / تذكرت الحمام اللي اخذناه تووووووووووبه توبه .. اسوي حمام تركي ..
غرام بالم / والله كسروني تكسر كرهت عمري وصرت ابكي ..
سند / هههههههههههههههههههههههههههههههههه بالعكس انا عجبني كثير ..
رنيم تجلس جنبه وبالم / لا والله توجع خاصة لمن تمسك رجلك وتلويها .. ما ادري ايش تبي ..
سند / هههههههههههههههههههههههههههههههههههه
غرام / انا لمن سوتها على طول بكيت ام رنيم قعدت تضحك ..
رنيم ابتسمت / لانها كركرتني برجلي .. خلتني اضحك ما ادري ابكي .. ما عرفت عمري ..
سند / هههههههههههههههههههههههههههههه .. لا هههههه لمن جبتكم من الحمام ما كان اللي معاي بنات ..
كانهم عجايز بغيت اخذلي وحدة تركيه من هينا واتزوجها ..
رنيم ضربته على كتقه وبغضب / جرب بس " وتركته وراحت لغرفتها " ..
سند ابتسم / ..................
غرام تبتسم / تستاهل اجل عجوز وبعدين تعرس عليها .. نام على الكنبة اليوم ..
سند يبتسم / قولك .. اجل خليني اروح اراضيها قبل لا تزعل من جد ..
غرام تتثاوب / انا ابي انام .. تعبت اليوم .. بس جوعانه ..
سند / الثلاجة مليانة .. سخني وكلي ..
غرام تهز راسه / طيب .. تصبح على خير ..
سند / وانتي من اهله .. " وتوجه لغرفته " ..


دخل الغرفة وشاف رنيم غيرت ملابسها ولبست قميص نوم احمر .. عرف انها ناوية تعاقبه ..
سند يقفل الباب .. وبمس / رنوم زعلت علينا ..
رنيم تمشط شعرها وتركته فاتح .. / ............................
سند وقف وراها وضمها / محد غيرك بجنس حواء يملأ عيني ..
رنيم صاده / ....................
سند يطالع بوجهها الروج الاحمر على صبغة شعرها الـ هي لايت على لون بشرتها البرونزية ..
سند يقرص خدها / لا تنحفين .. لانك كذا تهبلين اكثر ..
رنيم بصد / مالك دخل .. ايش تبي بالعجوز .. خذلك تركية ..
سند ابتسم / مدام معا القمر مالي ومال النجوم ..
رنيم ابتسمت / مو قبل شوي عجوز ..
سند يبتسم / واحلا عجوز ..
رنيم عصبت / لا والله ..
سند / ههههههههههههه " وقبلها بجنون على كل مكان يقع عليه شفاته .." ..


ـــــــــــــــــ


بيت ابو طلال ..

عبدالعزيز يتنهد / ابوي زعلان ..
الجازي " ام سيف " / قلت لك اكلم نوال ما رضيت ..
مريم / سعود ما فيه شي ليه رفضته ..
عبدالعزيز / القلب وما يهوا ..
مريم / خلينا نكلمها احنا ويمكن تغير رايها ..
الجازي / أي والله .. والله نوال ما راح تلقى احسن من سعود ..
عبدالعزيز / خلوه شوي وبعدين نشوف .. الا مرام كيف حالها .. لها كم يوم ما نشوفها ..
مريم / تعبانه مع هالوحام .. ياتلقاها نايمه ياتاكل .. ما شاء الله عليها .. لو تشوفها ما تعرفها ..
عبدالعزيز باستغراب / ليه ؟
الجازي بابتسامه / انتفخت ما شاء الله واحلوت ..
عبدالعزيز يبتسم / هي الحين كم شهر ..
مريم / اممممم 4 اشهر هي شهرين وتخلص وحامها ان شاء الله ..
عبدالعزيز / الله يقومها بسلامه ويرزقهم بالذرية الصالحة ..
مريم والجازي / امين ..


ــــــــــ

بعد ايام عدة .. ووفود حجاج بيت الله واداء مناسكهم والعوده الى الديار ..

رجع سند ورنيم وغرام من تركيا .. وغرام استعادت وزنها السابق وزيادة ..
بتال بداية السنه الجديدة راح يرجع للخبر .. هذا الاسبوعين راح يخص المشروع ويسلمه لمساعديه ليتابعون الباقي ..

زواج غيث .. و رعد ..

ريما واقفه تضبط فستانها الابيض / الجو بارد مره ..
نوال / لا بارد ولا شي .. بس انت تتوهمين ..
رنيم / اذكري الله وسبحي علشان تهدا اعصابك ..
هيفاء / بنات غيث نص ساعة ويدخل ..
نوال ورنيم طلعوا للحريم .. رنيم توجهت للعنود وجلست على نفس الطاولة / اهااا هلكت اليوم ..
العنود ابتسمت / واضح على وجهك .. الله يتمم عليهم بالخير ..
رنيم / كيفك انتي واخر اخبارك ..
العنود ابتسم / بخير .. وبداخلها " الله وحدة اللي عالم بالحال وبالخفايا " ..
رنيم تلتفت لمشيرة / كيفك مشيرة ..
مشيرة بتعب / بخير يا قلبي .. بس انتظر الفرج ..
العنود / يالله هانت تقومين بالسلامة ان شاء الله ..
رنيم بحنية / كم يبقى لك ..
مشيرة / شهر .. او اقل ..
رنيم / الله يعينك .. وتقومين بالسلامة ..
العنود ومشيرة / امين ..


ــــــــــــــ

بغرفة هيفاء ..
الجوهرة / انا جهزت لك القميص والاغراض .. من ذي الليلة ياهيفاء اذا تملكتي قلب رعد .. ملكتي الدنيا ..
واذا خسرتيه بتعشين عمرك كله بقهر مثل اختك ..
هيفاء وين وهذي وين .. هيفاء بضيق / طيب الجوهرة طيب ..
الجوهرة تعدل اسفل الفستان / طالع هذي .. الشرهة مو عليك الشرهة عليه انا اللي ابي مصلحتك ..
هيفاء / انصحي نفسك اول وبعدين انصحيني .. انا ابي اعيش حياتي بكيفي .. انتي مالك دخل ..
الجوهرة نفضت يدها وقامت / بكرة اذا جيتيني تتشكين اقولك مالي دخل فيك .. " تركتها وطلعت " ..
دخلت العنود ام سند وبهدوء / جاهزة حبيبتي الحين رعد يدخل ..
هيفاء بتوتر / اذا ما عليك امر نادي امي ..
العنود تبتسم / الحين تجيك .. لا توترين نفسك ..



بعد فترة .. اعلن عن الزفة ..

دخل غيث وريما .. واعتلت صوت الزغاريد و بدأت الزفة اللي على ابيات المدح بريما وبغيث ..
وبعدها بدات المطربه بالغناء .. وبعدها طلع غيث وترك المجال للبنات يرقصون مع العروس ..

بعدها طلعت ريما ..

ودخل رعد وهيفاء ..
رعد طول الزفة كان يبتسم بابتسامه باردة مجاملة .. وهيفاء منزلة راسه خايفة من المستقبل ..
الكل يرقص ويزغرد .. وبعد نص ساعة رعد همس للهنوف انه بيطلع وطلع هو وهيفاء ..


ـــــــــــــــ


بعد انتهاء العرس ..
العنود تلبس امها العباية .. ساره / العنود ..
العنود تلتفت لها / نعم ..
ساره / راكان يقول انه بياخذنا انا وامي وانتي .. لان بتال اخذ امه وام عزام وسمر ..
العنود تنهدت / احسن .. " لبست عباتها واخذت امها وطلعت "..
بعد ما وصلهم راكان للبيت جدها نزلت مع امها واختها .. ودخلت الجناح المخصص لهم ..
العنود بعد ما غيرت ملابس امها ونيمتها .. / انا داخله اتحمم ..
ساره / بتنامين هينا ..
العنود / ايه عندك مانع ..
ساره تهز راسها بلا / ................
العنود دخلت اخذت لها دوش ولبست بجامه عادية ونامت بدون أي كلمه لسارة ..
ساره بهمس / العنود انتي وبتال زعلانين من بعض ..
العنود / لا .. ليش ..
ساره / لان سمعت ام بتال تقول لام خزامى .. خزامى لبتال وبس .. قالت لها بتال مو متزوج قالت مو مكول ويطلقها ..
العنود / .............................
ساره / صح كلامها ..
العنود / لا .. ونامي بلا كلام فاضي ..
ساره قامت وتحممت ونامت وهي تفكر بالعنود والتغير الواضح عليها ..


ـــــــــــــ


غرفة بتال ..
رمى نفسة على السرير .. تنهد براحة / يالله ياحلو ايام العزوبية .. كرهتني بالزواج والحريم حسبي الله عليها ...
الجوهرة تطق الباب / بتال ..
بتال يجلس / تفضلي يمه ..
الجوهرة تدخل وهي لبسه بجامه حرير وعليها روب لحد الركبه .. بتال من شاف لبسها عقد حواجبة ..
الجوهرة تجلس على السرير / وين زوجتك ..
بتال / بتنام مع امها ..
الجوهرة / اليوم شفت خزامى وامها .. ما شاء الله ياخزامى محلوة اكثر وصايرة عروس النظر كله عليها ..
بتال تنهد / يمه ايش له هالكلام تبين تتعبيني وبس ..
الجوهرة ابتسمت / يعني للحين تبيها ..؟ ..
بتال صد عن امه / ................
الجوهرة / لا تخاف ان شاء الله لك .. انت طلق هالبلوة اللي بليت عمرك بها وارتح .. واخطبها الحين محد بحولك ..
بتال / كيف يمه .. اطلق من .. بنت عمي ؟
الجوهرة / ايه ايش فيها يعني .. انت مغصوب عليها .. وانت عمرك ما انغصبت ..
بتال / ما انغصبت يمه برضاي اخذتها ...
الجوهرة بحدة / لا تكذب عليه .. البنت اللي حرقة يد امك .. وبكت اختك .. وقهرتها .. وسرقت صور اختك ..
وذلتني بليلة احلم فيها عمري كله .. ما يصير تكون زوجتك ..
بتال / وصارت ..
الجوهرة / تعدل الوضع وتطلقها .. ادري انك مانت بطايق شوفتها .. ومتحملها علشان خاطر راكان ..
بس ان قلت له .. اني سترت عليها وانتهى الموضوع .. لكن ما ابيها ام لعيالي ما بيقول شي ..
بتال / ايش تقصدين يمه بسترت عليها ..
الجوهرة / ادري انك ما تزوجتها الا بعد ما قالك راكان عن ولد خالتها الخايس اللي هي تهواة ...
و اكيد ما دام اهو عندهم 24 ساعة .. اكيد اللي مثلها مو بخالي من العيب ..
بتال يوقف .. وبجزع / يمه .. استغفر ربك .. البنت طاهرة .. وبكر .. لا تقذفين المحصنة ..
الجوهرة بقهر / عيني بعينك .. ما شفت منها سوء باخلاقها ..
بتال يصد عنها / الله يستر على خلقة يمه ..
الجوهرة / اجل تزوج عليها او طلقها .. " وتركته وهي عند باب الغرفة " .. اسمع البنت هذي ماهي خالية ..
وناوية على نية قشراء .. نظراتها لي ولختك الليلة كانها بتذبحنا الله يكفينا شرها .. الله يكفينا شرها ..
طلعت وقفلت الباب .. بتال رمى نفسة على السرير وتنهد / انا ناقص يمه حتى تزيدينها علية ..


ــــــــــــــــــ


ببريطانيا ..
نايف / اليوم عرس غيث وعمي رعد ..
ماجد / الله يوفقهم وعقبا لي يارب ..
نايف / للحين تبيها ..
ماجد / لاخر عمري ..
نايف / الله ييسر لك امرك ..
ماجد / امين .. الا كيف الدراسة ..
نايف / تمام للحين .. بس مشتاق للعنود ..
ماجد / كلها كم شهر وترجع لهم بسلامة ..
نايف يتنهد / الله يعديها على خير ..
ماجد / امين ..


ـــــــــــــــــ


بالفندق ..
جناح غيث ..
غيث يقبل جبين ريما .. وبهمس / احبتس ..
ريما ابتسمت / ..........
غيث يبتسم / ما تبين تقولين شي ..
ريما مبتسمه .. وتهز راسها لا / ...............
غيث بخبث / مو خايفه ..
ريما ترفع راسها مستغربه ... غيث غمز لها .. ريما حست بمغص ونزلت راسها ووجهها احمر / .................
غيث / هههههههههههههههههههههه احبك .. والله احبك .. " وهو يقبل خدها وعنقها " ..


ــــــــــــ

جناح رعد ..

رعد جالس بالصالة ..
هيفاء غيرت ملابسها ولبست قميص نوم غير اللي اختارت لها الجوهرة .. قميص محتشم بالون الابيض ..
خرجت بهدوء لرعد .. رعد حس بدخولها .. التفت عليها وبابتتسامه .. / حياك تفضلي ..
هيفاء ابتسمت بهدوء .. وتقدمت لتجلس مقابل له على الطاولة .. وبهدوء / اسفه تاخرت عليك ..
رعد / لا عادي ما صار شي .. تعشي ولا تستحين .. " اكل لقمتين ووقف " .. خذي راحت انا داخل اتحمم ..
هيفاء مستغربه برود رعد .. بلعت عبرتها وبداخلها " توك يا هيفاء .. انتظري اسبوع واعرفيه زين " ..
رعد دخل الحمام وفتح الدوش .. تنهد .. وبداخله " سامحيني ياعبير .. وسامحيني ياهيفاء ..
خنت عبير و ابي اجرحك ياهيفاء رمى جسمة تحت الماء البارد يمكن يطفي من النار اللي بداخلها ..
الليلة مرت عليه ذكرا عرسه على عبير كلها .. كانت غير .. احساسه غير وشوقه غير ..
ليلة غير عن هذي الليلة الباردة والمؤلمة .. خلص من الحمام " اكرمكم الله " .. خرج ولبس بيجامه عادية ..
بلوزه بيضاء وبنطلون اسود .. وطلع لهيفاء .. شاف الكل ملموم ومجمعته على جنب .. وجالسه على الكنبة ..
رعد تنهد وتوجه لها جلس قبالها .. وبتوتر / اسف على اللي ابي اقوله .. بس هذا الشي الصح واللي لزم تعرفينه ..
انا انجبرت على هالزواج .. ما ابي ابوي وامي يزعلون عليه .. ادري غلط .. بس .. " تنهد " ..
انتي اقرب شخص لعبير .. الله يرحمها .. وتعرفين قد ايش حبيتها .. وما قدرت افتح قلبي لغيرها ..
هيفاء موجوعه من الكلام .. بس هي كانت متوقعه هالشي / .................
رعد / ما راح اجبرك على العيشه معاي طول عمرك .. و اذا تبين .. تبين العيشة معاي براحتك ..
بس فيه اشياء لزم نرتب لها وقواعد نلتزم بها .. " هيفاء هزت راسه بمعنى ايش هي ..
رعد يبلع ريقة / نكون قدام اهلي عادي كانا متزوجين .. وفي البيت .. نكون اصدقاء وبس ..
تتصرفين وكانك في البيت وكانك بغرفتك .. ما راح يتير أي شي من حياتك ..
هيفاء الغضب تملك من قلبها .. تنهد .. وبهدوء / طيب .. موافقه .. بشرط ..
رعد اللي استغرب هدوئها .. وشرطها / تفضلي ..
هيفاء / لي كامل الحرية بتصرفاتي ما تدخل بشي من تصرفاتي ..
رعد عصب / طرطور قدامك ...
هيفاء .. وعرق كيد النساء اشتغل / لا ابد سلامتك .. انا اقصد تصرفات بغرفتي الخاصة ..
رعد رمش مو فاهم / هي غرفة وحدة ننام فيها مافي غيرها .. انا ماخذ كنبة تنفرد وتصير سرير ..
انتي تنامين على السرير وانا نام على الكنبة .. يعني ايش تصرفات اللي ما اتدخل فيها ..
هيفاء / انت قلت تصرفي وكان ماتغير بحياتك شي صح ..
رعد / صح ..
هيفاء توقف / اجل بنومي ولبسي واكلي وتصرافاتي ما تدخل .. وانا اوعدك احترم تواجدك ..
وانتبه لتصرفاتي امام الغرب .. الحين تصبح على خير " وتركته وتوجهت لغرفة النوم "..
رعد يطالع فيها باستغراب / وانتي من اهلها .. " بعد ما دخلت هيفاء لغرفتها " ..
سوي اللي تبينه اهم شي الحمل اللي على كتفي طاح .. خليني انام بكرة وراية سفر ..
هيفاء بالغرفة واقفه وعلى شفايفها ابتسامه خبيثه / طيب يارعد .. اصدقاء سنين وانا انتظر واخر شي اصدقاء ..
ان ما خليتك تذوق الويل .. على اللي قلته " وتقلده " اصدقاء .. مالت عليك بس ..


ـــــــــــــ


بيت طلال ..
طلال بخبث .. / يالله حي ام عبدالعزيز .. انا قلت بتنام ..
مرام بزعل ../ تتمسخر عليه .. طيب تصبح على خير ابي انام ..
طلال يمسكها / لالا .. انا مصدقت تعتدلين وتبطلين نوم .. الليلة مافي نوم الليله صباحي ..
مرام تنهدت / لا بس شوي لاني تعبانه ..
طلال عصب / لا .. بتقعدين تسولفين معي ..
مرام / ههههههههههههههه طيب من عيوني ..
طلال يطالع مكياجها الوردي المدموج مع الفيروزي وقميص النوم الوردي الخاص بالحوامل ..
حط يده على بطنها البارز بوضوح .. / عسى مرتاح شيخ الشباب ..
مرام بخبث / ليش تقول شيخ الشباب .. ايش يدريك يمكن مو ولد بنت ..
طلال يقبل أرنبة انفها / بنت ولد اهم شي الخلقة التامة وقومتك بالسلامة ..
مرام بهمس / وحشتني ..
طلال يضمها / وانتي اكثر ياروح طلال ..


ــــــــــــ


يوم جديد ..


سمر تمشي بالجامعه رايحة لقاعة المحاضرات .. شافت بنتين يمشون وراها من لمن دخلت الجامعة ..
طنشتهم وتوجهت لدورات المياه قبل لا تدخل القاعة وباقي وقت على المحاضرة ..
البنتين دخلوا وراها .. الحمامات " اكرمكم الله " كانت فاضية ما فيها احد ..
سمر تركت شنطة اليد الصغيرة وكتبها على طرف المغسلة .. وبدات ترتب شعرها ..
وحدة من البنات بصوت غليظ / يا حلوة ..
سمر قلبها يدق بقوة من الخوف .. طنشتها و مدت يدها بتاخذ الشنطة /.....
البنت الثانية / لالا كذا ما يصير .. " لفت سمر بحدة " ..
سمر بخوف / نعم ايش تبون مني ..
الاولى / من انا ابغى منك .. العنود هي اللي تبغى ..
سمر لفت لها / العنود ايش تبي وانتم ايش يدخلكم بها ..
الثانية بحدة / اقول " سحبت سمر لجهتها بس سمر زلقت بسبب المويه ..
اللي بالارض وصدم راسها بطرف المغسلة واغمى عليها " ..
الاولى بخوف / ايش سويتي .. " رفعت راس سمر وشافت دم ينزل على السراميك .. نزلت راسها بسرعها " ..
الثانية تطالع بيد الاولى .. وبخوف / سهى .. بسرعة غسلي يدك وخلينا نطلع بسرعة .. قبل احد يجي ..
الاولى بخوف / البنت ماتت ..
الثانية / قلعه .. اهم شي سوينا اللي طلبته مها ..
الاولى / نجود مها قالت نخوفها بس مو نقتلها ..
الثانية / امشي .. امشي ..
بعد ما طلعوا خرجت بنت من احد الحمامات بخوف طلعت راسها والتفتت يمين ويسار .. شهقت / سمرررر ..


ـــــــــــــ


بالخبر ..

سلطان يدخل البيت بعصبية .. توجه لغرفة النوم شاف الجوهرة تحط كريم على يدينها ..
سلطان بعصبية / هذي اخرتها يا مدام ..
الجوهرة نقزت / بسم الله .. ايش فيك خرعتني ..
سلطان يسحب عقالة / انا من يوم شفت صحبتك لام بندر وانا اقول ما بتسلم .. وهذا ووليد طاح بالمدرسة مغمى عليه ..
والسب سوا التغذية وفقر دم حاد .. انا اللي خليتك على حل شعرك لكن والله والله يالجوهرة ما تطلعين من هذي الغرفة ..
الا عقلك رجع لمحلة .. وتنسين ام بندر واشكالها " ورفع العقال وبداء ضرب فيها .. وصراخها واصل اخر الحاره " ..


ــــــــــــــ


بالمستشفى ..
بتال بخوف / ها دكتور .. طمنا ..
الدكتور / الا الان الوضع مستقر .. هي الان مخدرة علشان البنج ..ونقول الحمد لله انه ما صابها نزيف داخلي ..
والا الوضع كان اسواء بكثير ..
راكان اللي جالس على الكرسي تعبان .. خسارة احد المشاريع وخبر سمر اتعبه / ممكن تقول لشرطة الوضع .. لان يبـ ..
الدكتور قاطعه / ما في أي مشكله راح اقول لهم .. بس لازم تعرفون انه مو انزلق عادي .. هذا حدثه مقصودة ..
راكان وقف / كيف يعني مقصودة ..
الدكتور / فيه اثار اصابع على اليد .. وعلى الكتف .. وكان المريضة احد دفعها لسقوط ...
بتال بقهر / متى راح تفوق ..
الدكتور / بعد ساعتين تقريبا .. عن اذنكم .. والله يقوما بالسلامة ..
بتال وراكان / امين .. شكرا ..
توجه الدكتور لشرطي وقال له عن وضعها ومت راح تصحى .. ويقدرون يسالونها ..



ـــــــــــ



بيت غيث ..
ام عزام بعصبية / حسبي الله عليك يالجوهرة حسبي الله عليك ..
عزام بغضب / اخر عمرنا بتفضحينا .. بكره بتصيرين جدها وجاينتا زعلانه من رجالك ..
قومي قومي ارجعي لبيتك ورجالك وعيالك قوووومي ..
الجوهرة تبكي / والله ما ارجع ..باخر عمري ارجع انضرب .. ليه .. لمتى اعيش بذل ..
عزام يسحب عقاله / والله ان ما رجعتي ان هالعقال يرقص على ظهرك ..
ام عزام / حسبي الله عليك .. حسبي الله عليك ..
الجوهرة تبكي / يمه خلاص دخيلك ..
عزام / قومي " وهو يشدها من شعرها " .. ترجعين لرجالك وتسلمين على رجله وتطلبين السماح ..
تقعدين خدامه عنده .. " دفعها باتجاه الباب " .. " قطع خروجه رنين الجوال " .. هذا سلطان ..
حسبي الله عليك فضحتيني .. " فتح المكالمة " .. السموحة يا ابو بتال .. " ليسود وجهه فجاة .." ..
عزام بقهر / معذور معذور .. ولك الحق .. " قفل المكالمة " .. تطمني سلطان حالف ماترجعين البيت ..
اللين نربيك من جديد .. يامر ابو بتال .. " رفع عقاله ورجع ضربها وهو يلعنها ويسبها " ..


ــــــــــ


بغرفة سمر بالمستشفى ..
سمر بصوت مبحوح / العنود ..
بتال وقف متفاجاء .. / العنود ..
سمر تبكي / البنت قالت العنود تبي منك .. امي قالت لي العنود تطالع فيك بنظرات شر .. تبي تذبحني ..
بتال بغضب / اسمعي الحين المحقق بيدخل عليك .. قولي ماشفت شي ولا ادري عن شي ..
سمر تمسح دموعها / كيف .. ايش اقول يعني ..
بتال يتنهد / قولي ماشفت وجهها ماحست الا باحد يدفعني من وراء وماشفته ..
واذا ضغط عليك ابكي وقولي ما ادري .. وانا راح اتصرف بعدين واطلعهم من هينا .. فهمتي ..
سمر / ايه فهمت ..
دخل الشرطي ../ السلام عليكم ..
بتال / وعليكم السلام ..
سمر بهمس خافت تمتمت السلام ..
الشرطي / الحمد لله على السلامة .. ممكن تشرحين لنا اللي صار ..
سمر تطالع بتال .. بتال هز راسه .. سمر بهمس / ما ادري .. ما شفت شي ..
الشرطي يطالع بتال .. ورجع يطالع سمر اللي مغطية وجهها بشيلة ومنسدحة على السرير .. / ما شفتي اللي دفعتك ..
سمر / لا ..
الشرطي ../ قولي لي بضبط اللي حصل من اول ما دخلتي الجامعة ..
سمر ارتبكت/ بعد ما دخلت رحت للحمامات وبعدين ما ادري ايش صار فتحت عيني لقيت نفسي بالمستشفى .. " وبكت "
بتال بحزم / لو سمحت .. اختي تعبانه .. ممكن تاجل هالاسئلة ..
الشرطي / ماتشوفين شر .. وراح نرجع مرة ثانية نسالك .. فاذا تذكرتي شي لو بسيط ياليت تبلغينا ..
يمكن يفيد .. بمعرفة الجاني .. مع السلامة .. " وطلع " ..
بتال تنهد / ................
سمر / وين راكان ..
بتال عقد حواجبة / ما ادري ..



ــــــــــ


عند الكافي اللي بالمستشفى ..

راكان يحس بصداع .. رمى الكوب الورقي في سلة الزباله .. وخرج من الباب المطل على خارج المستشفى ..
تقدم رجل من الخلف ...
.... / انت راكان سطام سعود الفارس ..
راكان التفت عليه .. و باستغراب / ايه نعم ..
الرجل " مسك يده " ../ تفضل معانا ..
راكان حاول المقاومة لكن .. فتح عيونه للاخير وهو يشوف السيارة السوداء اللي دفعوة لها واخذوه غصب ...


ــــــــــــ


من وقت معرفته بطيحة وليد وحادثة سمر .. وموقف سلطان مع اخته .. وهو قرر قطع شهر العسل ورجوعه ..
غيث بضيق / خلصتي ..
ريما بهدوء / ايه ..
سحب غيث الشنط وطلع من الجناح صادف رعد وهيفاء ..
غيث / وانتم بعد راجعين ..
رعد / وايش يقعدنا .. يالله مشينا ..


ــــــــــ


بسيارة يقود بسرعة جنونه .. ما صدق وصول ابوة وسعود حتى يترك سمر ويتوجه لبيته ..
بتال فتح باب الشقة وبعبية / العنووووووووووود ..
العنود طلعت من المطبخ باستغراب / خير ..
بتال / أي خير وانتي موجودة على هالدنيا أي خير وانتي تعرفين الخير انتي شر .. لازم الواحد يبعد عنه ..
العنود / ....................
بتال يتقدم منها .. ويجر شعرها .. / انتي ما ترتاحين الا اذا اذيتي امي واختي .. انتي ايش ..
ما اتوقع انك من البشر انتي شيطان على هيئة بشر .. " رماها على الارض وبداء يضربها بالعقال ويرفسها برجولة "..
والعنود / ..........................
بتال يبعد عنها بعد ما سنع صوت اذان العصر / حسبي الله ونعم الوكيل .. حسبي الله ونعم الوكيل ..
قومي عن وجهي .. " رفسها برجله " .. قووووووووومي لمي اغراضك واطلعي من بيتي .. وانتي ..







طــــــــــــــــــــــالـــــــــــــــــــــــق ..




انتهى .. اتمنى يعجبكم واعذروني على القصور والاخطاء الاملائية ...


لا اله الا الله .. محمد رسول الله ..


اختكم .." مشاعل السعودية "..


بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..




البارت 20 ..





جيتك , وأنا في داخلي زحمة كلام
......... ألف أبو مليون .. قصه , وسالفه !
شي حزن,
......... وشي بوح,
................. وشي ملام
وأكثره (( آهات روحٍ )) .. تالفه
قلت أسولف لك عساي أقدر أنام
وأستريح .. من العنا .. وموالفه !
طارت أسراب الحكي بإسم / ..... السلام
........... تحلم بـ ( غصن السماع ) .. تحالفه
ماتحقق حلمها ,,, ومات الـحمام
والبقيه ,, بـ رأس (باقي السالفه) !







واقفه على الشباك.. تطالع بالسماء .. الغيم اسود ومتوقع نزول المطر .. هالايام الاجواء باردة ..
تراجعت خطوتين للخلف ..رفعت نظرها وشافته واقف مستند على جدار الدرج ..
....... بابتسامه هادئة / من زمان واقف .. ما حسيت فيك ..
....... عدل وقفته .. و بنبرة مقصودة / في ايش كنتي تفكرين ..
.......بنبرة مقصودة / في اللي كنا نتكلم فيه قبل ساعة ..
..... رفع حاجب ../ يعني انا ما اعرف العنود بنت الظبي ..
العنود بنبرة مقصودة / يمكن ..
...... تقدم خطوتين وجلس على الكنبة / الجو بارد اليوم بزيادة .. تعالي اجلسي طولتي وانتي واقفه ..
العنود تقدمت وجلست بتعب / الله يجازي امهاتنا بالجنه .. والله الوحدة ما تقدر تعب امها الا بعد ما تجرب الحمل ..
....... ابتسم / مانتي راضية تقولين ايش جنس اللي ببطنك .. اذا ولد سميه متعب .. ابي اقهر ابوه ..
العنود تحاول تخفي ابتسامتها / انت متى تبي تكبر للحين انت وابوة خنايق ..
متعب يسحب ترمس القهوة ويصب له فنجان وبضيق / ما احبه حاولت احبه بس مااا " وهو يهز راسة وكانه متقرف " ..
العنود صدت عنه / ..................
متعب بنبرة مقصودة وهو يرتشف من القهوة / تحبينه ..؟
العنود بعد وقت ليس بطويل ولا قصير .. بغموض / ما اكرهه ..
متعب انبسط انها جاوبته .. وبداخله " اخيرا .. ثلاث شهور وهي ما تتكلم .. محد يدري ايش سبب طلاقها ..
وحلفت 100 حلف ما نسالها ولا نبلغ احد عن مكانها .. ساره وزهرة اللي يدرون بس " ..
متعب بهدوء / اسمعك .. تكلمي .. ترتاحين شوي .. مو لازم تتكلمين .. ابكي على الاقل ..
العنود التفتت علية بحدة / مو العنود بنت الظبي تبكي يا خال ..
متعب / ............
لوقت طويل ساد الصمت .. سوا صوت فنجان القهوة ..
العنود مريحة جسمها على الكنبة ..تنهدت وبنبرة مؤلمة لمن يعرف العنود جيدا ../ كنت ضايعه بالصحراء ..
حولي حجار حادة حوافها .. السماء صافيه .. والجو حااااااااااااااااار .. العطش ذبحني .. والخوف هد حيلي ..
وفجأة طلعت غيمة سوداء .. فرحت وخفت .. صابني ضياع اكثر .. يا هالغيمة تنقذني من العطش والمكان اللي انا فيه ..
يتجرفني بسيلها وترميني وسط الحجارة وتقتلني .. " تنهدت " ..
متعب مركز معاها .. يحاول يلتقط كل المقصد .. يبي يفك اللغز اللي هي قوقعت نفسها فيه ..
العنود تميل راسها على الخداديه .. بلعة ريقها / الغيمة .. لا اذبحتني ولا ريحتني .. جمدتني وراحت ..
كتمت انفاسي ..ما سمحت لي بالبوح ولا رمـ..
........ بصوت انثوي مرح / سلاااااااااااام ..
متعب بغضب / وجع ..
تراجعت للخلف بخوف .. مندهشة / ايش فيه .. ما سويت شي ..
العنود عدلت جلستها وبصوت مرهق / هلا مشيرة وعليكم السلام ..
متعب بغضب / انقلعي .. وقولي لا اشوف احد فوق اللين انزل .. " وبصراخ " اصلان من جابكم المزرعة ..
مشيرة فاتحه عيونه للاخير ../ ....................
العنود بضيق / متعب .. خلاص .. وبعدين ناسي ان اليوم مسوي سهرة حضرتك وانت اللي طلبتهم يجون ..
صرخت طفل رضيع .. رسم ابتسامة على وجه العنود / يا فديته .. اعطيني شيخ المنصور كلهم ..
متعب بغضب / انا ايش قلت .. انقلعي انتي وقردك .. والسهرة بطلناها ما عاد فيه ..
العنود بعصبية / اووووووووف خلاص متعب ... صجيت راسي .. قوم انت كل ماجيت الا تغث كبدي ..
متعب بغضب يوقف / غيثت كبدك ... انا وصلاح كنا على نار مقلاه قاعدين .. تزوجتي .. وانضربتي ..
وانهنتي .. وانطردتي .. وتطلقتي .. وحلفتينا ما نقول شي .. " ضرب فمه بقوة " وهذا حنا سكتنا ..
علشان طلبك .. لكن من حقنا نعرف ايش جاك .. وليش هذا كله يصير لك .. ليش ما قلتي لنا .. لييييييييييييييييييش ..
ابو عبدالعزيز من خلفه .. بصراخ / وللللللد .. ايش بلاك تصارخ ..
متعب بغضب / يبه .. انا تعبت ما عاد فيني صبر يا تتكلم يا تنقلع لـ اهلها .. المزرعة تتعذرها ..
العنود بغضب / انت اللي تطلع والا ناسي ان المزرعة مزرعتي .. وكلام ماني متكلمه ..
و والله والله والله .. ان قلت لحد عن مكاني يا متعب ليكون اخر يوم بيني وبينك .. وللساني مايطب لسانك العمر كله ..
متعب بغضب / لـ ... " ليسكت جراء ضربة قوية على كتفه " ..
ابو عبدالعزيز يرفع عصاة / والله ان ما سكت لقص لسانك يامتيعب .. وانزل تحت جهز الاغراض مع اختك ..
وبنيتي مالك دخل بها .. يالله روح << بصراخ ..
متعب بعصبية / طيب يا العنود .. اسكتي واسكتي .. لكن مردك بتقولين كل شي غصب والا طيب ..
ترك المكان ورحل .. لتأوه العنود وتميل بجسمها للجنب الاخر ..
ام عبدالعزيز التي دخلت مع ابو عبدالعزيز / استغفر الله .. الله يهدية بس ..
العنود بتعب / حياك يبه هلا يمه .. تفضلوا ..
مشيرة تبعد الخداديات ../ انسدحي وريحي جسمك .. شكلك تعبانه ...
العنود وهي تضع يدها على جنبها الايسر .. بصوت مرهق / لالا كذا مرتاحة ..
ابو عبدالعزيز يجلس مقابل لها ../ الله يفرج لك يابنتي ويقومك بالسلامه .. ويرقك بالذرية الصالحة ..
العنود تبتسم / امين .. العذر والسموحة يبه .. ما قدرت استقبلكم زين ..
ابو عبدالعزيز بابتسامه حنونه / افاا يابنت اختي اذا مو انتي الي تستقبلين زين من اللي يستقبل ...
ما شفنا منك الا كل زين يابنتي .. معذورة ياعين خالك " اشرت ام عبدالعزيز لمشيرة بان تتركهم وتطلع " ..
مشيرة تحمل ابنها وبتحجج ../ عن اذنكم شكل البطل سواها ..
العنود بمحبة / غيري له وجيبيه .. ابي العب معاك ..
ام عبدالعزيز / يابنيتي وهو يدري عنك توه فطيس ماكمل شهرين ..
ابو عبدالعزيز بنظرات للعنود غامضة /...............
ام عبدالعزيز تنهدت بعد ماراحت مشيرة / .........
ابو عبدالعزيز بهدوء / ما ودك نقول لجدك انك عندنا ..
العنود التفتت له وبنبرة يفهمها ابو عبدالعزيز .. اخو الظبي من الرضاعة ../ احد سال عني يبه ..
ابو عبدالعزيز يهز راسه بـلا / .............
العنود / اجل ماله داعي نرمي نفسنا يبه .. خليني الملم ما بقالي من كرامه ..
ام عبدالعزيز / لا حول ولا قوة الا بالله ..



ــــــــــــــ



بشركة الفارس ..


سند يدخل على بتال وهو حامل ملف ازرق .. / مشروع الرياض خلاص انتهاء .. لازم تروح وتشوفه ..
بتال تنهد / ما اقدر اخلي اهلي بهالوضع واسافر .. خلي غيري يروح ..
سند يجلس على الكرسي المقابل لمكتب بتال / انا قلت يمكن فرصة يروح يشوف زوجته ..
بتال .. بعد صمت لثواني .. وبضيق / طلقتها ..
سند بذهول / نعم .. ايش قلت ما سمعت ..
بتال تنهد / طلقتها ..
سند بذهول / تمزح ..
بتال يهز راسة بلا / ............
سند تراجع ليريح جسدة على الكرسي / احد يدري ..
بتال / انا ما قلت لاحد .. " هز كتفيه " اذا اهي قالت لاحد ما ادري ..
سند / رجعها قبل لا يعرف جدي ويصير شي ما يعجبك .. اللي فينا مكفينا يا بتال ..
بتال / ما اقدر .. خلصت عدتها من يومين ..
سند / والسبب ليه طلقتها ..
بتال بغموض / ما حبيتها .. انت تعرفني زين .. ما احب انغصب على شي .. وهم غضبوني عليها بشكل غير مباشر ..
سند يطالعه بنظرات / .............
بتال ابتسم بارتباك / ايش فيك تطالعني كذا ..
سند بنبرة مقصودة / ابد سلامتك .. " وقف " .. عازمك على الغداء اليوم .. سلام ..
بتال / ههههه قصدك تحقيق ..
سند عند الباب / تحقيق .. وبعد شي يخص راكان وزياد ..



ــــــــــ



بمكتب سلطان ..


سلطان / الارض انشقت وبلعته يعني ..
عبدالعزيز / المستشفيات زرناها وحدة وحده بالرياض وبعد مراكز الشرطة ما في شي ..
خالد / هذا شي طيب .. معناته انه بخير ..
سلطان تنهد / سمر اتعبتني وهي تبكي وتسال .. الحمل و .... " سكت وهو يضع يده على راسه " ..
عبدالعزيز / رجع امها للبيت يمكن ترتاح نفسيتها شوي ..
سلطان يرفع راسه وبغضب / لا ..
خالد / الله يهديك بس .. " وقف " .. المهم .. واحد من العيال يروح لـ الرياض .. الخساير على الشركة هدت حيل زياد ..
عبدالعزيز / يا يروح سند ياعناد .. و واحد ثاني من الشباب ..
خالد / انا اشوف يروح سند .. فا الاول كنت ابي طلال .. بس مرته يا اليوم يابكرة تولد ما يصير ..
سلطان يفرك جبينه الصداع ازعجه ../ سند وعناد يروحون .. ويحلون الموضوع اذا قدروا ..
عبدالعزيز / حالة الشركة صعبه جدا .. ما اظن تخرج سالمه منها ..
خالد / الله يعين .. عن اذنكم ..
عبدالعزيز / اذنك معاك .. " التفت لسلطان " .. انتي ما....
سلطان يقاطعة / اذا بتتكلم عن موضوع الجوهرة فاطلع برا راسي بينفجر ومالي خلق لطاريها ..
عبدالعزبز يوقف / عقلك في راسك تعرف خلاص .. بس هي كلمه ولا زم تسمعها ام عيالك لازم ترجعها للبيت ..
طلع من المكتب .. سلطان تنهد / ماني مرجعها اللين يرجع عقلها لراسها ..




ـــــــــــــ



بيت ام عزام ..


غيث بعصبية / كم مره اقول ما تمسك التلفون ولا تطلع من البيت بدون شوري ..
ام عزام / كلمت بنتها يا ولدي ما كلمت غريب ..
غيث / يمه .. بنتك يبي لها دار العجزة .. خلاص خرفت وبتفضحنا ..
الجوهرة تبكي / هذي اخرتها يا غيث .. انا اختك الـ ..
غيث بغضب / اص وقص .. انتي لو تبين الحشمة من الغير كان حشمتي نفسك .. قومي قومي انقلعي عن وجهي ..
الجوهرة قامت وراحت لغرفتها .. " غرفة الخادمة سابقا " .. مقهوره وتبكي .. شافت ذل وقهر خالتها ام فهد ما ذاقته ..
ريما / ..................
غيث يجلس بجانبها .. وبهدوء / صبي شاهي ..
ريما صبت شاهي وراحت لغرفتها / .....................
ام عزام / ياولدي لا تـ ..
غيث / يمه واللي يطول بعمرك ويخليك لنا .. الجوهرة لازم تعرف قيمة الحياة اللي عايشتها ..
اجل تقول طول عمري عايشه بحرمان .. وقهر .. أي قهر وحرمان .. وما سافر بها خارج المملكة ..
فيه ناس ما طلعوا من بيتهم .. اول زواجهم عيشها بظلم ... وضرب .. من اللي اول حايتها الزوجية سعادة ..
لزم تصير مشاكل .. بس اللي سوته هي ما ينبلع يمه .. اجل تلبس لبس ماهو لها .. وتسوي سوالف ماهي بسوالفنا ..
ولا عاداتنا ولا تقاليدنا .. اصلن سنها ما يسمح بهالشي .. عيالها كبار .. وبكره بتصير جده .. لا المصيبة الكبراء ..
تخطيطها لسفر لدبي .. تبي تسافر دبي علشان ام بندر .. يمه تعرفين من ام بندر وزوجها ..
من اكبر رجال الاعمال بالسعودية صح .. بس زوجته وبناته معروف مشيهم البطال وعياله بعد .. صار مضرب للمثل ..
عايلة فلان عايلة الـ*** .. والعياذ بالله .. الناس ما تصاحبها الا لقضاء مصالحهم .. عندي ملفات وقضايا عنهم ..
ما اقول الا ربي يسترنا بسترة .. وتقوم ذي تصاحبها وتمشي معها وهي بعد الياس تطلب الرجاء .. يمه ..
خلي بنتك يرجع لها عقله .. علشان يرجع لها زوجها وعيالها .. برغم اني عارف ان سلطان ماهو مرجعها على الهين ..
ام عزام تنهدت / .............. " محد حاس بالنار اللي داخلها " ..
غيث وقف ../ عن اذنك يمه .. اكيد ام رفيف ضاقت وهي داخل .. سلام ..
ام عزام تهز راسها / .. مع السلامة ..



دخل غرفته وشاف ريما جالسة على الكنب وبيدها الاي باد ..
غيث / ايش فيك ..
ريما بصد / ولا شي ..
غيث يجلس جنبها .. مد يده وحضنها من الخلف / تكذبين عليها ..
ريما تنهدت .. / تبي الصدق .. ضايق خلقي على خالتي الجوهرة ..
غيث تنهد / وانا مو ضايق صدري .. هذي اختي الكبيرة .. بس لازم تعرف قيمه سلطان علشان ما تخسره ..
ريما بعد فترت صمت / بعض الاحيان .. اقول معاها حق .. اللي شافته اهي وامي وخالتي وجدتي من حياة ..
صدق معاهم حق يعترضون الحين .. حرمان من طفولة ومن عيشه كريمة .. هم عاشوا طول عمرهم بكبت ..
يعني متوقع انفجارهم بيوم .. لمن اسمع قصصهم .. اقول هم كيف عايشين للحين .. كيف استحملوا ..
غيث يسحب يده من على كتوفها ../ بس عمامك وخوالك غيروا اطباعهم .. لو عاشوا بعيشة خالتي شيخة ..
ياللي اتوقع موتها .. لو بوقتنا الحالي .. كان تحولة لجريمة قتل .. تهز المجتمع .. مره سمعت قصة عنها ..
يقولون حامل باحد الحملات اللي طاحت .. او اللي قتله ابوهم .. وتوحمت على سكر .. لقت اوقه .. تعرفين ايش الاوقه ..
هو وحدة قياس مثل الكيلو والجرام .. بس بورق يلفونه على شكل أسطوانة مثلثه .. جابها جدك سند مونه للبيت ..
قامت اكلت السكر كله .. وما انتبهت الا ان الاوقة خلصت .. راحت تجري لبيت جدك سعود تبي فزعت اختها ..
وقامت اعطتها خالتي موضي الاوقة اللي عندها بس من قرادت حضها شافها جدك سند .. ويوم وصلت للبيت ..
وسوت الشاهي و اعطته ايها تقهوة وعين من الله خير سالها من وين لك السكر .. قالت له اللي انت جبته ..
وقام وسحب عقاله وطاح فيها ضرب .. تكذبين علية .. ما خذه من بيت اخوي تبين تفضحيني عن الناس ..
ويقولون سند ما يكرم بيته .. ما فكها الا يوم دخل جدك سعود وخالتي موضي .. الا خالتي شيخة دمها تحتها بحر ..
مات الولد اللي في بطنها واخذت فترة وجعانه والا احد يدري عنها وان دروا محد يقدر يقول عالجوها ..
" التفت لريما " من اللي حياته صعبة الجوهرة والا جدتك شيخة .. اللي جدك سند اجرم فيها ..
ريما / ...................
غيث / انا ابي الجوهرة تعرف قيمة العز اللي عايشه فيه .. " ضم ريما " .. انا ضاق صدري من الجوهرة وسوالفها ..
قبل عنقها بجنون .. وبهمس / وحشتني ريما الدلوعة ..
ريما / غيث .. اذا يوم زعلت مني .. تضربني ..
غيث يبتعد عنها .. وبابتسامه / اضرب نفسي .. اذبح نفسي انا وين وانتي وين ..
ريما وجهها حمر / لا جد اتكلم ..
غيث بابتسامه / يعني انا العب اول ...
ريما عقدت حواجها .. وبينه انزعاجها / ...........
غيث يبتسم / لا ما راح ازعل منك .. وانا ما احب اسلوب العنف مع النساء ..
" شف نظرت السخرية من ريما " .. الا الجوهرة لانها تستاهل . هههههههههههه ..
ورجع قبلها بجنون وهو يهمس ../ ممكن تتركين العالم الخارجي وتعيشين بعالم غيث .. غيث وبس ..



ــــــــــ



بيت ابو عناد ..


غرام وهي تصارخ " وتدور بغرفة شجون " / يعني رايك ادخل علاقات اجتماعية والا ايش ..
شجون من غرفة الملابس .. / لا ادخلي رياض اطفال لان انا ابي احول علية .. " رنة جوال تنبا بوصول رسالة " ..
غرام كانت قريبه من الجوال التفتت وشافت اسم ورقم خلاها تفتح عيونها للاخير مذهوله ..
شجون تكمل / تصدقين قسم روضة الاطفال يجنن .. يوم تجيبين طفل يوم لعايب يعني وناسة ..
" شجون خرجة من الغرفة وهي لبسه بنطلون اسود ضيق وبلوزة ورديه لنص الفخذ " ..
شجون تطالع غرام / ايش فيك ساكته ..
غرام بغموض / جاتك رسالة .. " وهي تمد الجهاز لها " ..
شجون ارتبكت / ومن سمح لك تفتشين بجوالي ..
غرام بسخرية / صدفة .. افضل من الف ميعاد ..
شجون تصد عنها / ..............
غرام بحدة / شجون ايش علاقتك مع ياسر ..
شجون بارتباك / مابيننا شي .. وياسر من ..
غرام بحدة اكبر / الرقم رقم ياسر .. وانتي كاتبة يوسه .. تضحكين على مين انتي .. ومن اللي يتدلع بيوسه ..
شجون .. انتي لك فترة متغيرة .. ايش فيك ..
شجون بقوة / انا وياسر نحب بعض ..
غرام فاتحة عيونها / .............
شجون منزلة راسها وتطالع بالرسالة / .................
غرام فجأة انفجرت ضحك / هههههههههههههههههههههههههههههه واي شجون مزحتك بايخة وثقيلة ..
شجون رفعت راسها وباستغراب / أي مزحة .. انا اتكلم جد ..
غرام سكتت وبعصبية / مجنونه انتي .. أي حب واي خرابيط .. شجووووووووون ..
شجون بصراحة / نعم .. ايه احبه .. وخليني مجنونه .. انتي ما سمعتي ابوي وجدي هذاك اليوم ايش يقولون لعناد ..
انت مسمى لغرام .. ما راح تتزوج الا هي .. وبناتنا ما يطلعون للغرب .. وانا مسماه لياسر ..
يعني بالاخير بيتزوجني فليه احرم نفسي من هالحب ..
غرام مصدومه / بنت .. انتي اكيد انجنيتي .. ايش دخل سالفتي انا وعناد فيك الحين ..
شجون / نفس الشي .. انتي وعناد تحبون بعض بس ما تبون تقولون .. وانا وياسر نحب بعض وبتصريح ..
غرام / انا .. احب .. حسبي الله ونعم الوكيل بس .. " تركت شجون ولبست نقابها ورمت عبايتها على الراس " ..
شجون توقفها عند الباب .. وبرجاء / غرام .. لا تزعجين ياسر ..
غرام / اقول انا رايحة الحين .. بس لا تفكرين اني ساكته .. لا ابد .. راجعه لك ..
وابي اكسر راسك وراس يويسر .. انقلعي دفعتها عن الباب وطلعت.. " وطلعت وتوجهت لبيتهم " ..




ـــــــــــ
بـ اليل في مزرعة العنود ..

الجو البارد .. وريحة القهوة .. و الحطب .. تشرح الخاطر .. رفعة عينها لسماء .. القمر مكتمل بدر ..
تنهدت بتعب .. التفتت لام عبدالعزيز وهي تحط الشال الصوفي على كتوفها ...
ام عبدالعزيز / تدفي يا امي لا يسقط البرد بعظامك ويوجعك ..
العنود ابتسمت / ...............
ام عبدالعزيز تمد كوب الحليب بالزنجبيل / اشربي .. يدفيك .. والحليب زين للحامل ..
ابو عبدالعزيز / الا يابنتي كم بقالك على الفرج ..
العنود / اذا الله اراد وكملة 4 اشهر ..
مشيرة / ان شاء الله يكمل وتولدين بالسلامة .. بس انتي لا تتعبين ظهرك ..
العنود بعد ما شافت ام عبدالعزيز وابو عبدالعزيز التهوا بالكلام وتذكر الماضي والجوري تسمع لهم ..
همست لمشيرة / كيف الوضع ..
مشيرة تشرب حليب / لمين تقصدين ..
العنود / لمين يعني .. ؟ .. امي وابوي وسارة ..
مشيرة / بالحفظ والصون .. طارق ما يفوت يوم مراجعة لهم .. والحمد لله متحسنين كثير ..
امك بدات تتذكر اسماء الاكل .. يعني لعطشت تطلب ماي ..لجاعت طلبت اكل ..
وزهرة الله يجزاها خير ما تخليهم وصبري كذلك ..
العنود / الحمد لله ..
مشيرة / وابوك معاد يصارخ ولا يأذي نفسة .. بس .. " بتردد " .. جدك ..
العنود بخوف تعدل جلستها / أيش فيه جدي ..
مشيرة / تعب شوي وقامت خالتك خديجة اخذته للبيت ..
العنود ترجع تنسدح وتريح نفسه / ما دام اخذته خالتي خديجة ما علية خوف ..
مشيرة بتردد / شريفة رجعت تدخل البيت .. بس على فترات بعيدة ..
العنود التفتت بسرعة لمتعب ../ متعب ..
متعب اللي جالس اسفل الجلسة يرتب الشوي .. وعلشان الدخان ما يضايقهم .. ببرود / هاا ..
العنود تمسك بطرف الجدار الصغير اللي مستنده علية .. / هواء عدوك بالبير ...
" ضربته بعصى ابو عبدالعزيز على راسة " .. قرب ..
ابو عبدالعزيز وام عبدالعزيز مندمجين بسالفه من الماضي ويتذكرون تفاصيلها .. ويشرحون للجوري بعض المعاني ..
متعب يوقف على ركبة ويتكي على الجدر قريب من العنود .. وبنبرة مقصودة / مو انا اغث كبدك ..
العنود تمسك اذنه / بلا لعانه .. " تركت اذنه وقربت منه وبهمس " شرفوه ايش اخر اخبارها ..
متعب تنهد وبهمس / الموضوع عند صلاح واخر ما قال لي انها جالسة فترة طويلة في البيت ..
الظاهر انها انرعبت من يوم امسكت خالتها .. بس قبل فترة طلعت وراحت لبيت بحي شعبي قديم ..
واخذت فترة واقفه عند الباب وبعدين مشت ..
العنود التفتت على مشيرة شافتها تسولف مع الجوري وتضحك.. التفتت على متعب / بيت من ..
وايش علاقته فيها .. " متعب ياشر لها ما ادري " ..
العنود / كيف يعني ما تدري ..
متعب / صلاح ما قال شي .. الظاهر يراقب البيت ..
العنود تمسح جبينها / اتصل على صلاح واساله ..
متعب / اذا لقى شي مهم اكيد بيقول .. المهم تراه ترك ملف بالمكتب فوق يقول تخص شركة السعد ..
العنود بعدم اهتمام / ايش فيها .. خسرت .. قلعتها خلها تفلس .. وتتقفل .. خلي اخواني ينتبهون لنا ..
متعب / ..................
العنود تنهدت / ما توقعت راكان ما يسال عني حتى زياد .. ساره تقول راكان ولا يمر لبيت ..
ليه كل ذا ايش سويت انا .. والله ان راكان اوجعني اكثر من غيره .. الله يسامحه بس ..
متعب بصراحة صدمت العنود / سمر صار عليها حادث بالجامعة ومتهمتك انتي اللي دبرتي لها هالحادثة ..
العنود / ...................
متعب / ايش اللي بينك وبينها حتى هي تتهمك واخوها يضربك و يطلقك ..
العنود / ايش صار لها بضبط .. و معقول راكان صدق اني انا راح اضر سمر .. راكان مو كذا ابد ..
متعب يرجع ويجلس ويقلب اللحم ويحرك الفحم .. ورجع للعنود ... / اللي صار يا طويلة العمر ..
ان سمر اعتداء عليها بنتين في الجامعة .. يقولون وحدة دفعتها وطاحت على راسة .. ووصل بلغ لحارسات الامن ..
اللي بالجامعة ان فيه بنت بالحمام مغمى عليها .. والدم ينزف من راسها .. ولمن اخذوها للمستشفى ..
وحقق معاها الشرطي قالت ما ادري عن شي ولا شفت شي .. بس الحقيقة .. انها قالت انتي اللي ارسلتي البنات ..
العنود تنحنح / احم احم انا .. ليه .. وانت ايش عرفك باللي قالته ..
متعب / ليه انتي هذي عندك .. ومن وين عرفت .. من خزامى بنت عبدالمحسن سمر قالت لها السالفه .. ووصلت لي ..
العنود / ......................
متعب بنبرة مقصودة / ليش ..
العنود / .................
متعب بقهر / لا تسكتين تكلمي ..
العنود / لقلت لي ايش قصة نايف اقول لك ليش ..
متعب / ايش بلاه نايف غلط وصلحت غلطة ..
العنود / الا انا لا تحاول تكذب عليه .. اعرفها من عيونك انك كذاب .. نايف انا اللي ربيته يامتعب انا ..
متعب صد عنها ورجع يقلب الحم / .....................
العنود رجعت وانسدحت / ................
متعب يغني وبصوته الثقيل /
الله على جو ينشك براده
في ليلة قمرا ولا حولك أجناس
من بين ضوح نور وعتمة سواده
النار يوقدها الحطب سمر كالداس
يمر فكري مثل نظم القلاده
الماضي الي عشته أيام مع ناس
القلب هزه من زمانه وداده
غنيت يا مغناي وما نوخ الراس
والراس به من جور وقتي جلاده
حزت رخا من بين حزات محتاس
احدً موفق حظ وحصل مراده
واحدً شحيح الحظ رده على الساس

العنود تنهدت وبهمس / صدقت .. احدً موفق حظ وحصل مراده .. واحدً شحيح الحظ رده على الساس ..




ــــــــ



يوم جديد ..


بشركة الفارس ..

سند يدخل على مكتب بتال .. وبامر / قوم ..
بتال رفع راسة مستغرب / ايش فيه ..
سند يطالع ساعته / وقت غداء .. وانا عازم نفسي على الغداء على حسابك ..
بتال ابتسم / صدقني امس سمر تعبت ورحت لها والا ...
سند يقاطعة / بلا تبريرات فاضية وقدامي يالله ..
وقف بتال وهو يقفل القلم ويرمة على المكتب .. ابتسم / حسستني مسحوب لمركز الشرطة ..
سند / على طاري الشرطة ما جاء خبر عن راكان ..
بتال / خلنا نروح للمطعم ونتغداء وبعدين نتكلم ..



ـــــــ



بمكان اخر بعيد جدا ..


........ دخل وابتسامة النصر على وجهه / عرفنا من اخذ البضاعة طال عمرك ..
........ رفع راسة عن الاب توب .. وباهتمام / مين ؟ عجل علية ..
رمى على الطاولة ملف اسود / شخص ما توقعناه ابد ..
فتح الملف بسرعة .. مسك صورة لشخص المعني / لا ما اصدق ..
...... / ولا احنا .. بس شوف رصيده اللي بالحساب...
تصفح باقي الاوراق / ههههههههههههه .. صدق من قال الحجر الي ما يعجبك يفجك ..
جهز نفسك يا بطل رجعنا لـ ارض القلوب الطيبة .. ههههههههههههههههههه ..
" مسك الصورة بين يدينه " .. " وبكرة " .. راجع لك وراح اطلع هالطيبة من عيونك ..




ـــــــــــ




بيت ابو نايف ..


سارة واقفه عند باب الغرفة / زياد .. افتح الباب والله تعبت .. طيب بس تغداء ..
انت من يومين ما اكلت شي .. زياااااد .. افتح الباب زياااااد .. " التفتت لزهرة " .... مو راضي يفتح ..
زهرة / خليه الحين .. يمكن نايم ..
ساره بضعف / يمكن ..
داخل الغرفة .. وباحد اركان الغرفة .. جالس يبكي كالطفل صغير .. وحيد .. خايف .. و ضايع ..


قبل سنين مضت ..

كان بعمر 8 سنوات .. اليوم هم بمزرعة الجدة الظبي .. ابوه وامهم مسافرين من يومين ..
يمشي وهو فرحان .. اشترا من البقالة حلاوة وبسكوت وعصير .. طالع بالكيس وشاف الحلاوة اللي تحبها العنود ..
ابتسم .. وبصوت طفولي / راح اعطي الحلوة العنود والبسكوت والعصير انا و راكان ..
سمع صوت .. رفع راسه وشهق بخوف / ................
تقدم منه .. وكان اطول منه .. السعابيل تنزل من فمه .. هذا كلب مزرعة جار جدته ...
الوقت قريب المغرب .. والمنطقة بعيدة عن المزرعة .. بقي يشهق .. لا هو قادر يصرخ وينادي ..
ولا هو قادر يهرب منه .. تقدم منه الكلب الاسود الضخم .. حتى طاح على الارض زياد ..
تقدم الكلب منه ونزل راسه لوجهه اختلطت انفاس زياد بأنفاس الكلب الكريهة .. غمض عيونه ..
وفجاة سمع صوت وابتعد الكلب ... / زياد .. زياد .. افتح عيونك انا راكان .. زياد لا تموت ..
فتح عيونه .. وهو مو مصدق ../ راكان .. اهئئئئئئئئئئئئئئئئئئئئئئ .. " رمى نفسه بحضن راكان " ..
راكان يحضنه / خلاص لا تبكي .. انا معاك .. انت لا عاد تروح لحالك لاي مكان بعدين يجيك شي و تموت لحالك ..


عاد بذاكرته ..
الان ..
زياد يبكي / راكان .. راح اموت .. بيسجنوني واموت .. تعال .. انا والله ما رحت مكان انت رحت ليه .. تعااال تعااال ..



ـــــــــــ



بالمطعم ..

سند / طيب ليش طلقتها ..
بتال بضيق / ما حبيتهاااا .. ما ارتحت معاها .. حولت .. بس كل شي " هز راسه " ... ما حبيتها وبس ..
سند / قصرت بشي من جهة البيت .. من جهتك .. ما احترمتك .. يا اخي الحب مو بسرعة يجي ..
اهم شي المودة والرحمة والاحترام بين الزوجين تكفي .. اما الحب والعشق والهيام .. يجي مع الوقت ..
بتال ابتسم .. وهو يقطع من الخبز / اسمع من يتكلم .. انت العاشق الولهان تقول هالكلام ..
سند ابتسم / انا غير .. وبعدين لا تغير السالفه ..
بتال تنهد / من جهة البيت .. لا ما نقصت بشي .. ملابسي نظيفة ومكواه ومرتبه .. الاكل جاهز بوقته ..
القهوة " تنهد " .. كل شي .. ما ابي اظلمها البنت من ذا الاتجاه ما قصرت .. بس " وهو يضرب على قلبه " ..
ما طالع .. وذا " وهو يضرب على راسه " .. ما قدر .. وذا " وهو يضرب على راس انفه " .. ما رضى ..
سند بنبرة / وذا .. " وهو ياسر على فمه " ما قدر يقنعني ..
بتال / ...............
سند / اعرفك مثل ما اعرف كف يدي يا بو سلطان .. به شي كبير .. خلك تسوي كذا ..
بس اعرف .. ان راكان ما راح يرضى .. وجدك .. يعني .. جهز نفسك للمشاكل ..
بتال / راكان .. كل شي يعرفه وما خبيت شي عنه من الاول .. وهو اخطاء قبل لا اخطي ..
سند عقد حواجبه / ايش خطاه ..
بتال / خلها مستورة يا بو فهد ..
سند / افااا .. هذا مقصدة كبير يا بتال .. " وبنبرة " قذف ..
بتال / ...............
سند / وراكان يدري با ايش .. وانت ايش دخلك ..
بتال تنهد / البنت قبل ما اتزوجها خطبها ولد خالتها وكانت راح تتزوجه بس جدك واخوها وقفوا بطريقهم ..
وانا قبلها قايل لراكان .. ان اختك مشيها ماهو زين .. انتبه لها .. وهو ....
قاطعة سند / مجنون انت .. كيف تقول كذا عندك دليل عليها ..
بتال / ايه شفتها وسمعتها وعاشرتها بعد .. وغير ذا كله .. حرقة يد امي قبل .. واذت سمر ..
وكانت راح تسبب مشكلة وتعقد زواج سمر من راكان .. البنت ... اووووووووووووف يا سند .. الا تخلين اتكلم ..
سند / لا حول ولا قوة الا بالله .. والله اني شايل هم رجعت راكان .. من وين بيلقاها .. خسارت الشركة ..
والا الديون .. والا القضايا اللي انرفعت علية وهو غايب .. والا زوجته وحملها .. الا كيف اختك الحين ..
بتال تنهد / هذاك اليوم تعبت ووديتها الدكتورة .. تقول الدم عندها 6 ولزم لها تنويم .. والجنين صغير ..
ما كانها بعد اسبوع بيكمل 4 اشهر .. " ابتسم " سبحان الله .. طاحت وانضرب راسه والبنج لأجل الخياط ..
والادوية .. ونقلتها من الرياض لـ الدمام لـ الخبر .. ونفسيتها .. واللي صار كله .. وما موته .. تفاجأنا بالدكتور ..
يوم جانا وقال المدام حامل .. ههههههههههه .. والله اتذكر ذاك اليوم .. الدكتور وجه انخطف ..
وقاعد يقول " دا الحمل تلات اسابيع ازاي يعيش " .. وابوي وجدي هبو بوجه اذكر الله .. والله رحمته الضعيف ..
سند / يعني كم كان الحمل وقت غياب راكان .. اسبوع والا اكثر ..
بتال / يمكن اسبوع او اقل .. ما ادري كيف يحسبونها .. بس سبحان الله كيف عايش للحين .. " وهز كتوفه " ..
سند / سبحان الله له حكمته بكل شي .. يمكن هالجنين يكون رحمة لراكان من اللي راح يجيه بعد رجوعة ..
بتال / لمن افكر باختفاء راكان عقلي يوقف .. وين يروح .. الشرطة وسألنا عنه .. المطار .. المستشفيات ..
مافي .. وكان الارض انشقت وبلعته .. مخي يوقف عن التفكير ..
سند / بصراحة مره خطر في بالي شي .. بس نفيته ..
بتال بسرعة / ايش ..؟!!
سند / يكون مطلوب امني .. وبسرية اخذوة واخفوا هالشي ..
بتال / .............
سند / بس سحبت هالتفكير على طول راكان ماله تصرفات مشبوهة ..
بتال/ وانا فكرت انه انخطف .. بس بعد سحبت الفكرة .. هو ايش عندة علشان ينخطف . لا اموال تهد البنوك ولا شي ..
سند / افكر اكلم متعب .. يسال عنه بداهليس السجون يمكن نلق شي ..
بتال بعصبية / اعوذ بالله .. وبعدين قالب لنا افلام تركية .. اهجد بس ..
سند / ههههههههههههههههههههه .. كل هالعصبية علشان سيرة متعب ..
بتال بضيق / يا اخي ما اطيقه ..
سند / لانه اخذ الصقلاوية منك .. والا لانه هو اللي خرب عليك خطبتك لـ بنت عبدالمحسن ..
بتال بضيق / كلها .. " وهو يقلد متعب " البنت لولد عمها وهو محيرها ..
سند / مو هذا اللي سوتوه مع العنود وولد خالتها ..
بتال يضغط جبينه / خلالالالالالالاص سند ادوخت راسي وصدعته .. " فتح علبة الماي ..
وسحب من جيبة بنادول واخذله حبة " .. صارت ما تفارقني .. والصداع مغير يخف ويرجع ..
سند / افحص طيب ..
بتال بضيق / فحصت وما فيني شي .. انا اعرف السبب .. بس يبيله صبر ..
سند / ايش هو علاجك ..
بتال بضعف / القهوة ..



ــــــــــ



بغرفة شجون ..

شجون ماسكه الجوال / والله ياسر مو انا قلت لها .. وبعدين ليه معصب ..
ياسر بعصبية / لانها جاتني وقعدت تصارخ فوق راسي ..
شجون بصوت مخنوق من العبرة / طيب ايش اسوي .. كل شي صار غصب ..
ياسر / حبيبتي لا تزعلني .. بس انا ما ابي أي مشكله .. ما بقى الا فويرس يتزوج ويفكني ..
ما ادري ليش كل ما احد يتزوج الا اخوك الاكبر اول وبعده انت .. اوووووووه نسيت عناد بعد ..
شجون ابتسمت / وايش دخل اخوي بالموضوع ..
ياسر / اخوك .. لا زم يتزوج علشان ينفتح الطريق قدامي وقدام بدر الله يرجعة بالسلامة .. بدون عراقيل ..
مو احنا متفقين نتزوج انا واياه سواء بليلة وحدة ..
شجون / اممممممم
ياسر ابتسم / شنو اممممم ..
شجون / ههههههه لا بس امممم كذا ..
ياسر / هههه طيب ابي انزل اتغداء لا اتاخر وتفتح فمها غرام وتعطيني محاضرة .. اسمعي اسمعي ..
شجون باهتمام / نعم ..
ياسر / راح اجيب لك جوال وشريحة غير اللي عندك .. وكل شي بالجوال القديم امحية ..
والجوال الجديد دائم على الصامت ويكون بالسر بيننا ولا احد يدري عنه .. واذا سالتك غرام قولي ماعاد اكلمه ..
وكذا ما عاد راح تشك .. وانا من عندي راح اوعدها واقولها كم كلمه تقنعها وتلهيها عني ..
شجون / طيب .. اللي تشوفه ..
ياسر / يالبى اللي يفهم يالبببببببى .. احبك يا بنت احبك ..
شجون بخجل / طيب .. روح تغداء ..
ياسر / افاا .. اقولك احبك تقولين طيب .. ما في احبك شي ..
شجون / بعد العرس اقول اللي يعجبك .. يالله باي .." وقفلت المكالمة " ..
ياسر وقف / طيب يا شجون تقفلين بوجهي ..



ــــــــ



يوم جديد ..

بالمستشفى ..
متوجهه لعيادتها ..
....../ دكتورة نوال ..
نوال التفتت وبهدوء / نعم ..
د. ايمان / كيفك .. " مدت يدها لسلام " ..
نوال تمد يدها / الحمد لله انتي كيفك ..
د. ايمان / بخير .. بس غيري لا ..
نوال عقدت حواجبه / من غيرك .. وعسى ما شر ..
د. ايمان / غيري اخوي ايمن .. ما يدري متى يتقدم لك .. اخر مرة كان بيتقدم لك ..
وجيت حتى اقولك طلع عندكم ظرف في العايلة وطلعتي بسرعة .. فقلت اخرها شوي .. وطال هالشوي ..
نوال بهدوء / ايمان بهذا الموضوع انا ما الي أي علاقة .. كل الموضوع عند ابوي .. متى تتقدمون ..
موافقه او لا كله عند ابوي ... فهمتي .. انا استأذن الحين " وراحت وخلتها " ..
ايمان / يا ربي على الغرور .. ما ادري ايمن على ايش حبك ..



ـــــــــــــ



بيت ابو بتال ..

سمر منسدحه على سريرها .. وابوها جالس قبالها على الكنبة وجنبة وليد ..
سمر تبكي / ابغي امي .. تعبت والله تعبت .. يبه رجع امي البيت ..
سلطان يوقف .. وببرود / تبين امك .. روحي لها .. لكن تجي .. لا ..
" وقف و طلع لجناحه " ... وليد يطالع ابوة .. وبعد ما ابتعد ..
وليد / سمر .. ابوي زعل من امي بسببي ..
سمر تمسح دموعها / لا حبيبي .. بس امي وابوي زعلوا شوي من بعض .. كلها ايام و ماما ترجع ..
تعال جنبي حبيبي " فتحت يدينها " .. " قام وليد ورمى نفسة بحضنها " ..
وليد بعبرة / حتى انا ابغى ماما .. بس خايف بابا يزعل عليه ..
سمر / نروح لها .. و نقعد عندها اللين بابا يصالحها .. ونرجع سوا البيت .. ايش رايك ..
وليد / وبابا ما راح يزعل ..
سمر / ....... ما سمعته قال روحوا لها ..
وليد يهز راسه / اهاا ..
سمر / خلاص نروح لها وهو ما راح يزعل ..



ــــــــــ



يوم جديد ..

مزرعة العنود ..
مشيرة / انتي تعبانه ..
العنود بجمود / لا ..
مشيرة / انتي ايش صار لك .. احس ما اعرفك ابد .. تغييرتي يا العنود ..
العنود تنهد / ولا انا اعرف نفسي يا مشيرة .. صابني برود .. برود غريب ..
كل ما احاول انفض نفسي .. الا اطيح وارجع ابرد ..
مشيرة تطالعها بنظرات / .................
العنود ببحه / تعبت من ممشى على غير مشهاي
وتعبت من صبر على غير غايه
طاحت عزومي لين قلت نوياي
وابعدت من مبداي لصوب النهاية
الوقت ذا هو .. هو بطبعه و انا اياي
انا صدوق وذا زمان الدعايه
يالله ان تعاوني على كبر بلواي
ويالله ان تدليني طريق الهدايه
أشكي من الماضي و خوفي من الجاي
ولي في ملمّات الليالي درايه
لو كنت اعرف دواي ما خفت من داي
آخر من طبّة طبيب الوقايه
سبحان من يعرف مقاسيم دنياي
في صفحتن ما تنعرض للقرايه
إليا غدى وقتي جزوعٍ من احكاي
أدوي بهاجوسي على كل نايه
وليا كسرني هاجسي صوب مركاي
فايه جبرني نخوة دموعي آيه
وان شفت همّي ما نقص من تشكواي
اخترت من نطح الهموم القفايه
وقتن غدى كنه عليّ اكبر عداي
يفرح علي مجمّعين الوشايه ..

مشيرة / ...................

متعب اللي كان طالع الدرج وسمع كل كلامها صد ورجع نزل بدون ما يشوفه احد ..



ــــــــــــــــ
بيت ابو نايف ..

ساره / زياد ايش فيك .. اذا علشان الشركة خلاص ما نبغاها .. واذا تبغي فلوس عندنا كثير .. بس انت لا تزعل ..
زياد بضعف / لا .. انا ماني زعلان .. بس راكان ..
ساره / للحين ما كلمكم .. ما عرفتوا شي ..
زياد يهز راسه بـ لا/ ...............
ساره بضيق / طيب عيال عمك اللي دايم راكان تاركنا ورايح لهم ايش يسوون ..
زياد / يدورون عليه .. اليوم او بكره سند وعناد بيجون الرياض ..
ساره / ايش يبون ..
زياد / بيساعدوني علشان الشركة وعلشان يدورون راكان مره ثانية ..
ساره بكره / ما اقول الا مالت عليهم ما يجي منهم الا الهم والغم ..
زياد نزل راسه وسكت / ................





خارج البيت ..
سيارة سوداء .. فيها شخصين تراقب من بعيد ..
.......الاول / له اسبوع ما خرج من البيت ..
..........الثاني / يمكن مريض ..
........الاول / هو معروف انه ما ينقطع عن الصلاة بالمسجد ..
.........الثاني / يسرق ويصلي ..
..........الاول / هذي الناس اللي تشتغل صح .. حتى محد يشك فيها يا غبي ..
...........الثاني ابتسم / بس حس بالشبع من البضاعة وقال ماله داعي هالمظاهر ..
بكرة يغير هالحي وهالفله ويروح يسكن بحي ملوكي وقصر وحراس ..
............الاول / انا ابي اعرف كيف قدر يصرف البضاعة ..
.......الثاني / صح ما عرفنا .. تصدق من اول وانا حاس ان في الموضوع شي ضايع ..
...........الاول / ايش رايك نقول لطويل العمر ..
........ الثاني / لالا مو الحين .. خلنا نراقب الحين وان شفنا شي غريب قولنا كل شي عندنا ..




ــــــــــــ



بيت ابو سند ..

شقة سند ..

دخل وما شاف رنيم .. تقدم متوجه لغرفة النوم ..
رنيم تتكلم تلفون مع ريهام / مااااا ابيه ما تفهمين .. خاطري انزله .. لا طبعا ما قلت له ..
اصلا انا مو متاكدة .. لا ما رحت لدكتورة .. ويشلون اروح لدكتورة .. ومن بيوديني ..
هو مايبيني اروح مع غيره .. " بضيق " من يعني هو .. استاذ سند ..
ما احبه ريهام ماااا احبه حولت احبه بس ما قدرت .. حتى احترام .. ما قدرت ..
" وبقرف " بعض الاحيان ودي .. ودي اذبحه .. وخاصة لمن يقرب مني ..
" برجا " ريهام مو وقت محاضرات .. " وبضيق " اوووووف ...
الحين بتقولين لي قصيده بأستاذ سند وكرمة .. ما احتاج منه شي ولا ابيه بحياتي ..
ليته يطلقني وافتك .. اقولك ما ابي هالحمل تقولين قولي لسند عنه .. ابوه ..
" وبعصبية اكبر " .. انا راح اخذ أي دواء علشان يموت وينزل ..
" وبخوف " كيف ؟.. صدق !! .. طيب ويشلون اطيحه ...
" بضيق " ريهاااام ما ابي شي يربطني بهالسند اكرررهه .. ما تفهمين اكرهه ..
" تراجع سند للخلف بهدوء " .. فتح باب الشقة واقفله بقوة لتنتبه لدخوله " ..
رنيم طلعت من الغرفة والجوال بيدها / خلاص ريهام بعدين اكلمك .. باااي ..
رنيم بهدوء / متى جيت ..
سند بغموض / توني .. خير فيه شي .. " مر من جنبها ودخل الغرفة " ..
رنيم استغربت من تصرفه .. بالعادة يحضنها ويهمس لها بكلمات حب واشتياق ..
رنيم / فيك شي ..
سند يطنشها ويغير ملابسه ويدخل الحمام / ........
رنيم مغصها بطنها وبهمس / يمكن سمع كلامي مع ريهام .. اوووف ...
سند يطلع من الحمام وشكله متوضئ ويبي يصلي ..
رنيم باستغراب / للحين ما صليت الظهر ... " طالعت الساعة " .. باقي وقت على صلاة العصر ..
سند ياخذ السجادة ويتوجه لغرفة الثانية ويفرد سجادته ويصلي / .............
رنيم جلست على الكنب بصالة وهي تفكر ايش صار ومعقول سمعها ...
سند يطلع من الغرفة .. وبهدوء / انا مسافر لـ الرياض عندي شغل وراح اطول كم يوم ..
رنيم بفرحة ما اخفتها / خذ راحتك .. راح اجهز الشنطة لك .. "وقامت تجري للغرفة "..
سند مجروح بس يحاول يخفيها / شوي شوي لا تطيحين ..
وبداخله " الله يسامحك يا رنيم بس ما راح اعدي هذي يا رنيم الا ولدي ما اسمح لك تأذينه " ..
دخل الغرفة وشافها ترتب ملابسة .. / طول ما انا مسافر ما تطلعين من البيت شبر واحد ..
رنيم رفعت راسها متفاجأه / ..............
سند يكمل / مصروفك تأخذينه من ابوي .. والا اقول ما يحتاج مصروفة .. واذا نقصك شي اطلبي امي وهي تجيب لك ..
رنيم ترمي الملابس الي بيدها .. وبصراخ / نعممممم ...
سند طالعه بنظرة جمدتها .. وبهدوء / صوتك لاترفعينه ..
رنيم / انت ما تقول لي ايش فيك ..
سند يمسك جواله ويشوف الواتس / ايش فيني ..
رنيم / اليوم متغير ما انت طبيعي ..
سند / والله لو انك حرمة صاحية كان عرفتي اطباعي بس الشكوى لله ابتلينا ..
رنيم بذهول / نعم ابتليت ..
سند / .................
رنيم والعبرة خانقتها / اذا مضايقك وجودي طلقني ..
سند يطالع بالجوال ومطنشها / ....................
رنيم تقرب منه وبعصبية تضرب كتفه / رد عليـ .. " سند مسك يدها وسحبها لحضنه " ..
" رنيم صرخة برعب " .. آآآه .. " فتحت عيونها وطالعت سند باستغراب " ..
سند بهمس / اطلقك .. دخول الحمام مو مثل خروجه يا مدام ..
رنيم تتنفس بسرعة .. قرب سند وقبله على شفاتها وحملها لسرير ...



ـــــــــ



بيت ام عزام ..

لطيفة " زوجة عزام " / بكرة عزام جاي ان شاء الله ..
ام عزام / الحمد لله انه قرب شغلة .. الامارات قريبه كل اسبوع عندي .. مو بديار الغربة بالشهور والسنه ما نشوفة ..
لطيفة / الحمد لله .. الله يرجع كل غريب لدياره بالسلامة ..
ام عزام / امين .. " التفتت للجوهرة اللي خارجة من غرفة سمر " ..
لطيفة / اكلت ..
الجوهرة / ايه ..والحين نامت .. وحامها صعب .. ونفسيتها تعبانه .. حسبي الله ونعم الوكيل على من كان السبب ..
ام عزام / هي ما شافت اللي ضربتها .. ما تهاوشت مع احد ..
الجوهرة / توها سمر قالت لي كل السالفه .. وما قالت لي الابعد حلوف ونذور عليها اللين نطقت ..
لطيفة / وليه كل ذا .. خايفه من شي ..
الجوهرة / بتال حالف عليها انها ما تعلم احد السالفه .. بس والله ما اسكت سكت كثير وخلاص .. ما عاد فيني ..
ام عزام / الله يكفينا شرك يا الجوهرة لا تسببين مشاكل فوق المشاكل اللي حنا فيها ..
الجوهرة / حق بنتي راح اخذة يعني اخذة .. غصب عن الكل .. " وقفت وتوجهت لغرفتها .. وبين يدينها جوال سمر " ..
ام عزام / الله يهديها .. " التفت يمين ويسار " وليد وينه ..
لطيفة / يلعب مع رهف و وليف في الغرفة ..



ـــــــــ



بيت ابو بتال ..

مكتب سلطان ... كان يطالع باحد الملفات ويشتغل فيها .. رن الجوال وقطع شغله .. شاف المتصل سمر ..
سلطان بحنان / هلا بابا ..
الجوهرة / انا الجوهرة يا ابو بتال ..
سلطان عدل جلسته و بجفاف / ايش تبين ..
الجوهرة / ابي حق بنتي ..
سلطان رفع حاجب / أي حق يا الجوهرة اهرجي زين ماني فاضي لك ..
الجوهرة / ابي حق بنتي من اللي اعتداء عليها بالجامعة ..
سلطان / محد يعرفهم علشان يناخذ الحق منهم ..
الجوهرة بضحكة خبيثة / هههه واضح انك مهتم بعيالك يا سلطان علشان كذا تعرف كل اللي يصير لهم ..
سلطان بعصبية / الجوهرة اعرفي حدودك زين ..
الجوهرة / انا عارفه حدودي زين .. بس غيري ما يعرف حدودة .. العنود بنت اخوك .. كانت تبي تذبح بنتي ..
سلطان وقف وبعصبية / اقصري الشر يا الجوهرة واتركي الولد ومرته بحالهم ..
الجوهرة بسخرية / ههههههههه مرته .. بتال طلق مرته .. لان هي الا كانت ناوية تذبح اخته ..
سلطان قفل المكالمة وتوجه لغرفة بتال بعصبة فتح الباب / بتااال ..
بتال اللي منسدح على سريرة .. فز واقف / سم يبه ..
سلطان / من اللي السبب باللي صار لاختك ..
بتال يصد / ...........
سلطان بصراخ / رد ..
بتال / العنود بنت عمي سطام ..
سلطان بعصبية / انت متاكد ..
بتال / يبه البنتين قالوا ارسلتنا العنود .. قالوها صريحة لسمر ..
سلطان / وانت تاكدت من ذا الشي .. علشان كذا طلقتها ..
بتال فرك جبينه / ايه يبه .. متأكد .. ومو بس علشان كذا طلقتها فيه اسباب كثيرة يبه .. وارجوك لا تسالني ليه ..
سلطان يهز راسه / حسبي الله ونعم الوكيل .. حسبي الله ونعم الوكيل ..
بتال بسرعة يتوجه لأبوة / لا تزعل يبه دخيلك " قبل راسة ويده " .. كله ولا زعلك يبه ..
سلطان / ليه ما قلت لي " وجلس على طرف السرير " ..
بتال يجلس جنبة / يبه .. الزواج شركة طوال العمر .. يا تكون اساسا صالح حتى ما تنتج منتجات سيئة ..
يا اساس فاسد وراح يخرب عليك حياتك .. انا اخترت الطلاق حتى ما يصير شي اكبر واندم عليه ..
سلطان / ايش اللي شفته على بنت عمك وخلاك تطلقها ..
بتال ينزل عن السرير وبرجا اوجع قلب سلطان / تكفى يبه لا تطلب مني شي ما اقوا عليه ..
سلطان / لها الدرجة كبير ..
بتال صد / ..................
سلطان تنهد ووقف / براحتك .. بس اللي يجيك من جدك تحمله .. و لا تدخلني فيه ..
بتال يوقف / يبه لا تقول له الحين .. " وباستفسار " .. الا يبه انت من قالك ..
سلطان بضيق / امك ... انت مع وجهك قايل لسمر كل شي .. وهي قالك كل شي لامك ..
بتال حط يد على راسه ويد على خصرة / .. يبه ما ابي السالفه تكبر ..
سلطان / رح جيب امك واختك واخوك .. و اختك .. انت قص لسانه .. وامك خلها عليها الظاهر ما تتربى كذا ..
بتال بضيق / يبه ..
سلطان / اصصصصص اللي بيني وبين امك لا تتدخلون فيه .. " وتركة وطلع من الغرفة " ..



ـــــــــ



يوم جديد ..


بسيارة سند ..

عناد / ايش فيك .. من يوم ركبنا السيارة وانت ساكت ..
سند عاقد حواجبه ويسوق / ولا شي ..
عناد / سند .. مو عليه هالكلام .. حنا مكشوفين لبعض ..
سند تنهد / لا بس افكر ايش نسوي لشركة السعد ...
عناد / عيني فعينك ..
سند ابتسم غصب / بس عندي مشكلة خاصة مضايقتني شوي ..
عناد بمزحة / اكيد المدام .. علشان كذا انا اشجع العزوبيه .. لا تلاوموني وانا متناقر مع جدي علشان لا يزوجني ..
عناد ما انتبه لعصبية سند .. عناد يكمل وهو يطالع الخط قباله / الا يبي يزوجني ..
ما ادري احسها عقدة عند جدي بس يشوفنا مشغولين .. ومو قادرين نحك راسنا من المشاكل ينط لنا ويقول تزوج ..
مدري العرس يعني بيجيب الفرح والسعدة وتقعد 24 ساعة مبسوط .. هذا طلال وبتال وراكان وانت ورعد ..
من يوم تزوجتوا والعقدة ما فرقتكم 24 ساعة يا تفكر يا معصب .. بالله غلطان .. " التفتت لسند " ..
سند يحاول يهدا .. بغموض / لا .. بس مو دائم تكون الضيقة من الزوجة ..
عناد / اذا مو كلها ثلاث ارباعها .. الا ايش نسوي بالشركة راكان كان يقول الشركة ما تمشي الا بالمشاريع الصغيرة ..
ومره وحدة طب بمشروع يا كبرة .. ايش الي خلاه يطب .. قرادت حض .. هذا هو مطلوب بقضايا مالية ..
سند / مقادير .. ربي كاتب هالشي يصير ..
عناد تنهد / والله فاقدة .. كنت كل يوم اكلمه .. والحين 3 شهور وزود ولا سمعت له حس ..
سند / ادعي له .. الله يرجعة بالسلامة ..



ـــــــــــــ



بيت ابو سطام ..

بشقة رعد ..

هيفاء تضبط شعرها قدام المرايه / يالله مشينا ..
رعد يطالع بمكياجها / كانه ثقيل مكياجك ..
هيفاء / عاجبني ..
رعد / خففي الكحل والروج ..
هيفاء تطالع برعد / غير غترتك والبس شماغ .. " سحبت يده " وطلع ذي الكبك ..
رعد رافع حواجبة / عجيب ..
هيفاء / اجل مالك دخل في لبسي ... والا ناسي انك ما تدخل بخصوصياتي .. " وقعدت تضبط فتحت البلوزة " ..
رعد بعصبية / هيفاء ..
هيفاء بنعومة / لبيييه ..
رعد صد عنها واخذ نفس / انا بالسيارة انتظرك ..
هيفاء " تدرس بالجامعة " ابتسمت بخبث / رعودي ممكن تشيل الشنطة والاب توب ..
رعد وهو عند الباب التفت .. وبحدة / لا والله ..
هيفاء تتقدم منها وبدلع / تكفى رعد على شاني .. " تلعب بلياقة الثوب " .. والا انا مالي خاطر ..
رعد يصد عنها / وليه مو انتي تشيلينها ..
هيفاء ضمت شفايفها الغليضة وصغيرة / يدي تعورني .. والمسافه من هينا لسيارة بعيده .. مو مثل الجامعه ..
رعد يلتف لها ويحط يده من وراها / يعني من هينا لسيارة بعيد ومن السيارة للجامعة لا ..
هيفاء تقبله على خده / احملها وبدون كلام ..
رعد يسحب يده وبنرفزة / هيفااااء .. " حط يده على عيونه " .. انتي ايش تبين ..
هيفاء ترمي الشيله على راسه .. وتمر من قباله .. وبدلع / تشيل الشنطة والاب توب بس ..
رعد بعد ما ابتعدت لف على الشنطة والاب توب اللي في شنطته تقدم منها وحملها ولحق هيفاء ..




ــــــــــــــ



بالمزرعة ..

العنود تفتح عيونها .. رفعت راسها وشافت الجوال .. فتحت المكالمه .. وبصوت متعب ناعس / الوو ..
....... بحنان / يابعد الدنيا كلها .. صحيتك من النوم يا الغالية السموحة ..
العنود تعدل جلستها / لا فديتك .. نايف ايشلونك ..
نايف / بخير الحمد لله .. انت كيفك وكيف الحمل معاك ..
العنود وتحس بالم قوي اسفل بطنها / الحمد لله بخير .. بس مشتاقه لك ..
نايف / الله يعدي هالايام على خير واجيك ان شاء الله ..
العنود / نايف ؟ ..
نايف / سمي ياروح نايف ..
العنود / ايش اللي يصير .. حاسة بانه فيه شي يصير .. ما انت خالي .. ومتعب يعرف هالشي بس ما تبون تقولون لي ..
نايف / هذا انتي قلتيها .. والله يا العنود في الوقت المناسب راح اجيك واقولك كل شي ..
العنود تنهدت .. تأوهت من النغزة القوية اللي جاتها / آآآآآآآآه .. " عضت شفاتها بقوة "..
نايف بخوف / بسم الله عليك .. فيك شي ..
العنود / لالا " تضغط على شفايفها " .. بس لويت نفسي خطاء وتعورت .. لا تخاف حبيبي ..
نايف / انتبهي لنفسك يا روح اخليك ترتاحين الحين .. مع السلامة ..
العنود / مع السلامة .. " رمت الجهاز وصارت تاخذ نفس وتطلعه " ..
مها تدخل .. وبابتسامه / صباح الخـ ... " وانتبهت لحال العنود " العنود ..
" وبخطوات سريعة " .. بسم الله عليك .. "وضعت يدها على جبين العنود " ..
انتي تعبانه .. راح اكلم متعب يوديك المستشفى .. " وبخطوات سريعة طلعت من الغرفة " ..




ــــــــــــــــ



بيت ابو عبدالعزيز ..

بشقة طلال ..

طلال واقف عند الطاولة .. توه خلص فطور / تبين شي ..
مرام بتعب / لا .. سلامتك .. " تنهدت " ..
طلال يقرب منها ويقبل جبينها / اشوفك على خير ..
توه خطا خطوتين ليسمع صرخة من مرام اجبرته يالتفت / بسم الله عليك ..
مرام تمسك ظهرها .. وهي تضغط على شفايفها / اممممممممم آآآآآآآآآآآآآآه ...
طلال / انا قايل لك من البارح شكلك مو عاجبني تحسين بشي اوديك المستشفى وانتي لا لا ..
مرام تاخذ نفس / ما ابي استعجل .. وبعدين اطول بالمستشفى اللين اولد .. ما غير يتعبوني ..
طلال يحرك يدينه بقلة حيلة / طيب .. طيب روحي الحين واذا قالوا ما عندك ولاده والا لسه باقي وقت وعد رجعتك ..
مرام تتنفس بتعب / احلف .. ما تقول اقعدي شوي ..
طلال بسرعة / لالا ما اقول .. وهذا انا احلف ..
مرام توقف / ابي الحمام قبل وبعدين نروح ..
طلال / طيب .. انا اجهز عباتك .. واكلم امي تروح معاك ..
مرام عند باب الحمام بتعب / لا ما يحتاج ..
طلال راح لغرفة النوم وسحب عباية مرام واخذ شنطة اليد حط جوال مرام فيه ..
شاف الشنطة فيها كل الاوراق يعني مجهزة نفسها مرام .. انتبه لشنطة ملابس صغيرة جنب التسريحها سحبها معاه ..
طلع لصاله وسمع صوت مرام تناديه من الحمام .. طلال رمى كل اللي بيده على الكنبة وتوجه بسرعة لمرام ..
طلال بخوف / مرام فيك شي ..
مرام بألم / طـ .. طلا .. ل .. طلال ..
طلال يفتح الباب / .......................


و ..




ـــــــــ


انتهى ..

لا اله الا الله .. محمد رسول الله ..

اتمنى يعجبكم .. واعذروني على القصور و الاخطاء الاملائية ..

اختكم .. مشاعل السعودية ..
البارت 21 ..





من هجركم دمعي على الخـد سكـاب
ومن جوركم ضاقت علـي المداهيـل

عـزاه يـا سحـر النـواظـر والالـبـاب
ضاع الوفـا وانبـت حبـل المواصيـل

لا هـاتـف يـزهـم ولا واحــد جـــاب
منـك الخبـر والا العتـب بالمراسـيـل

ترى الزعل من دون شرح للاسباب
يجـعـل لتشكـيـك الـعـواذل مداخـيـل

اللـي لهـم عـاده بتشتيـت الاصحـاب
مـن يمـهـم لا تسـمـع الـقـال والقـيـل

لا من تعكر يالغضي صفو الاحبـاب
عاداتهـم نصـب الشـرك والمحابـيـل

وش خانـة الصحبـه بـلا ود وعتـاب
وش خـانــة الـرفـقـه بـلـيـا تـعـالـيـل

لاصار قلب الخل فـي الخـل يرتـاب
وش عــاد يبـقـى للقـلـوب المغالـيـل


" خالد بن سعود الكبير " ..




بيت ابو عبدالعزيز ..
بشقة طلال ..

طلال واقف عند الطاولة .. توه خلص فطور / تبين شي ..
مرام بتعب / لا .. سلامتك .. " تنهدت " ..
طلال يقرب منها ويقبل جبينها / اشوفك على خير ..
توه خطا خطوتين ليسمع صرخة من مرام اجبرته يالتفت / بسم الله عليك ..
مرام تمسك ظهرها .. وهي تضغط على شفايفها / اممممممممم آآآآآآآآآآآآآآه ...
طلال / انا قايل لك من البارح شكلك مو عاجبني تحسين بشي اوديك المستشفى وانتي لا لا ..
مرام تاخذ نفس / ما ابي استعجل .. وبعدين اطول بالمستشفى اللين اولد .. ما غير يتعبوني ..
طلال يحرك يدينه بقلة حيلة / طيب .. طيب روحي الحين واذا قالوا ما عندك ولاده والا لسه باقي وقت وعد رجعتك ..
مرام تتنفس بتعب / احلف .. ما تقول اقعدي شي ..
طلال بسرعة / لالا ما اقول .. وهذا انا احلف ..
مرام توقف / ابي الحمام قبل وبعدين نروح ..
طلال / طيب .. انا اجهز عباتك .. واكلم امي تروح معاك ..
مرام عند باب الحمام بتعب / لا ما يحتاج ..
طلال راح لغرفة النوم وسحب عباية مرام واخذ شنطة الايد حط جوال مرام فيه ..
شاف الشنطة فيها كل الاوراق يعني مجهزة نفسها مرام .. انتبه لشنطة ملابس صغيرة جنب التسريحها سحبها معاه ..
طلع لصاله وسمع صوت مرام تناديه من الحمام .. طلال رمى كل اللي بيده على الكنبة وتوجه بسرعة لمرام ..
طلال بخوف / مرام فيك شي ..
مرام بألم / طـ .. طلا .. ل .. طلال ..
طلال يفتح الباب / .......................


و ..


صوت طفل يصرخ معلن .. وصله لها الدنيا ...


ـــــــــــ


بالسيارة ..

مشيرة / بسرعة متعب شكلها مره تعبانه ..
متعب بخوف وهو يلتفت لوراء / بتولد .. مو وقت ولادتها الحين بقي لها 3 شهرور على الولاده توها بالسادس ..
مشيرة تبكي / ما ادري .. متعب وجهها يصب عرق وهي مو راضية تقول كلمه ..
العنود تتأوه / آآآآآآآآه .. اممممممممم " تعضي شفايفها تحاول تتحمل الالم " ..
مشيرة / العنود ايش تحسين .. حتى اقول لدكتورة ..
العنود بألم / جنبي الايمن سكاكين فيه .. ما عاد اقدر اتحمل ..
متعب يزيد السرعة / ..............
مشيرة وهي تحضنها / الله يستر .. الله يحميك ويقومك بالسلامه ..


ــــــــــ


طلال من شاف مرام وحالها .. وسمع صوت الطفل وهو يدور بالصالة مو عارف ايش يسوي ..
ام طلال بعبايتها تطق باب الشقة .. جايه مثل ما قال لها ولدها بتروح مع مرام المستشفى ..
طلال يفتح الباب لامه ووجهه مخطوف لونه .. بخوف / يمه .. يمه .. ولد .. بنت .. مرام .. حمام ..
ام طلال بخوف / بسم الله عليك .. " تحضن ولدها " .. طلال اعوذ بالله من الشيطان .. ايش فيك يمه ..
طلال ياشر على الحمام / .... مرام .. ولدت ..
ام طلال سمعت الصوت وتوها انتبهت رمت عباتها واتجهت للحمام ../ لا اله الا الله محمد رسول الله ..
طلال يمه .. نادي خالتك الجازي ونادي جدتك وعماتك واتصل على الاسعاف بسرعة ..
طلال واقف عند باب الحمام بس ما يشوف مرام .. يهز راسه .. رمى شماغه وراح يجري ..
طلال على الدرج / مرام ولدت فوق .. خالتي .. امي .. ولدت " وهو يتكلم وياشر على فوق " ..
الجازي تهز راسها مرعوبه ولا فاهمه شي .. سيف اللي واقف عند باب البيت بيطلع ..
سيف / حرمتك بتولد طيب نزلها ودها المستشفى .. ايش بلاك انت ..
طلال يحط يديه على راسه وبخوف / ولدت .. ولدت ..
سيف انتبه / ولدت في البيت .. " انتبه لحالة اخوه راح لتلفون واتصلعلى الاسعاف وبلغهم " ..
الجازي استوعبت الموضوع وراحت تجري لفوق .. طلال نزل وراح يجري لبيت جدته ..

دخل بسرعة لبيت جدته ..
طلال بصراخ / ياااا جددددددددددههههههه يااااااااا جددددددددده ..
ام سطام وابو سطام ومياسة بالصالة يتقهون / يالله سترك ..
ابو سطام يوقف / ايش بلاك يولد ..
طلال / مرام ولدت ..
ابو سطام يرفع عصاته / كل هالرجه والصراخ علشان ولدت اول وحدة والا اخر وحده تولد ..
طلال بخوف وهو ياشر بيده جهت الباب / في البيت .. ولدت في البيت وامي تبي امك ..
ابو سطام يهز راسه / تبي امي ..
مياسه / مرام ولدت في البيت .. " وقفت " يمه اكيد مريم محتاجتنا ..
ام سطام توقف وتحث الخطاء تبي توصل لمرام / يالله سترك .. يا الله .. يا الله .. " وبكل خطوة تنادي بـ يا الله "..
طلال يركض لبيته .. شاف سلطان خارج بيركب سيارته / مرام ولدت .. " وكمل ركض " ..
سلطان يطالع فيه مستغرب ومو فاهم .. ام سطام خرجت من البيت بدون عباية .. بالشيلة والبرقع ..
سلطان / صبحك الله بالخير يمه ..
ام سطام / وصني بيت اخوك عبد العزيز بسرعة " وركبت السيارة " ..
سلطان يحرك السيارة ويرجعها لورك بمسافة طويلة وبسرعة / يمه ايش صار ..
ام سطام وهي تنزل / مرام ولدت في البيت .. ولا حولها احد ..
شاف مياسة لبسه عبايتها وتجري لبيت عبدالعزيز .. شاف العنود جايه من بيتها تجري والعباية طايرة وراها ..
والهنوف وراها .. سلطان نزل من سيارته وهو يشوف امه شبه تجري طالعه لبيت اخوه .. بخوف / الله يستر ..

فوق ..
مريم لفت الولد بفوطة ..
الجازي مرمية على الكنب مغمى عليها ..
العنود تبكي / ياويلي يا بنتي ..
مياسه / اذكري الله .. الحمد لله ان مريم تعرف لها الامور ..
ام سطام / الهنوف سويتي سكر وماء ..
الهنوف / ايه يمه ..
دخل الدكتورة والممرضتين معاها .. / السلام عليكم ..
الدكتوره شافت الزباله وشافت المقص وضافت وضع مرام والطفل ../ من اللي ساعدها بالولادة ..
مريم / محد .. يوم جيتها والا هي والد .. بس انا قصيت سر الولد و ساعدتها انها تطلع اللي في بطنها ..
الدكتوره بعنجهية / المقص معقم .. والرباط اللي ربطتي فيه السر ..
مريم بحدة / مسمية بالله ومتوكله عليه ..
الدكتورة سكتت .. الممرضتين اخذوا مرام وفوقوا الجازي ..
ام سطام بسخرية / طالبينك عون .. وطحتي عليهم ..
الجازي " ام سيف" / ياويل حالي من يوم شفت الدم معاد اذكر شي ..
ام طلال " مريم " .. والعنود راحوا مع الدكتورة ..
الهنوف ومياسه وام سطام / هههههههههههه ..


تحت ..


سيف مسك اخوه وجلسه على الكنب وجاب له كاسة ماء وخلاه يشرب / اذكر الله يارجال ..
طلال يتهد / لا اله الا الله .. " التفت لسيف " .. ولدت قدامي .. فلم رعب ..
سيف مقدر يكتم ضحكته على شكل اخوة المرعوب فعلا / هههههههههههههههههههههههههههههه ..
طلال انتبه لـ الاسعاف والدكتورة والممرضتين نازلين وهم حاملين مرام على الحماله والطفل بحاضنه صغيرة ..
طلال يوقف / وين بتودونهم ..
ام طلال / لـ المستشفى وين ..
طلال يهز راسه / طيب .. ابي اركب معاها ..
الدكتورة / ما يحتاج انت الحقنا بسيارتك الخاصة ..
سيف يمسك اخوه / خلنا نلحقهم بسيارتي ..
ام طلال والعنود وطلال ركبوا مع سيف بسيارته ولحقوا سيارة الاسعاف ..



ـــــــــــــ



عند بوابة المستشفى .. قسم الطواري ..

متعب يساعد العنود في النزول .. وركبها الكرسي المدولب ..
مشيرة تمشي بجنب العنود ومتعب .. الا ان دخلت قسم النساء والولادة الطواري ..
متعب وقف جنب الباب .. شاف الاسعاف تدخل ابعد عن الباب ..


طلال قبل ما يوقف سيف فتح الباب ونزل ..
بسرعة تحركوا الممرضة والدكتورة ودخلوا مرام والطفل المصعد وطلعوها فوق لغرفة العمليات قسم الولادة ..
طلال واقف عند باب الطواري / يمه طلعوها مدري وين ..
العنود تدفع الباب وتدخل .. / .............
ام طلال / يمه انا ادخل واشوف ايش يقولون .. اكيد هي تحتاج متابعه .. وفحوصات .. لا تخاف يمه .. واذكر ربك ..
طلال يهز راسه / طيب .. طيب ..
سيف بعد ماوقف سيارته بالمواقف ورجع لاخوة ../ طلال اذكر ربك يارجال واهدا .." فتح علبة ماي واعطاها طلال " ..
اشرب اشرب .. شفايفك بيضاء .. ايش رايك تفحص لا يكون الضغط والا شي جاك من ذي الخرعة ..
طلال / لالا .. " يشرب ماي " .. بس اتطمن عليهم اصير تمام ..



متعب ابتعد عن نظر طلال وسيف .. رفع جواله واتصل على مشيرة ..
مشيرة / نعم ..
متعب / حريم الفارس عندكم .. الظاهر عندهم وحدة ولدت ..
" همهمه بين العنود ومشيرة " ..
مشيرة / متعب العنود تبي تطلع .. ووضعها خطير الدكتورة تبي تنومها ..
متعب بعصبية / مجنونه ذي .. " سمع صوت غريب وهمهمه " ..
مشيرة بارتباك / متعب العنود رمت المغذي .. ولبست عباتها بتطلع .. لحضه .. لحضه ..
متعب يسمع كلام الدكتورة والعنود .. وما كان واضح كثير ..

العنود جالسة على السرير ..
العنود / دكتورة انا رايحة لمستشفى ثاني مو راجعه البيت ..
الدكتورة / انتي حالتك صعبه محتاجه لراحة و المراقبة .. المشيمة نازلة .. و الجنين نبضه ضعيف والمويه ناقصة ..
العنود بتعب تنهدت / دكتورة انا اذا بقيت بهالمستشفى بتحصل لي مشاكل ممكن تخلين اطلع ..
الدكتورة / لاحول ولا قوة الا بالله .. طيب .. بس بشرط .. تروحي لمستشفى **** قريب من هينا ..
لدكتورة نرجس هي دكتورة ممتازة وان شاء الله تساعدك ..
العنود / شكرا دكتورة ..
مشيرة قدمت الكرسي وجلست عليه العنود .. العنود / ممكن ما تذكرين اسمي عند احد ..
الدكتورة تطالعها باستغراب / حاضر ..
طلعت مشيرة والعنود وتوجهوا لمتعب وطلعوا من المستشفى بدون لا ينتبه لهم احد ..



ـــــــــــــ



بمستشفى اخر ..

نوال شبه تركض خارجة ..
ايمان / نواااال نواااال ..
نوال التفتت لجهتها و بسرعة / نعم ..
ايمان باستغراب / ايش فيك مستعجله ..
نوال بفرحة / طالعة .. اخذت استأذن .. زوجة اخوي ولدت ..
ايمان / مبروك ..
نوال بفرحة / الله يبارك فيك .. صرت عمه .. ياااي .. شعور يجنن ..
ايمان بنبرة مقصودة / عقبال ما اصير انا عمه ..
نوال شافت جوالها .. / عن اذنك ابوي وصل .. بااي ..
ايمان بضيق / بااي .. الله يا اخوي يعينك ما تعلق قلبك الا في ذي ..


ــــــــــ


بالشركة ..

توه وصل .. تاخر بزحمة الشوارع .. وصل هيفاء الجامعة ودخل الشركة مستعجل ..
فارس وبيده ملف وبفرحة / هلا خالي رعد ..
رعد رفع راسه مستغرب من متى يا نادونه الشباب عمي والا خالي .. / خير فيك شي ..
فارس كتم ضحكته / لالا .. انا ما فيني شي .. الا اني صرت خال ..
رعد ما فهم / اهها طيب .. " جاء بيتحرك مسكه فارس " ..
فارس يضحك / هههههههه اقولك صرت خال .. المفروض تبارك لي ..
رعد يهز راسه / فارس مو فاضي لحل الالغاز .. ايش الموضوع ..
فارس / ههههههههههههههههههههههههههههه اكيد مانت فاضي .. " سحب منديل من جيبه ومسح خد خاله " ..
خذ .. خذ " وهو يعطيه المنديل " .. امسح اللي بخدك لا تنفضح .. هذا اذا ما انفضحت وخلصت ..
ههههههههههههههههههههههههههه " ترك رعد وراح مكتبه " ..
رعد يلتفت يدور مرايه او أي شي يشوف فيه وجهه .. شاف واجهت مكتب سعود ووقف قبالها يمسح خده ..
سعود يفتح الباب وهو يضحك / هههههههههههههههههههههههههههههههههههههههههه .. صباح الحب ..
رعد نقز وبحرج / اص لا تفضحنا انت الثاني .. وانت كيف شفتني ..
سعود / هههههههه لا لا الخاله مأخذه عقلك نهائيا .. ناسي ان زجاج مكتبي اشوف الخارج والخارج ما يشوفني ..
رعد بحرج / طيب طيب .. انا مشغول .. سلام ..
سعود / هههههههههههههههههههههههههههه التفت لليمين وشاف فارس يضحك ..
رعد يدخل مكتبه المشترك مع عناد / الله لا يبارك في ابليسك يا هيفاء فضحتيني ..



ـــــــــــ



بيت ابو عبدالعزيز ..


ام عبدالعزيز قفلت المكالمة من متعب / يقول نومها .. خلنا نروح نزورها ..
ابو عبدالعزيز يوقف / يالله مشينا ..
رن التلفون .. رجع ابو عبدالعزيز جلس على الكنبه ورفع التلفون / الو .. هلا وعليكم السلام ..
بخير .. انت ايشلونك واشلون مرتك وبنيتك .. عساكم بخير .. الحمد لله .. الله يوفقكم .. امك ايه ..
خذي كلمي ولدك محسن .. " مد سماعة التلفون " ..
ام عبدالعزيز تاخذ السماعة / الو .. هلا امي .. وعليكم السلام ورحمة .. ايشلونك يابوي .. عساك بخير يا روح امك ..
ومرتك وبنيتك .. عسى ربي يرزقكم بسند و اخوا لبنيتكم .. الله كريم وانا امك الله كريم .. فمان الله ..
ابو عبدالعزيز بعد ما قفلت التلفون / ما قالك شي ..
ام عبدالعزيز تنهدت / من اخر مره ماقال شي .. الله يشافيه ويرزقه ..
ابو عبدالعزيز / امين .. هم قالوا له عندهم علاج لتاخر ذرة والا لا ..
ام عبدالعزيز / يقول ان قالوا فيه بس .. " وهي تفتح يدها " الله هو الرازق ..
ابو عبدالعزيز يوقف / الله كريم .. ويرزقهم باخ لبنيتهم .. سند وعزوة لها .. يالله مشينا لا نتاخر على العنود ..
ام عبدالعزيز توقف / مشينا ..


ـــــــــــ



بالمستشفى ..


طلال يدخل على مرام ..
ام طلال بهدوء / تعال حبيبي ادخل ..
طلال بهمس / نايمه ..
ام سند / الحين تصحى ..
طلال يتلفت / وين البنت .. بنت صح ..
ام طلال تبتسم / ايه حبيبي بنت .. الله يحفظها لكم ويصلحها .. تجنن .. مثل القمر ..
طلال / ما شفت شي منها ..
ام سند تبتسم / ايش بتسميها ...
طلال يقبل يد امه / مريم اكيد ..
ام طلال بفرحة / حبيبي انت .. بس ما يصير تسميها بدون ما تاخذ راي امها ..
طلال / انا ابوها وسميتها .. وبعدين ولدت على يدينك خلاص .. هي اختارت الاسم ..
مرام تنحنحت / مـ .. مويه ...
طلال من بعيد / الحمد لله على السلامه ..
ام سند شربت بنتها شوي من الماي / بسم الله .. خلاص ماما هذا يكفيك حتى لا تتعبين شوي كذا اشربي زياده ..
مرام تهز راسها بـ نعم/ ..............
ام طلال تاشر لولدها قبل جبين حرمتك .. بس هو واقف مكانه ...
طلال بتهرب / ايه صدق .. نسيت اكمل البيانات والاوراق .. سلام .. " وطلع " ..
مرام تطالع مو صاحية تمام للي يصير .. غمضت عيونها ورجعت نامت ...
ام طلال باستغراب / ايش بلاه .." تقصد طلال " ..
ام سند عاقده حواجبها / ليكون اللي خبرك ..
ام طلال / هاا ..
ام سند / مو انتي قلتي شافها يوم ولدت ..
ام طلال / الا .. " وبتدارك لفهمها المقصود " .. لالا ان شاء الله .. بس يمكن من جد انشغل ..
ام سند / ان شاء الله .. يكون كذا .. والا لو قرف .. الله يعين بنيتي ..
ام طلال / بعد الـ 40 نشوف ايش يسوي .. وان كان فيها كذا والا كذا عالجناه ..
ام سند تهز راسها / خير .. خير ..




ــــــــــــ

بالمستشفى ثاني ..


العنود تنسدح على السرير .. / وهذا انا نمت وارتحت خلاص ..
متعب / لا مو خلاص ابي اعرف ليش هالتعب ..
مشيرة / عادي يا عمي .. هي حامل .. وشي طبيعي تتعب ..
متعب بحدة / لا العنود لا مو طبيعي .. انتي تعبانه من حرما بي جوفك .. مقهورة .. قولي لي ايش سوا بتال ..
خلاك تنقهرين كذا ..وتتعبين .. ابي اخذ حقك واطفي حر جوفك ..
العنود تنهدت / لو ابي اخذ حقي اخذته بدون مساعدتك .. اقدر اسوي اللي ابيه .. وماني محتاجة لك يا متعب ..
وانت تدري .. فاقصر الشر واسكت ..
مشيرة تراقب / .............
متعب / لا ما ابي اسكت تفهمين .. ابي اعرف ..
دخل ابو عبدالعزيز وام عبدالعزيز / السلام عليكم ...
الكل / وعليكم السلام ..
ابو عبدالعزيز / انت ايش بلاك ..ازعجت المرضى اللي حولكم استح ..
العنود بحزم / مضايقتك يا متعب بوجودي عندك .. اذا مضايقتك .. قولي بيت ابوي لساته عامر ماني بحاجتك ..
متعب بزعل / هذا اللي فهمتيه .. " صد عنها وطلع من الغرفة " ..
ابو عبدالعزيز / لا حول ولا قوة الا بالله ..
مشيرة بسرعة / يمه .. وين ولدي .. خليتيه عند مين ..
ام عبدالعزيز / عند عمتك الجوري .. " التفتت للعنود وشافتها صاده و نايمه " ..
ابو عبدالعزيز يهز راسه / لاحول ولا قوة الا بالله ..
ام عبدالعزيز تمسح على راس العنود .. وتتمتم بآيات قرانيه .. وادعيه ..
ابو عبد العزيز بهمس / وانا ابوك متى بيرجع رجلك من ينبع ..
مشيرة / بعد شهر يبه ..
ابو عبدالعزيز / الله يوفقكم يا وليدي ..



ــــــــــ



العصر ...


الكل متجمع عند مرام .. ويهني ويبارك ويتحمد لها بالسلامة .. والورد والهدايا بكل الجناح ..
ابو طلال وبحضنه مريم الصغيرة / بسم الله عليك .. ما شاء الله تبارك الرحمن .. كانها تشبهك يا مريم ..
مريم تطالع فيها / البنت وجهها مو باينه ملامحها .. اشلون تشبهني ..
ابو طلال بعفوية / مزيونه .. وما اخذت الزين الا منك ..
طلال من فوق ابوة وامه / في ذي صدقت ..
ام فارس تصب لمرام حليب و مسويه نفسها ما تسمع .. بس داخل القلب مشتعلة نار الغيرة ..
ام سند بغيرة / الا تشبهني بس انتم ما عندكم ذوق .. " وبنغزة " وما كان حولكم من المزايين ..
ابو طلال فهم المقصد / الا والله الغرفه بها من الزين اللي يشرق ..
الجازي ابتسمت .. لان دايم يناديها بهذا الاسم يا ام زين يشرق ..
نوال / طلال انا طلعت 50 اسم بنات يهبببببببل ..
طلال / انا ما ابي من الخمسين الا واحد ..
مرام بتعب / وهذا الواحد بيدوخنا اللين نلقاه ..
طلال يصد بس ما يبي يوضح / لالا لقيناه .. مريم ..
مرام / ....................
نوال متفاجأه / سميتهاااا مريم ..
اماني اللي جالسة على ارض الغرفة والكل ناسي وجودها .. رمت الاوراق / لالالالالالالالالالالا
الكل نقز / بسم الله الرحمن الرحيم ..
ابو طلال / من وين طلعتي ..
اماني بابتسامه شاقه الوجه / من هينا " وهي تاشر على المكان اللي جالسة فيه" ..
" التفتت لطلال .. وبجدية " .. اسمع .. انت اخوي الكبير صح .. بس .. " وهي تاشر بأصبعها "
طلال يهز راسه بـ نعم / ................
اماني تكمل / ما راح اسمح لك تسلب حق من حقوقي لكوني عمة بنتك ..
انا اتعب واقطع بالاوراق واكتب واخر شي تقول سميتها خلاص ..
طلال / اجل .. ايش تبين ..
اماني عدلت وقفتها / ابي اكتب اسماء باوراق صغيره واطبقها لمكعبات صغيرة .. وارجها ارجها ارجها بين يديني ..
وبعدين انا اختار اسم واقولك سميها كذا وانت تروح زي الشاطر وتسميها ..
طلال بسخريه / حضر عمتي تبين شي ..
اماني بابتسامه عريضة / لا .. بس تنوية حبيت اسم عمتي يليق فيني صح ..
طلال / اصلن من قال اني ابي اخلي بنتي تناديك عمه ..
اماني انمحت ملامح وجهها / هاااا ..
طلال بضحكة / راح اخليها تقولك امون الهبله ..
اماني صدقت / من جد ..
الكل / ههههههههههههههههههه
مرام / ...............................
دخل ابو سطام وام سطام .. طلعوا الموجودين علشان يدخلون غيرهم .. وهكذا ..



ـــــــــــ



يوم جديد ..


بيت ام عزام ..

بيت غيث ..
غيث قسم البيت الى قسمين .. بعد انتقال عزام للأمارات .. وسكن زوجته وبناته في البيت ..
فترك الدور الاول لوالدته وزوجة اخوة .. والدور الثاني له اهو وزوجته ..

رعد وهيفاء زاروهم .. بعد الحاح من غيث وريما و طلبهم بالسهر عندهم والعشاء ..
هيفاء / وااي احمد ربي اني طلعت لدوام .. والا كان حضرت الموقف ..
ريما / والله مسكين طلال يقولون مرعوب مره .. وملاحظ عليه ..
رعد ابتسم / مسيكين .. سيف يقول لو ما مسكته و هديته شوي والا كان بيركض بالشارع ..
غيث يميل على ريما / عقبال ريميتي ..
رعد / شد حيلك ..
هيفاء تبتسم / لالا ... اسمعي ريما .. اذا بتولدين خذي الشهر التاسع كله بالمستشفى لتولدين في البيت وغيث ينهبل ..
غيث / انهبل .. انا منهبل وخالص " وهو يقبل ريما على خدها بقوة " ..
ريما تمنت الارض تنشق وتبلعها .. خجل واحمر وجهها / ......................
رعد احمر وجهه خجل وصد / ..................
هيفاء / اسمع غيث ان جبت بنت انا راح اسميها ..
غيث / اذا ولدتي ريما مثل ام طلال سمي المولود ..
هيفاء / ووووووووووووووووووووووووووواع بسم الله عليه شايفني ام زكي اولدها ..
غيث بضحمة / انتي مو ام زكي انتي فيريال السانك يا طولة ..
هيفاء شهقت / هئئئئئئئئ انا فيريال .. يا ابو النار ..
رعد يطالع في كلامهم وهمس لريما / مو يغثون ..
ريما تهز راسها بنعم / ......... " وقطع عليهم صرخة هيفاء "..
غيث يعضيها / انا ابو النار .. انا المحامي غيث تشبهيني بذاك .. قولي معتز ابو شهاب اصطيف اقبل ..
بس ابو النار لا ... " هيفاء تحته وتحاول تبعدة عنها " ..
هيفاء / قوووووم .. ههههههههههه قوووم خلاص .. ههههههه راح اسميك عصام خلاص ..
غيث يزيد يضغط عليها / انا المزواج .. يعني تمنين اتزوج على ريما .. يعني تكرهينها .. وهذي عضه ثانية ..
رعد متفاجأ من تصرفاهم صحيح هو وخواته يمزحون مع بعض .. بس مو لدرجة غيث وهيفاء / ................
ريما تبعد غيث عن هيفاء / ذبحتها خلاص ابعد ..
غيث يسحب ريما لحضنه / فديت الحنين انا " ويقبلها بقوة على خدها " ..
ريما بهمس / عيب غيث عييييب ..
هيفاء ترمي نفسها بحضن رعد وبزعل / رعودي خذ حقي من الدب وعضي مرته ..
غيث / ما يقدر لان ريما حلوة فما راح يعطيه قلبه يعضيها ..
هيفاء / هئئئئئئ يعني انا شينه .. " تبعد عن حضن رعد " .. رعوووودي .. قول شي ..
رعد تضايق من حركتها وهي مرتمية بحضنه / ما اقول الا الله يشافيكم ..
غيث يبتسم / شفتي قلت لك ما راح يقدر " التفت لريما وقبلها وسط محاولات منع من ريما " ..
رعد اول ما شاف غيث التهاء عنهم ابعد هيفاء بجفاء وهمس بحدة / تادبي وبلا حركاتك الماسخه ..
هيفاء التفتت له وبهمس / ابي اسوي اللي طلبته .. قدام الناس عادي وكانا متزوجين .. " وصدت عنه " ..



ـــــــــ



بيت ابو بتال ..


ابو بتال / اسمع يا بتال .. امك ان شفتها بمكان في البيت ياويلها .. تقعد بجناح بنتها .. ولا تطلع منه ..
وهذا انا انبهك للمرة الثانية ونبهت اختك واخوانك وقلت لهم يوصلون العلم لها .. لا اشوفها ..
بتال تنهد / يبه والله اللي بينكم ما ...
ابو بتال يقاطعة وبحدة / مالك دخل باللي بيننا .. وصل العلم لامك وبس ..
بتال بهدوء / ان شاء الله يبه .. بس ..
ابو بتال بحدة يقاطعة / ولد تراددني .. بس وما بس ..
بتال / يبه اسمعني الله يطول بعمرك ..
ابو بتال / قول .. اسمعك ...
بتال / يبه هي بتزور جدتي .. عمتي بنت عمتي اللي توها والد بتبارك لها وانت منعتها من التلفون ومن الطلعه يبه مـ ..
ابو بتال يصغر عيونه / تبيها تمسك التلفون وتزور علشان تعلن بتال طلق وبتال سوا ..
امك خلاص فصخت الحياء والعقل خلاص سفيه .. حبسها احسن .. واسلم لنا ..
بتال تضايق من الكلام هز راسه / اللي تشوفه يبه ..
ابو بتال بضيق / قم الحين اطلع عندي شغل ..



ــــــــــــــ



يوم جديد ..


بيت ابو سطام ..
شقة رعد ..
هيفاء ترتب ملابسها / اليوم اخذت استأذن ابي السوق .. فاضي توديني والا اكلم غيث ..
رعد معصب من حركتها امس ومعصب من لبسها / ...............
هيفاء استغربت سكوته .. التفتت له وهي بتعلق الملابس / ليش ساكت ..
رعد بعصبية / ابي اشوف نهاية هالمهزلة ..
هيفاء تترك اللي بيدها وقربت منه .. وبهدوء / أي مهزلة ..
رعد الشهور اللي مضت اتعبته .. بحدة / انتي مو شايفه تصرفاتك كيف .. وهذا انا موضح كل شي من البداية ..
هيفاء تنهدت .. وبهدوء تجلس جنبة / رعد .. ممكن تهدئ وتتكلم بوضوح علشان افهمك ..
رعد يوقف / وانتي تفهمين .. علشان اتكلم معاك وافهمك ..
هيفاء تمسك يده وتوقف معاه .. وبهدوء / ليش معصب كذا " حطت يدها على خدة وقبلت الخد الثاني " ..
واذا ازعجتك بطلبي انا اسفـ .. آآآآآآه ..
رعد بحدة يمسك يدها ويلفها لخلفها / ان قربتي مرة ثانية جنبي كذا ما يحصل طيب ..
هيفاء متفاجأه من حركته / ...............
رعد ابعدها عنه و توجه لشماغة المعلق على الشماعة .. اخذه وجاء بيطلع .. الا بيد هيفاء تمسكه ..
هيفاء بهدوء / لانك منزعج ومعصب ما راح ازعل من اللي صار .. بس لهديت تعال نتكلم ..
واذا فيه شي خطاء نصلحة ..
رعد بسخرية / لا .. عدلي الاول علشان يتعدل الثاني ..
هيفاء / اللي هو ..
رعد بعصبية / لبسك .. تصرفاتك .. كلامك .. كل شي .. كل شي .. " تركها وطلع " ..
هيفاء تقدمة من المراية وتطالع لبسها .. كانت لبسه بنطلون ضيق لحد الركبة اسود وبلوزة سكري عريانه بدون اكمام ..
قصة الظهر فاتحة وواسعة بوسط الظهر سلسلة اكسسوار .. ومن الامام فحة الصدر واسعة وبها سلاسل متدليه منها ..
هيفاء ابتسمت / لالا .. حس .. توقعتك قالب ثلج وكنت راح احبط .. " غمزت بعينها " نجحت اول خطوة يا بنت ..



ــــــــ



بالجامعة ...


سمية بابتسامه / والله .. واضح عليك ..
شجون باستغراب / كيف واضح ..
سمية / فيه لمعة بعينك .. وفرح بوجهك ..
شجون ابتسمت بخجل / ................
سمية / ههههههههههههههه لالا انا ما اقدر على الخجول انا ..
شجون / هههههههه
سمية / بس بصراحة احسدك على هالحب .. صدقيني لمن تتزوجين عن حب .. راح ترتاحين ..
مو مثلي تزوجت بطريقة التقليدية .. وشوفي كيف .. بالاخير مطلقه وعلية اثنين ..
شجون / ما ادري خايفه ..
سمية / ليه .. احل شي بالحب المغامرة والجنون ..
شجون / اخته عرفت بالموضوع وسوت لي مشكلة .. والاصعب انها اقرب وحدة لي من البنات ..
مستغربه ليه زعلت .. وهي عارفة كيف عايلتنا وكيف تقاليدنا .. الحين اهي مسماه لخوي ..
واخوي يقول ماابي .. بس جدي وابوي وامي وحتى عمي مصرين يتزوجها والا بتصير مشكلة ..
واهو كانه طخ ولئن .. وانا مسميني لاخوها يعني بالاخير بنتزوج ليه اعترضت ما ادري ..
سمية برفعة حاجب / ما تدرين .. والله انك مسكينه وعلى نياتك .. هذي ما تبيك تفرحين وتعشين حياتك مثلها ..
شجون باستغراب / كيف يعني ..
سمية / انت مو توك تقولين اخوك بيتزوجها واهي مسماه له وكان رافض وما ادري من كلمه والحين كانه طخ و لئن ..
لا حبيبتي هي وهو يعشقون بعض وسوالف مع بعض وهي مبسوطة وفرحانه بس ما تبيك تفرحين مثلها ..
شجون / لالا ما اتوقع غرام غير ..
سمية / ايش يدريك .. طيب انا ابي اسالك وانتي جاوبيني .. لمن تسولفون عنها ما يركز معاكم ..
شجون / اممم ما انتبهت بس يمكن ..
سمية / لا اكيد بس يسوي نفسه مو مهتم لانه عارف اصل بالموضوع ..
طيب اذا قلتوا تعبانه او صارت لها مشكله ما يزعل ويتضايق ..
شجون / الا يتضايق بس هذا ...
قاطعتها سمية / هذا العشق .. وهم مثلك انتي وذا ايش اسمه ..
شجون بابتسامه / ياسر ..
سمية / ياسر ولد خالتك ..
شجون / لا ياسر ولد عمي فهد ..
سمية وهي تهز راسها / اهمممم .. يالله قومي المحاضرة بدأت ..


ــــــــ


بيت ابو سند ..


مرام فرشت لها امها غرفة جنب مجلس الحريم ..
رنيم بحضنها مريم / شوفي اول ما حطيتها بحضني نامت ..
مرام مستنده على يدها / ايه ..
غرام تقرص خد مريم / انا اصحيها الحين ..
مريم الصغيرة / وااااااااااااااااااااااااااااااااااااااااااااااااا ااااااااااااا ..
غرام تصرخ بفرحة / واااااي يجنن صوتها ابيها دايم تبكي ..
مرام تاخذها من رنيم وبعصبية / غرام ليه الحين ما تسكت ..
غرام بابتسامه عبيطة / احسسسسسسسسسسسسسسسن ..
رنيم / هههههههههههههههههههههههههههه ..
مرام بقهر / تضحكين .. بكرة يجيك البيبي وتسوي لك كذا ..
رنيم بجمود / ............................
غرام شهق / ههئئئئئئئئئئئئئئ الحين تشبهين بنتكم الشينه انتي وطلول بـ ولد سند ورنيم .. معصي ..
ولدهم راح ادللا دلال ولا تدللاه السلطان سليمان بحد ذاته ..
رنيم صدت / ..................
مرام وبنتها تصيح بين يدينها / اووووف حسبي الله على ابليسك ياغرام ..
غرام تضحك وتصد عنهم .. حطت يدها على فخذها .. وضغط باسنانها على شفاته تكتم الالم ..
رنيم انتبهت لها .. وبهمس / ايش فيك ..
غرام هز راسها .. بلا / ولا شي ..
رنيم التفتت على مرام وشافتها تعطي مريم صدرها ترضع .. وبهمس / عليه .. شكلك فيك شي يوجعك ..
غرام زاد عليها الالم / لا .. عادي .. شد عضلي ويروح ..
رنيم بسرعة رفعت تنورة غرام وشافت قدمها ملتوية .. بخوف / غرررررررررااام من متى ..
غرام / عادي .. اكيد ما راح يروح كل شي بسرعة ..
رنيم بهمس / سند يدري ..
غرام تاخذ نفس بعد ما خف الم الشد / لـ ... " قاطعها دخول ام سند وهي حاطة الجوال على اذنها " ..
ام سند بحنان / عقبال ما اشيل ولدك .. ها حبيبي هذي اختك .. " مدت يدها لمرام " ..
مرام اخذت الجوال .. وبهدوء / الوو .. هلا سند .. الحمد لله .. تبوس يدك .. رنيم ما ارسلت الصور عليك ..
هي اكثر وحدة صورتها .. عقبال ما اصور ولدك قريب ان شاء الله ..
رنيم توقف وبهدوء / عن اذنكم .. " وطلعت " ..
العنود تطالع برنيم بنظرات غريبه / ................
توها رنيم بالممر اللي بين الغرفة والمجلس الا دخلت الهنوف وريهام .. / السلام عليكم ..
رنيم / وعليكم السلام هلا يمه " قبلت يد امها وراسها " .. " وسلمت بالخد على ريهام " ..
ام صقر .. تفسخ عباتها / كيفك حبيبتي ..
رنيم ترفع شعرها عن وجهها / بخير .. كيفك ماما وكيف صقر له كم يوم ما اشوفه ولا يتصل وانا اتصل مقفل ..
ام صقر تدقق بوجه بنتها / طيب .. بس شريحته اللي قبل انحرقت وغير الرقم امس .. خذيه من اختك ..
رنيم وهي تهز راسها / اهااا ..
ام صقر بنيرة مقصودة / رنيم .. انتي تعبانه .. وجهك مصفر ..
رنيم ارتبكت / لا ماما .. بس يمكن السهر ..
ريهام رفعت حاجب / .................
ام صقر / وليه تسهرين .. يا ماما يقولك السهر سقِم .. يعني مرض ..
رنيم تبتسم / ايش عندي اصحى بدري .. فاضية وغرام فاضية وعلى النت ..
ام صقر بنيرة مقصودة / انتبهي على نفسك .. لتكونين حامل وتضرين نفسك ..
رنيم تصد عن امها وبارتباك / لا ماني حامل .. توني مغتسلة من كم يوم ..
ريهام فتحت عيونها / ..................
ام صقر بعد ما سمعت ام سند تناديها / الله يرزقك الذرية الصالحة .. وانتبهي على نفسك واتركي السهر ..
بعد ما غابت عن الانظار ام صقر .. ريهام بهمس / مو حرام الكذب ..
رنيم بضيق / اسكتي ريهام والله مو ناقصة " ولمعت عيونها بالدمع " .. مخنوقة ابي اتكلم ..
ريهام / خلينا نغير المكان ونسولف .. وقولي اللي بخاطرك .. انا جيت خصوصنا علشان السالفه اللي خبرك ..
رنيم بضيق تهز راسها / اهاا ..



بشقة رنيم ..


ريهام تجلس على الكنبة ..وهي تطالع بالديكور / والله ذوق هالسند .. ومكلف على نفسه ..
رنيم تجلس جنبها / ما طلبته ..
ريهام بهدوء / ايش عندك مدام رنيم .. ولا تقولين ما احبه .. اهم شي يحترمك ..
رنيم بضيق / اووووووف .. " ضغطت على راسها " .. طيب مو لازم احبه .. بس فيه شي اسمه اقبله ..
انا مره ما ابيه يقرب مني .. احس بقرف .. بالقوة اتحمل شوفته .. اكرههه ..
ريهام / يمكن بسبب الحمل ..
رنيم بعصبية / لا .. ولا عاد تطرين هالقرف اللي انا فيه " قالتها وهي تضرب بطنها " ..
ريهام تمسك يد رنيم وبذهول / مجنونه .. ايش ذنب هالروح البريئة ..
رنيم تبكي / ما ابيه ماااااااا ابيه ..
ريهام تضمها / خلاص حبيبتي اهدي اهدي ..
رنيم تبكي / اكرهه .. ما ابيه .. " شهقت " .. غصبوني عليه .. وحاولت اغصب نفسي ..
بس والله ما قدرت ماااااااقدرت .. " وانفجرت بكاء بطريقة جنونيه " ..



تحت بالمجلس ..


ام صقر بهمس / اقول العنود .. رنيم كانها تعبانه ..
ام سند تبتسم وبهمس / ايه كان فيه شي بس ما تدري مثل امها ..
ام صقر تبتسم بهمس / انا ما يوضح اني حامل الا بعد 3 شهور .. تكون الدورة ملخبطه عندي ..
ام سند بهمس / بس يوضح بوجهك ..
ام صقر بهمس / انا ابي اطلع لها وابي اخذها للمستشفى تفحص ..
ام سند / ايه روحي لها ..
ام صقر بسرعة تخرج وتطلع فوق ..



رنيم بسخرية / تصوري من يوم ما سافر ما تصل .. اتوقع سمع المكالمة اللي بيني وبينك ..
ريهام بخوف / لا ان شاء الله .. والله سند مافي مثلة .. يكفي حنانه ..
رنيم / ما ابي هالحنان امي تكفيني حنان قد الدنيا ..
ريهام / الله يخليها لنا .. ولا يحرمنا منها .. ويطول بعمرها .. بس اذا سمعت كلامك هذا ..
والله لو تموتين ما راح تاخذين نظره منها امي تحب سند ما تتصورين قد ايش ..
رنيم / ..............
ريهام / حطي عقلك براسك يارنيم .. اذا ما اتصل عليك .. اتصلي عليه .. قولي له كلام لين ولبق ..
مو رومانسي وحب وعشق .. بس اعطيه احترام ..
رنيم بجمود / اول ما يرجع راح اخليه يطلقني ..
دخلت ام صقر وبحدة / ووين بتروحين بعد الطلاق ..
رنيم فزت واقفه / يمه ..
ام صقر بحدة / وصمه .. والله يارنيم ان ما تركتي هالجنون اللي عندك .. وعقلتي ..
لا تشوفين اللي عمرك ما شفتيه .. دلعتك وخربتي .. سند ايش سوا لك .. ضربك ..
رنيم / ............
ام صقر بحدة / ضربك ؟ .. جاوبي ..
رنيم / لا ..
ام صقر / اهانك .. جوعك .. جرحك بالكلام .. خانك .. سوا لك سوات ابوك فيني ..
رنيم ودموعها تنزل .. هزت راسها / لا .. بس ما احبة ..
ام صقر / حبك برص .. حبتك القرادة .. ليه تحبك الا هي حبتك وخلصت من يوم هذا كلامك ..
"خرجت من الشقة وهي معصبة " .. رنيم تلحقها وبرجاء / يمه .. يممممه .. يمممه .. الله يخليك يمه اسمعيني شوي ..
ام صقر تنزل الدرج وما ردت ابد .. رنيم تبكي / يمممممممممممممممه .. لاتسوين فينا كذا يمه ..
يمه لا تذبحيني يمه .. " مسكت يد امها ووقفتها عن المشي " يمه .. انتي ظلمتيني قبل وعاقبتين على ذنب ماسويته ..
ام صقر بعصبية / ما سويتيه .. فعلك مع اللي ,, اللي ,, ما ابي اقول اسمها ... ما كان خطاء اسلوب كلامك ..
صدق تصرفاتها .. انتي كلك خطاء .. لمن يرجع عقلك لراسك هذاك الوقت حاسبيني يا بنت ..
" نفضت يد رنيم بقوة موجعه وراحت " .. رنيم تطالع جهت امها .. التفتت بتطلع لشقتها قبل لا يجي احد ..
ريهام تنزل بعبايتها .. وبهدوء / انا رايحة الحين .. اول ما تهداء امك راح ارجع لك .. " قبلت خدها بسرعة " ..
انتبهي على نفسك .. واقري قران راح يدلك على الصحيح ويفرج همك .. فمان الله .. " وراحت وتركتها " ..
رنيم طلعت تجري لشقتها وهي تبكي ... وما انتبهت لغرام اللي واقفه اسفل الدرج وشافت خالتها وريهام خرجين ..




ـــــــــ



بالمستشفى ..


العنود / اووووف .. طفشت .. ابي اطلع من المستشفى ..
مشيرة / مجنونه انتي .. ماراح تطلعين الا اذا سمحت لك الدكتورة .. ما شاء الله عليها هالدكتورة من وجهها مريحه ..
العنود تهز راسه / ايه .. الحمدلله اللي رزقني بها .. اهم شي الالم اللي بخصري خف ..
مشيرة / الحمد لله .. وان شاء الله يتعدل الجنين .. ويقوى الرحم وتولدين بحمل كامل سالم امين يارب ..
العنود ... " ترفع شعرها عن وجهها " / امين .. كلمتي امك اليوم ..
مشيرة / ايه .. اخذت امك وودتها الشيخ .. والحمد لله متحسنه وتذكرت امي وسالتها عن حالها ..
العنود بفرحة / يا ربي لك الحمد ..
مشيرة / أي والله الحمد لله على كل شي .. " وبتذكر " .. ايه ماجد يسلم عليك ..
العنود / الله يسلمه ويسلمك .. الا ما قال متى اجازتهم ويرجعون ..
مشيرة / اهو يقول ان تخصصة وتخصص نايف غير فاذا جاء نايف واهو ما جاء لا نخاف ..
لان الاجازات مو مثل بعض .. " وبضجر " .. هذر هذرة ياطولها ما فهت شي منها ولا اخذنا منه لاحق ولا باطل ..
العنود / .....................
مشيرة تطالعها / ايش فيك ..
العنود تهز كتوفها / ما عجبني الكلام .. ماجد مكشوف لي .. اذا لف ودار معناتها عندهم مصيبة .. اهو ونايف ..
مشيرة بخوف / عنود بالا حركات خبالك .. لا ترعبيني ..
العنود / ههههههه لالا لا تخافين ولا تشيلين هم .. الا كيف شيخك " تقصد ولدها " ..
مشيرة / بخير ... اليوم راح تجيك الجوري .. و انا راجعه للبيت ..
العنود بامتنان / تعبتكم معاي ..
مشيرة بنص عين / احلفي بس .. " ابتسمت " .. لا تعب ولا شي .. تعبك راحه يا العنود ..
انتي لو تطلبين الروح ترخص لك ..
العنود ابتسمت / اوف اوف اوف .. لا يسمعنا ابو الشيخ يغار ..
مشيرة / ...............
العنود / ليش سكتتي ..
مشيرة / لا والا شي ..
العنود / مشيرة ... نايف معاد يرجع والحي ابقى من الميت ..
مشيرة بعبرة والدمع بعينها / وانا ما قلت شي .. العنود لا تتكلمين دخيلك .. لاحد يقول انسي نايف لانه مات ..
هو هينا حي وما راح يموت الا لمات هذا " وهي تاشر على صدرها " ..
العنود تنهدت / الله يرحمه ..



ـــــــــــــ



يوم جديد ..


صوت ضربات قوية على الباب .. صوت المنادي " صلاة الفجر " ..
فتح عينه وشاف نفسة في نفس المكان .. كان يتمنى انه حلم وفاق منه .. وان اللي يصحيه لصلاة زياد والا سمر ..
غرفة مترين في مترين .. جدار ابيض .. باب حديد صغير ابيض واسفله فتحة مغلقة ..
مكتبه صغيرة .. فيها قران و كتب دينيه .. باب صغير لحمام من خشب ابيض بدون قفل ..
نزل من السرير الابيض .. قعد على ارضية بيضاء بارده .. رفع شعرة الطويل عن وجهها ..
راكان تنهد / لا اله الا الله .. حسبي الله ونعم الوكيل ..
التفت على الكتاب اللي جنبه ووضع خط ليكتمل اليوم شهر اخر ..
راكان / امممم يعني اليوم 1 جماد الاول .. آآآآآآآآآآآآآآآآآه .. " وقف وتوجه للحمام اكرمكم الله " ..
راكان بداخله " هذا انا لي خمس اشهر وايام .. ولا ادري وين انا فيه .. والا ايش السبب اللي جابني لهينا " ..
خرج من الحمام " اكرمكم الله " .. فرش سجادته وكبر يصلي الفجر ..




ـــــــــــ



بيت ابو سطام ..

ابو سطام .. وزوجته .. وبنته مياسة وبناتها وولدها صقر .. على سفرة الفطور ..
ابو سطام / صقر .. وين ابوك .. له كم يوم ما اشوفه ..
صقر بلع لقمة اكله بصعوبة .. / مسافر ..
ابو سطام عقد حواجبه / وين راح ومتى سافر وليه ما قال ..
صقر / ..............
ام صقر رفعت نظرها لولدها .. وصدت عنه .. وبدخلها " حسبي الله عليك يا راشد .. احرجت الولد وفشلته .." ..
ابو سطام / ليه ما ترد ..
صقر بضيق / ما ادري يا جدي .. لا رجع اساله .. " وقف " .. يالله يا بنات اوصلكم ..
وقفت رنا و روان .. " رنا ثاني سنه بالجامعة .. وروان اول سنه بالثانوية " ..
رنا لامها / اليوم راح اخلص بدري المحاضرة .. راح ارجع مع شجون .. " بابتسامه لجدها وجدتها " ادعو لي ..
ام سطام / الله يوفقكم ويحميكم ..
ابو سطام بعد ما خرج صقر وخواته وريهام طلعت لغرفتها .. / راشد وينه يا مياسة ..
مياسة بضيق / ما ادري يبه .. ما اسال عنه ولا ادور اخباره ..
ابو سطام يضرب بعصاته الارض .. وبعصبية / شايفتني بزر يا بنت .. وينه فيه ..
مياسة وقفت وبضيق / اسال اخوانه يبه .. انا ما ادري عنه .. عن اذنكم .. " وطلعت لغرفتها " ..
ام سطام تنهدت / لا حول ولا قوة الا بالله .. البنت ما هي خاليه شايفة الظيم وساكته ..
ابوسطام بنبرة مقصودة / لو مو شايف حالها كان خليتها في بيتي .. البنت شايفة ومن اسنين ..
بس ما تتكلم ابيها تتكلم احول بس هي ابد .. " تنهد .. وبضيق " .. انا ماعاد فيني شده .. العيال يراددوني ..
والبنات يعصوني ... الحال مو عاجبني ابد .. بتال له شهور هنيا لا راح لمرته ولا جابها .. وكل ما قابلته ..
تروعص " يعني ارتبك " .. وانا مشغول وقال ما اشوف الا غباره .. " ياشر بيده في الهواء " .. به بلا ..
ام سطام / لا ان شاء الله ما بهم شي ..
ابو سطام يعض شفاته / والله ان ماكان مسوي بلية ما يكون ولدي اللي ربيته .. انتي ناسية انه انا اللي ربيت الكبار ..
على يدي " وهو يفتح يده اليمنى " .. واعرف اللي فيهم من مثل ما اعرف يدي .. بتال به بلا .. والا عناد ..
من يوم جاء من ديار الغرب وهو يقاتل ذبان وجهه .. " ابتسم " والحين هوين ويتضحك ..
ام سطام / أي بالله .. ما ناقصة الا العروس ..
ابو سطام ابتسم / غرام عروسته .. " يقلد عناد " .. صغيرة وانا ما افهم للحريم .. " ضحك " ..
ههههههه ولا جابوا طاري غرام راحت عيونه تلاقط كانه بس " قطو " .. مهتويها مير ما يبي يتكلم ..
" وبضيق " والا سند طويلة السان رنيم ماهي مريحته .. والا هو غرقان في هواها .. عيونه دايم سأهيه ..
يفكر ومهموم .. بالاوله قلت اخته متعبته بهمها .. وبعد ما تشافت عرفت ان البلا رنيم .. وطلال ..
طفاقته لا الحين لشفته اشوف عبدالعزيز بشبابه .. ما تدرين ايش يبي .. ورعد خبل مثلة .. عنده مرة مزيونه ..
ومنطقها يبسطك .. وهو كل ما شافها عقد حواجبه وبرطم .. " وبنبرة مقصودة " ما قالت لك شي ام عزام ..
ام سطام تهز راسها / لا بالله بس اهم يحسبون ان مانا عارفين ايش بينهم ..
ابو سطام / الا انت ايش عرفك ..
ام سطام / مريم الخدامه .. قالت لي ان رعد ما يرقد مع مرته .. وهيفاء ما تغير بها شي من يوم ما تزوجت مثل ما اهي..
ابو سطام / هي الوحدة تغير بعد العرس ..
ام سطام / ايوه تتغير .. شغل حريم خله لنا نعرفه .. لكن خذ العلم الاكيد انها بنت وولدك ما جاها ..
ابو سطام / ابي اعسه " يعني يجس نبضة " .. واشوف ايش يقول ..
ام سطام تنهدت / وراكان ما جاكم علم عنه ..
ابو سطام بضيق / والله ولا خبر .. لا هو حي ميت .. ما ادري ..
الارض انشقت وبلعته " فتح يده واعاد قبضتها بسرعة يعني لا اعلم بالأمر "
وزياد هناك ابوه طارق ولد عبدالعزيز ما يقصر ياخذه و يوده لشيخ .. سند وعناد يقولون والله ما قصر ..
واقف معهم وقفه تشد الظهر .. رجال ولد رجال .. الله يرحم ابوة ويغمد روحه الجنة .. لكن الشركة ..
يقولون عليها ديون وخساير وقضايا .. وبه طلب على راكان من الحقوق المدنية .. قلت لهم يسددون الديون ..
ويخلصون اللي على راكان وسطام ويخرجونهم باقل الخساير .. يقولون محامي الشركة قال ما اقدر ..
وما ادري ايش وتملص منهم .. وكلمهم غيث وقال كل القضايا اللي على راكان هو يتابعها .. الله يبارك فيه ويستر عليه ..
ام سطام بعبرة / ها السطام من يوم يومه والشقى مخاويه .. تغرب بصغرة .. وحمل حمل اكبر منه ..
اشتغل بالكدادة " النقل " وسنين وهو رايح جاي من جدة لدمام ولرياض ولجازان ما ارتاح اللين ....
ابو سطام بضيق / اصصص يا مرة اصص اللي راح راح خلاص ..
ام سطام توقف / اللي راح راح .. ما اقول الا الله يسامح من كان السبب .. " وتركته وتوجهة لغرفتها وهي تستغفر "
ابو سطام يذهب بفكره الى الماضي القديم ..


سطام بعمر18 .. يوقف بعصبية / يخسى ويهبا .. والله ما ياخذ الارض لو يموت ..
سند / اجل ايش تبي نسوي .. الحلال هالسنة صابة الوباء ومات .. والزرع صابة الصفار ..
سطام يلتفت لخوانه واولد عمه الاصغر منه سنن / انا اجيب اللي يبي .. هو متى قال لكم يبي حقة ..
سند / نهاية السنة ..
سطام / اجل بحول الله .. بعد العيد الكبير ياخذ حقة كله وفوقه هدية ..
سند بحزم / ولد من وين بتجيب الفلوس .. ليكون بتروح لدرب الرخوم ..
سطام بحدة / اخو العنود .. ماني من الرخوم علشان امشي مشيهم ..
سند / اجل من وين بتجيبها ..
سطام / لي رفيق يعرف واحد بجدة رايح اشتغل معاه ..

وبعد ذاك اليوم باسبوع جاهم وودعهم وسافر مع صديقة لجدة .. واشتغل بحمل البضائع من ميناء جدة لجازان ..
ولـ الرياض والدمام والشمال والجنوب وبعض الاحيان لليمن و دول الخليج .. وكان من احب الشباب لقلب سند سطام ..
يجعله يجلس بصدر المجلس وكلما قال سند شي ايده بذالك ..

وبعد سنة ..

اتى اليهم واخبرهم بانه يريد الزواج من فتاة غريبة .. ليصرخ بوجهه سند ويغضب منه غضب شديد ..
ليغضب الاخر ويغيب عنهم سنتين وعاد اليهم بامراه وهي تحمل طفل بين يديها لا يتجاوز عمرة الشهرين ..
قال بانها زوجته وطفله .. اسماه راكان ..




ــــــــــــــ



بيت ام عزام ..


قسم غيث ..


ريما بضيق / طيب ليه .. انا ابي اجلس عند امي ما ابي اسافر ..
غيث بعصبية / انا اقول بتروحين معي ..
ريما تقرب منه وتضمه .. وبدلع / غيث حبيبي انت ابي اقعد عند امي وحشتني النومه عندهم ..
غيث استغرب حركتها / لا والله .. بعد هالدلع واضمة تبيني اخليك .. اخلي راكان يروح وراء الشمس ولا اخليك ..
" ضمها بقوة وبهمس " .. انا اذا ما شفتك كل يوم وشميت ريحتك اتعب .. " قبلها بقوة بخدها " ..
ريما تبعد عنه وتجلس على الكنبة / اااااااي .. غيث لا تبوسني كذا ..
غيث يوقف / يالله قومي بلا كسل خذي كم لبسة لسفر ..
ريما تنام على الكنبة / ما ابي اخذ شي ولا ابي اروح ..
غيث / مو لازم .. انا ارتب ملابسك ..
ريما بزعل / لا .. ما ابي اروح ..
غيث وهو واقف عند دولاب الملابس / طيب على راحتك ..
ريما نقزت فرحانه / صدق .. " قامت من الكنبة .. وضمته بقوة " .. احببببك ..
غيث يبتسم بخبث / طيب رتبي شنطتي على الاقل ..
ريما تبعد عنه / من عيوني ..
غيث يهز راسه والابتسامة ما زالت على وجهه .. ويجلس على الكنب يراقب ريما .....




ــــــــــــ




بيت ابو سند ..


غرام / ما ادري يمه .. بس خالتي كانت زعلانه لمن طلعت ..
ام سند / انا كلمت مياسة قالت صقر طلب شغلة وانا رحت اشوفه وبس ..
غرام / الموضوع فيه شي .. " وبعد ثواني صمت " .. يمه !! ..
ام سند وهي تلبس مريم / هااا ..
غرام / ما لحظتي ان سند ما يتصل على رنيم .. ويسالنا عن اخبارها ..
ام سند / لا اكيد سند يتصل عليها .. واذا سال يمكن يسمع صوتها تعبان قال يمكن فيه شي ويبي يتاكد مننا ..
غرام / ما اتوقع انا اعرف سند زين ..
ام سند التفتت لها / خلي هالحكي عنك الحين وشوفي اختك خلصت حمام ..
مرام واقفة عند باب الغرفة / أيه يمه .. " ابتسمت بحنان " .. لبستيها الفساتن الاحمر .. انا كنت ابيها تلبسة بليلة الحفل ..
غرام وهي تشوف رنيم تدخل من وراء مرام / سند يقول فستان الحفل والهدايا وكل شي علية ..
رنيم / .......................
ام سند / هلا يمه رنيم .. وينك يمه اليوم ما افطرتي ولا تغديتي معانا ..
رنيم تجلس بتعب / ماني مشتهيه ..
ام سند / وجهك اصفر .. رنيم تحسين بشي تعبانه تبين المستشفى ..
رنيم / لا خالـ.... " قطع كلامها رنة جوال غرام .." ..
غرام / عن اذنكم " وقفت وطلعت من الغرفة " ..
ام سند / اليوم بعد المغرب اجهز نروح للمستشفى ..
رنيم تبتسم / ماني تعبانه خالتي ما يحتاج مستشفى ولا شي .. لا تتعبين نفسك ..
وبداخلها " ما تدرين ان ولدك حالف ما اطلع .. احمد ربي واشكرة ان مرام ولدت بذا الوقت ..
علشان اشوف الناس واتحجج عن الخروج بكم " ..


بمجلس الحريم ..


غرام / احنا كلنا بخير .. بس فيه احد تعبان و واضح انه تعبان حيل ..
سند باهتمام / من ؟..
غرام بنبرة مقصودة / رنيم ..
سند ببرود / والله .. ما عندي خبر ..
غرام بنبرة مقصودة / انتم زعلانين من بعض ..
سند ببساطة / لا ..
غرام / مو واضح .. فيه شي بينكم ..
سند / غرام ابي اكلم امي .. هي جنبك ..
غرام توقف / لحضه بس .. الا اقول سند ما عرفتوا أي خبر عن راكان ..
سند يتنهد / لا والله .. كيف زوجته ..
غرام / تعبانه .. الحمل متعبها والنفسية مرة معدومه وبس تبكي ..
سند / الله يعينها ..



بالغرفة ..

رنيم بهمس / ما ادري خاله من متى .. بس امس شفتها تتالم من يدها .. وقبلها رجلها ..
ام سند بخوف / قلتي لسند ..
رنيم تهز راسها لا / ...........
غرام تدخل / ماما سند يبي يكلمك ..
ام سند تاخذ الجوال وتطلع من الغرفة ../ هلا حبيبي ..
سند / السلام عليكم .. كيفك يمه ..
ام سند / وعليكم السلام .. بخير حبيبي .. طمني عنك ..
سند / بخير .. يمه غرام تقول ان رنيم تعبانه ..
ام سند / ورنيم تقول ان غرام تعبانه .. فشوف من التعبان فيهم ..
سند باهتمام / غرام ايش فيها ..
ام سند / رنيم تقول شفتها اكثر من مره تشتكي من الشد العضلي وتلتوي رجلها ويدها .. وهي تتالم بس ساكته ..
سند تنهد براحه / ايه يمه .. ادري .. انا شفتها اكثر من مره وهي نايمه .. عادي يمه .. بس اهم شي ..
تستمر على الرقية وعلى الزيت المقري فيه وسماع القران وخليها تخفف من الخروج والجلسات ..الحين رنيم ايش فيها ..
ام سند / ما ادري .. بس شاكه بشي ..
سند بنبرة مقصودة / حامل ..
ام سند بفرحة / والله .. والا فرحتنا وانا امك لـ...
سند يقاطعه وهو مبتسم / يمه .. يمه .. انا اقول شكك بانها حامل .. يعني حتى انا مو متاكد بس شك ..
كنت ابي اوديها المستشفى بعد ما ارجع بس شكلنا مطولين .. الله يعنا .. فابيك تاخذينها وتودينها المستشفى ..
تسوي الفحوصات الزمة وتطمينني عليها ..
ام سند بفرحة وتامل / من عيوني .. الله يبلغني واشوف عيال عيالك ..
سند بمحبة / امين يمه .. يا لله سلمي لي على الجميع ..
ام سند بسرعة / لحضة لحضة ..
سند باهتمام / هلا ..
ام سند تدخل الغرفة / كلم زوجتك وقلها طلبك ..
سند / ..............
رنيم تطالع خالتها / ................
ام سند تمد يدها بالجوال / كلمي زوجك يبي يتطمن عليك ..
رنيم توقف و بضيق تاخذ الجوال وتطلع من الغرفة تروح للمجلس وتقفل الباب .. و بحدة / نعم ..
سند بحزم / راح تطلب امي طلب منك تنفذينه بدون اعتراض .. وان فتحتي فمك وقلتي كلمة وحدة ..
تحسس امي وابوي بان فيه شي صاير ما يحصلك طيب واهتمي بنفسك وبلا دلع .. سلام " وانهاء المكالمة " ..
رنيم ترمي الجوال على الكنبة وبعصبية / غبي .. اوووووووووووووف .. " جلست على الكنبة وهي معصبة حدها "..




ـــــــــــــــ



بعد صلاة العصر ..


ريما وغيث بالسيارة ..

غيث من اول ما طلع من البيت ومعاه ريما وهو يحكي لها قصص عن بعض القضايا و كان يقولها بطريقة تسحر ..
طول الطريق ريما فاتحه فمها ومندمجة اخر اندماج ولا حاسة باللي حولها جالسة تطالع بغيث وحركاته وتعابير وجهه ..
غيث بابتسامة / ريمي .. ما راح اوحشك ..
ريما بدلع / الا ..
غيث / ما راح تشتاقين لي لا غبت ..
ريما بدلع / الا .. " التفتت للأمام "
غيث التفت لها وبابتسامه / كيف يهون عليك اروح وتبقين لوحــ.....
قطع عليه صرخت ريما / غييييييييييييييييييييييييييييييييييييييييييييييث ..





انتهى ..


لا اله الا الله .. محمد رسول الله ..


اتمنى يعجبكم .. واعذروني على القصور والاخطاء الاملائية ..


اختكم .. مشاعل السعودية ..



البارت 22 ..




الليل هم وحزمة جروح وأوراق
وأنا أتناثر ب آخر الليل وأبقى

ما غير أولع كل تناهيد الأشواق
واللي بقى من الشوق دمعات حرقى

ما أقول ضاق الصدر لكن إذا ضاق
تنكسر ضلوعي على الروح وأشقى

وحدي وعيوني تمتلي وجيه وفراق
كان البكا فرقى ورى دموع فرقى

يا طيب! تاخذني على الناس بعناق
والحين أنا وياك والحزن نبقى

معقول ما مروا على بحر الأحداق
ولا شافوا دموعي من الشوق غرقى!

هذا انا من الليل واقف ومشتاق
وهذي كفوفي من الوله دوم عرقى

من ليل وإشراق الى ليل وإشراق
وارجع..أعيد حكاية الليل وأرقى

وأرقى انتظر بالليل نجمي إذا فاق
وأصاحبه حتى السما تصير زرقا

وأبقى وحيد ولا معي غير الأوراق
اكتب جروحي وسط الأوراق وأبقى


" سالم سيار " ..




بعد صلاة العصر ..

ريما وغيث بالسيارة ..
غيث من اول ما طلع من البيت ومعاه ريما وهو يحكي لها قصص من بعض القضايا و كان يقولها بطريقة تسحر ..
طول الطريق ريما فاتحه فمها ومندمجة اخر اندماج ولا حاسة باللي حولها جالسة تطالع بغيث وحركاته وتعابير وجهه ..
غيث بابتسامة / ريمي .. ما راح اوحشك ..
ريما بدلع / الا ..
غيث / ما راح تشتاقين لي لا غبت ..
ريما بدلع / الا .. " التفتت للأمام "
غيث التفت لها وبابتسامه / كيف يهون عليك اروح وتبقين لوحــ.....
قطع عليه صرخت ريما / غييييييييييييييييييييييييييييييييييييييييييييييث ..
غيث انفجر ضحك / ههههههههههههههههههههههههههههههههههههههه ..
ريما بعبرة / غيييييث .. رجعني لـ الخبر ..
غيث يتنحنح / احم احم خلاص .. مشينا نص المسافة باقي ساعة ونص ونوصل باذن الله ..
هههه " يتنحنح " احم احم لي ساعتين وربع وانا بس اهرج .. صوتي انبح ..
ريما زعلانه وصادة عنه / ...........................
غيث بشاعرية / لك حق تزعل ثم لك حق نرضيك
ما اقوى زعل حبيب قلبي وعيني
ما دام قلبي يا اريش العين مغليك
اطلب ولك روحي وما في يديــني
لا تـنـشـغل مالك وزينٍ يــضـاهــيك
ابـيــك أنا لـو كان غـــــيرك يبيني
يوم الله احسن صورتك خصني فيك
فـيك الجـمال وصــادق الــود فيني
شعري يزين بوصف زينك وطاريك
والأرض مــن مـمشـاك فيها تزيني
اول غــناتي صوت الأشـواق يدعيك
واخـر غـناتي شـق صدري حنيني

ريما ابتسمت وبغنج / ليه تخدعني ..
غيث يبتسم / لاني .. احبتس .. " يعرف ان هالكلمه تضحكها وتخجلها " ..
ريما بخجل / ههههههههههههه طيب راح اسامحك بس بشرط ..
غيث بعشق / امري ..
ريما / ما تخلي مكان بالرياض ما توديني فيه ..
غيث بابتسامه / بس .. غالي والطلب رخيص .. على هالخشم .. كم ريوم عندي انا ..
ريما / طيب يالله قول قصة ثانية ..
غيث بتعب / لا خلاص حلقي يوجعني من كثر الثرثرة ..
ريما / ههههههه علشان مرة ثانية ما تخدعني ..
غيث يبتسم .. مد يده ومسك يدها رفعها لشفايفه وباسها / ومرة ثانية لقلت تروحين معي تروحين ربي لا يحرمني منك ..
ريما بحب / ولا منك حياتي ..



ـــــــــــ


بيت ابو سطام ..

شقة رعد ..

توه واصل من الشركة .. تعبان وحاس بان حيله مهدود .. وده يحط راسه وينام ..
رعد فتح الباب وشاف هيفاء جالسه قبال التلفزيون .. بارهاق / السلام عليكم ..
هيفاء كتمت صوت التلفزيون .. وقفت وتقدمت منه .. كانت لبسه بنطلون اسود لاهو ضيق ولا وسيع ..
وبلوزة متموجة ابيض واسود .. / وعليكم السلام ..
اخذت شنطة الاب توب وشماغة .. وبهدوء / يعطيك العافية ..
رعد يرمي جسمة على الكنبة / الله يعافيك " وضع يده على راسة " هيفاء جيبي لي بنادول راسي بينفجر من الصداع ..
هيفاء بسرعة راحت جابت له كاس ماء وحبة بنادول / تفضل " مدت له الكاسة والحبة " ..
رعد اخذهم وبلع الحبة بسرعة وشرب شوي من الماء ... تاوه بتعب وهو ينسدح على الكنبه / آآآآه
هيفاء جلست على الارض جنب الكنب .. وضعت يدينها على راس رعد وبدات تعمل مساج ..
رعد فتح عيونه وطالعها .. هيفاء ابتسمت ../ غيث لمن تكون عنده قضية صعبة ويروح للمحكمة ويرجع يكون مصدع ..
فاسوي له مساج او تدليك .. انا ما اعرف بس يعني يهدي شوي .. غمض عيونك واسترخي حتى ترتاح ..
رعد ابتسم وغمض عيونه .. دقائق بسيطة وانتظم انفاسه .. معلنه نومه .. هيفاء بهدوء قبلت جبينه ووقفت ..
جابت فرشة خفيفة وغطته .. انتبهت انه من التعب الجزمة والجوارب ما نزلهم .. توجهت لها ونزلتهم بهدوء ..
هيفاء بحنان / يا عمري شكلة مره تعبان .. " توجهت للمطبخ وطلعت مكونات الكيك ..
تعرف ان رعد يحب كيكة البرتقال مع الشوكولاتة .. وبدات تعمل الكيك .. " ..


ـــــــــــــــــ


يوم جديد ..


بالمستشفى ..

العنود تمشي على الرخم وهي حافية القدمين ..
الجوري / العنود كذا راح تتعبين نفسك ..
العنود / لالا .. ما راح اتعب بالعكس راح ارتاح ..
الجوري / طيب ايش تحسين .. قولي لـ الدكتورة .. يمكن تعطيك علاج ..
العنود تهز راسها / ما عندها شي ..
مشيرة تدخل / سلام .. " وباستغراب للعنود " .. ايش فيك ..
الجوري والعنود / وعليكم السلام ..
متعب وراء مشيرة / سلام ..
العنود والجوري / وعليكم السلام ..
العنود / ما فيني شي .. " تتوجه لسرير وتجلس " .. بس حرارة برجولي قلت ابردها ..
متعب بنظرات غريبة للعنود / .....................
الجوري / لها نص ساعة تمشي .. الدكتورة تقول لا تمشين وهي تمشي .. وتعاند تحب الشقى ..
متعب يتقدم من العنود وبهمس / ايش اللي مزعلك ..
العنود بختناق تهز راسها بلا / ................
مشيرة انتبهت لأسفل السرير .. وبخوف / العنود تنزفين ..
العنود التفتت لمشيرة وشافت نظراتها موجهه للاسفل .. طالعت تحت وشافت الدم ..
متعب ضرب الجرس ومشيرة طلعت تنادي على الممرضات ..
بسرعة دخلت الدكتورة والممرضات .. طلع متعب والجوري ومشيرة برا الغرفة ..
الدكتورة / بسرعة غرفة الولادة ..
العنود بألم وخوف / راح اولد ..
الدكتورة / ان شاء الله .. " ما سمحت للعنود تسال اكثر اخذوها الممرضات بسرعة لغرفة الولادة " ..
متعب يوقف الدكتورة / وين تودونها ..
الدكتورة / لغرفة الولادة .. راح اولدها قبل لا يتطور الوضع ونفقد السيطرة على الحالة ..
مشيرة تبكي / يا ربي سترك .. يا ربي تقومها بالسلامه ..
متعب توجه لقسم العمليات ووقف عند الباب .. الا ان يصله خبر يطممنه ..



ـــــــــــ



بيت ابو سند ..

ام سند واقفه عند باب شقة رنيم / يا رنيم .. اجهز عمك ينتظرنا تحت ..
رنيم باستغراب / ليه وين بنروح ..
ام سند / سند كلم ابوه وقال انه يبيه يا خذك تسوين فحوصات ..
رنيم بعصبية / ما ابي اسوي فحوصات ما فيني شي ..
دخلت رنيم ودخلت وراها ام سند .. رنيم تجلس على الكنب بالصالة ..
ام سند تجلس جنبها / يا ماما يا حبيبتي .. وجهك اصفر وواضح التعب ..
رنيم تصد / انتم تعرفوني اكثر من نفسي .. اقول لكم ماني تعباااااااانه خلاص عاد ..
ام سند / انتي مو تعبانه بس حامل .. وخايفين ان يكون عندك فقر دم والا شي ثاني ..
رنيم توقف وبحدة / من قال اني حامل .. " ضربت بيديها بقوة على بطنها " .. مااااااااااااني حامل ..
ام سند تمسك يدينها / بنت مجنونه انتي ..
رنيم بعصبية / ايه مجنونه .. مجنونه من يوم ما تزوجتك ولدك .. اكرههههههاااااا اكرههاا وما ابيه ولا ابي ولده ..
وبدات تضرب بطنها بقوة وبشكل جنوني .. ام سند عصبت وكانت راح تتركها وتنزل تحت ..
بس تراجعت اول ما شافت رنيم تطيح على الارض فاقدة للوعي ..



ـــــــــــــ



بالرياض ..

عناد يرمي الملف على سند / هذا الملف جاب لي الصداع ..
سند / المبالغ كبيرة .. بس قدرنا نسدد نصها ..
زياد بتعب / الله يجازي ابو غازي بالخير .. قال انه ما راح يطالبنا بشي اللين يرجع راكان ونسدد كل ديوننا ..
عناد / اية والله .. الا ليش يسوي كذا ..
زياد / كان من زمان صديق خالي نايف .. هو ومتعب كانوا بعض الاحيان ينامون بالأيام عندنا بالملحق ..
عناد بنبرة مقصودة / اهاااااااااااااااا
سند بداخله " الله لو يسمع كلامك بتال ينتحر " ..قطع مجلسهم صوت رنة جواله ..
غيث / اقول زياد .. فيه ممتلكات لكم غير هالبيت ..
زياد / ايه فيه استراحة راكان والفلة اللي ساكن فيه هو وزوجته وفية قطعة ارض ومبلغ بحساب ابوي كبير ..
بس ما اقدر اتصرف فيها لان التوكيل مع راكان ..
سند اللي كان واقف ند الشباك يتكلم تلفون .. قفل وبغموض / انا رايح لـ الخبر ..
عناد وغيث وزياد باستغراب / عسى ما شر ..
سند بغموض ياخذ شماغة والمحفظة ومفتاح سيارته / لا ما فيه شي .. بس المدام تعبت ونوموها بالمستشفى لازم اروح ..
غيث يوقف / اجل انا اروح للمدام تلقيها مسوية مناحة ..
سند وهو مقفي / لا مو مسويه مناحة .. اختها حامل عقبالها .. سلام .. " وخرج " ..
عناد / ايش بلاه .. ليكون مو فرحان هو الثاني مثل طلال ..
غيث / يمكن ..
زياد بغصة / يمكن لو راكان كان موجود وسمع ان سمر حامل سوا عرس ..
عناد نزل راسة / ..........................
غيث تنهد / الله يردة بالسلامة .. ويفرحة بضناه ..
زياد وعناد / امين ..



ــــــــــــ


بشقة بتال .. اللي اخذها غيث .. تكلم بالجوال ابرار ونوال اللي جالسين بالاستراحة وحاطينه على السبيكر ..
ريما واقفه بغرفة العنود / اقولك غرفتين نوم ..
نوال / طيب ايش الغريب فيها ..
ابرار / عادي الموضوع ..
ريما تخصرت / لا طبعا مو عادي .. ايشلون متزوجين وكل واحد بغرفة ..
ابرار / وانتي ايش دراك ..
نوال / صح ايش دراك ..
ريما / لان فيه غرفة نوم نمت انا وغيث فيها كانت فيها شوية ملابس واغراض لبتال بس ..
وما فيها أي ريحة انثوية .. اما الغرفة اللي الحين انا فيها كلها ملابس و اغراض انثوية .. والريحة ..
وااااااااااي ياريحة تهبل .. وبعد فيه شي غريب اكد لي بان الوضع فيه شي ..
نوال / اول شي .. بتال تارك الرياض من شهور يعني اكيد زوجته ما تروح لشقة ومحد فيها .. ايش لون الريحة فيها ..
ابرار / صح .. وبعد ايش الشي الغريب اللي شفتيه ..
ريما / الشنطة ..
نوال وابرار / أي شنطة ..
ريما / مو يوم قرارُ يزوجونها مو طلبت جدتي من خالتي الهنوف تشتري جهاز للعنود ..
نوال وابرار / ايه ..
ريما / هذي هي قدامي مثل ما اهي بترتيبها وهداياها ما تحركة قطعة وحدة ..
ابرار ونوال / .................
ريما ابتسم / هاااا ايش رايكم الوضع مشكوك فيه والا لا ..
ابرار / الا مشكوك فيه
نوال / لا عادي .. ناسية ان ست الحسن مغرورة يمكن ما عجبها ذوقنا ..
ريما تهز راسها وكانهم قبالها / ابدا .. حدسي انا ريما زوجة المحامي الشاطر يقول ان الموضوع ختتتيييير ..
نوال بابتسامه / خفي علينا يا مدام كونان ..
ريما تلتفت للخلف تبي تطلع / من كونـ ... " وبحرج " .. بعدين اكلمكم باااي ..
غيث بابتسامة يتقدم لها / مدام المحامي الشاطر ايش تسوي هينا ..
ريما تسحب غيث / طفشانه وقلت اتسلى شوي .. " وبفرحة " .. الا ما دريت ..
غيث / رنيم حامل .. ادري ..
ريما / من قالك ..
غيث / سند .. يالله البسي اجهزي عازمك على طلعة برا ..
ريما / خلصت شغلك ..
غيث / لا رميت كل شي على عناد وجيت لك .. الا ريما لية ما تبين تزورين بيت خالك ..
ريما بضيق / لان بناته مغرورات وغريبات وما يحبونا فا ابي ابتعد احسن ..
غيث / على راحتك .. يالله بسرعة اجهزي لا نتاخر عن مشوارنا ..




ــــــــــــــــ




بالمستشفى ..

العنود تهمهم وتهذي بكلام مو مفهوم .. متعب يركز بكل كلمه تقولها ويحاول يفهم شي .. بس ابد ما فهم ..
تسال عن نايف عن راكان عن سارة ومنار عن امها حتى جدتها وجدهها وخالها نايف جابت الماضي والحاضر ..
حتى بتال طرت بس بهمهمه مافم شي منها متعب ..
مشيرة / متعب ايش قالت لك الدكتورة ..
متعب / تقول باعد ساعة تفوق وهذي هي لها ساعة وربع ولا فاقت ..
ام عبدالعزيز / يا ولدي روح نادي الدكتورة تجي تشوفها ..
متعب ضرب الجرس .. / الحين اخلي الممرضة تناديها ..
ابوعبدالعزيز / والعيال كيف حالهم ..
متعب / بخير الحمد لله بس صغار يبه كبر الكف ..
ام عبدالعزيز / توهم سته شهور ..
مشيرة / لا يمه .. هي كانت توها داخله السابع من يومين ..
ام عبدالعزيز / الله يحفظهم لها هم كلهم عيال ..
متعب / ولد وبنت .. " ابتسم " .. ما تدري العنود انهم توم ..
مشيرة تهز كتوفها / والعنود تعلم احد .. يمكن تدري بس ساكته ..
ابو عبدالعزيز / هذا الصحيح ويش له تعلم .. الله يقومها بالسلامة ويحميها .. ويحفظ لها عيالها ..
الممرضة تدخل / نئئم ..
متعب بحدة / بدري .. وين الدكتورة خليها تجي بسرعة .. المريضة للحين ما فاقت ..
الممرضة كشرت / دكتورة فيه عمليه .. شوي فيه يجي ..
متعب يوقف .. وبحده / روحي نادي رئيس الاطباء بسرعة ..
الممرضة رطنت وبربرت بضيق وراحت ..
العنود فتحت عينها .. حولت تتكلم ما قدرت .. متعب بيجلس الا انتبه لها ..
متعب بحان / الحمد لله على السلامة ..
العنود يبي تتكلم / .. مـ ... مــو....
متعب / ريحي نفسك ولا تتعبين نفسك ..
العنود غمضت عيونها بقوة وفتحتها .. وبنظرة تعني افهم .. / مـوي... " مدت لسانه تبي ترطب شفاتها " ..
مشيرة / تبين موية ..
العنود اشرت باصابعها لمشيرة .. تقدمت مشيرة واعطتها شوي ماي ..
ام عبدالعزيز / لا تكثرين منه لا يتعبها ..
ابو عبدالعزيز بابتسامه حنونه / الحمدلله على سلامتك يا بنتي .. ومبارك ما جبتي ..
العنود بتعب وصوت هامس / الله يسلمك ..
دخلت الدكتورة / السلام عليكم ..
الكل / وعليكم السلام ..
الدكتورة تقدمة من العنود / كيفك يا عنود ..
العنود بتعب وصوت هامس / طيبه .. كيف البيبي ..
الدكتورة / الولد والا البنت ..
العنود فتحت عيونها / ..................
الدكتورة / اللي كان متعبك هو البنت ضاغطة على الخصر وما كانت واضحه بالسونار ..
لان المشيمة والولد مغطين عليها .. الحمد لله على سلامتك .. وسلامة اطفالك ..
العنود / ممكن اشوفهم ..
الدكتورة / ارتاحي الحين .. وبعد ما تقدري توقفي وتتزنين راح اخليك تشوفينهم .. بس من وراء الزجاج ..
العنود بخوف / ليه ..
الدكتورة / لانهم صغار وراح يبقون بالحضانه شهر ..
ام عبدالعزيز / ما تقدر ترضعهم ..
الدكتورة / الا تقدر .. راح تجيك الممرضة وراح تسحب من صدرك حليب وتحطة برضاعة .. وترضعهم اياه ..
العنود / الحمد لله على كل حال ..
متعب / ما قصرتي دكتورة .. " الدكتورة هزت راسه و طلعت "
ام عبدالعزيز / الا العنود وشلون ولدت طبيعي والا عملية ..
مشيرة / لا الحمد لله طبيعي ..
متعب بهمس للعنود / والله خاطري اسلم على راس الدكتورة ..
العنود تطالع فيه مو فاهمة / .................
متعب بخبث / البنج .. خلاك تهذين وتقولين كل اللي مخبيتيه عني ..
العنود بخبث اكثر / عسى ما قلت لك عن عشقي لبتال ..
متعب عصب / مالقيتي تعشقين الا ذا .. من زين الطبايع ..
العنود تنهدت / ماني فايقة لك متعب " انتبهت لكوب الحليب اللي مدته مشيرة " .. تسلمين .. ابعدي ذا عني اتعبني ..
ابو عبدالعزيز سمع كلامها / متيعب قم .. قم من عند العنود لا توجعها ..
متعب ابتعد عن العنود ليريح جسمه على الكنب وهو يتنهد قهر ..



ــــــــــ



بيت ابو نايف ..
ساره بخوف / ما ادري ..
شريفة تقرب منها / الا تدرين .. وينهي فيه ..
ساره بخوف / راحت مع زوجها ..
شريفة بخبث / تكذبين يا سوير .. العنود مو مع زوجها وانا متاكدة من ذا ..
ساره / ...........................
شريفة / انا عرفت ان بتال بالشرقية جعلة ما يعود .. والعنود مو معاه .. وين هي فيه ..
ساره / ما ادري .. " وراحت تجري لفوق وقفلت الباب اللي بالوسط يقسم الدور العلوي عن الارضي " ..
شريفة تدق الباب بقوة / افتحي الباب يا سوير .. افتحي ..
ساره توجهت لغرفة امها وقفلت الباب عليهم ..
شريفة تضرب الباب بقوة برجلها .. وبقهر / ذا الباب متى ركبوه .. طيب يا سوير اعرف يعني اعرف وين بتروحين ..
ساره بحضن امها ترجف خوف / الحمد لله ان العنود قالت حطوا الباب بالنص ..



ـــــــــــــ



بالمستشفى ..

فتحت وشافت المكان غريب عليها التفتت يمين وشافت المغذي والسلك ممتد ليدها ..
..... تنهدت وجات بتجلس .. / ......
..... بصوت حازم / لا تتحركين .. " وقف وتقدم له .. والضح جدا الضيق على وجهه " ..
رنيم بتعب / ابي اطلع من هينا ..
سند بسخرية / لا والله .. ومن بأمره ..
رنيم رفعت حاجب مستغربه نبرة صوته وتصرفة الغريب .. / بأمري ..
سند يهز راسة بلا .. وبغرور / لا انتي مالك امر ... انتي شي " واشر بيده كان ماله قيمة " .. الامر لولد سند ..
" قالها وهو ياشر على نفسه " ...
رنيم بقوة / وهذا اللي تقول بامره هينا " وهي تاشر على بطنها " .. ويعيش بامري انا ..
سند بحدة / استغفري ربك .. العيش والفناء بيد الله .. " رفع يده وبدا بالعد على اصابعه " ..
هذا اولا .. ثانيا .. اذا صار للي في بطنك شي .. صدقيني راح تتمنين الموت وما تلقينه ..
رنيم تجلس وتسحب المغذي بقوة .. وقفت .. وبقوة / وايش بتسو.... آآآآآه ..
" رفعت نظرة للي ماسك يدها بقوة " .. " سند يجلسها على السرير " ...
رنيم من طاحت عينها بعينه صابها رعب وخوف شديد .. كانت سوداء سواد مخيف .. اول مره تشوف سند بذا الوضع ..
سند بحدة / اذا تبين سلامتك حافظي عليه ..
رنيم بخوف / ..........................
سند التف على السلة وطلع حافظات اكل حطهم على طاولة وقربها منها .. وبحزم / كلي ..
رنيم تصد عنه / ..............................
سند مسك فكها لفها لجته بقوة .. وحط عينه بعينها .. وبحدة من بين اسنانه / صبري نفذ ..
رنيم بعبرة / وانا بعد .. خلاص ما عاد اتحمل ..
سند بحجة / ما سالتك .. " فتح حافظة الشوربة " .. اشربي ..
رنيم تطالع فيه بقهر .. نزلت نظرها بعد ما اعطاها نظرة هزتها .. مسكت الحافظة وبدات تشرب وتاكل من باقي الاكل ..
سند توجه للكرسي وقعد علية يراقبها بصمت ..



ـــــــــــــــــ


يوم جديد ..


بيت ابو سند ..

غرفة ياسر ..

غرام بحدة / لا والله اضحك علية بهذا الكلام ..
ياسر بحزم / هذا اللي عندي .. وبعدين من الكبير فينا انا والا انتي .. اذكر الكبير هو اللي ينصح ..
غرام / و اذا كان الصغير يشوف شي ما شافه الكبير .. من اللي بنصح ..؟!!
ياسر تفف وصد / .....................
غرام بحدة / ياسر اذا صدق تبي شجون اخطبها واعقد القران .. وخلي كل شي رسمي .. وفي الحلال والعلن ..
ياسر / اذا خطبت .. بيقولون هي لك بس ما يصير قبل اخوانك .. واخواني اذا شابوا تزوجوا ..
غرام / صدق من قال عذرا اوقح من ذنب .. لو صار اللي تسوية معي والا مع مرام قبل بيرضيك ..
ياسر بعصبية / والله لو اعرف انه فيه شي من كذا لكسر راسك ..
شجون بعصبية / لا والله يعني تعرف ان هذا غلط وتمشي فيه ..
ياسر يصد / انا مو نيتي شر .. ابي افهمو شجون قبل العرس اذا تفاهمنا استمرينا واذا لا تركنا بعض بهدواء ..
غرام ترفع حاجب / احلف بس .. " وقفت وبحدة " .. اسمع اذا زاد هالموضوع راح اوصل العلم لسند ..
والله والله والله يا ياسر ان ليسريك سند بليل مابه ضوء تطلب الرحمة وما تلقاها .. فسم بالرحمان ..
ورجع عقلك لراسك .. لو عناد والا عمي خالد والا أي احد بالعايلة عرف بالموضوع .. لتقوم حرب البسوس ..
ياسر تنهد / هذا الكلام ايش فائدته الحين .. الحين قطعت علاقتي بشجون خلاص .. انتهى كل شي ..
غرام تحط يدها على خصرها / راح اصدقك هالمره .. بس والله يا ياسر لو اشك والا احس ان فيه شي يـ ..
" قطع كلامها اتصال فارس يستعجلها با نزول " .. احمد ربك رحمك اتصال فارس .. رايحين نزور رنيم ..
ياسر ما صدق يفتك / مع السلامة والقلب داعي لك ..
غرام عند الباب التفتت عليه واعطته نظرة سخرية ومشت عنه ..



ـــــــــــ


بالمستشفى ..

في غرفة رنيم ..
ام سطام وابو سطام .. وصقر وام صقر ..
ام سطام / خلها تاكل الدباء والقثاء والقرع .. وابعدي عن الدبنجان والملوخية والبامية .. وكلي القرص والسمن ..
واشربي الحليب .. " ابو سطام يسمع كلام ام سطام ويهز راسه .. شاركها بالحديث " ..
ابو سطام / عليك بالمرق واللحم .. والقرصان .. كلي الاكل اللي يشد العضم " وهو يشد بقبضت يده ويهزها " ..
قوي عضمك بالاكل الزين والمفيد .. لا تاكلاين الاكل الخربان ذا الملوي هنقرقر وبسبست ذا ..
صقر / هههههههه يبه هنقرقر اللي هو همبرجر بس ايش بسبست ..
ابو سطام / وانا ادري عن اكلكم .. انتم تقولونه << " الا الان لم يتم التعرف على بسبست " ..
ام صقر / .............................
سند ابتسم على كلام جده وجدته .. التفت على رنيم وشافها تبتسم مجامله .. لكن عيونها زعلانه .. " وبداخله " ..
عسى ما أزعلتك البارح وزودت الجراح جراح..
عسى ما مرت الدمعه على اهدابك من اسبابي..
جرحتك من كثر شوقي وخليت الكلام رماح..
ولا أدري شلون يا عمري طعنتك حيل بعتابي..
بدون شعور صدقني ترى كثر الغلا ذباح..
تعال وشوف بغيابك غلاك وشلون سوى بي..
حرام اتغيب من عمري وتعطيني الفراق وشاح..
حرام الدمع في عيني مناديله هي اهدابي..
غيابك يشغل عيون الزوايا وممتلي اشباح..
وانا انثر صوتك بقلب المكان واشعل ابواب..
تلفت للامل دام الرجى في عمري الملواح..
انادي لك ولو شرهت وصولك تقطع اعصابي..
ابيك الجاي من عمري انا ماابيك شي وراح..
مدامك اجمل وآخر مدامك اول احبابي..
أبي ارتاح ياعمري وانا ادري هم تبي ترتاح..
تعال وقبل ماأفرح ترى تفرح بك ثيابي..
احبك يابعد عمر الحزن والجرح والافراح..
احبك كثر مانامت عيونك داخل اهدابي..

.........بصوت عالي / سند ...
سند انتبه .. وبفزع / هلا ..
غرام بضحكة / الله يعوضك خير يبه .. طلع مو حاس باللي حوله ..
سند وقف وقبل يد ابوه وامه .. سحب غرام وقبلها على جبينها .. قرص راس انفها / بطلي شقاوة ..
ابو سند يجلس على الكرسي / ايشلونك يابوك ان شاء الله بخير ..
رنيم / بخير .. كيفك ياعمي ..
ابو سند يبتسم / دام ان الفهد الصغير بخير فانا بخير ..
رنيم بجمود / ....................
سند يبتسم / جعل عمرك سالم يبه ..
غرام وقفت وصارت تدور بالقهوه على امها وابوها واخوها .. صقر وام صقر وابو سطام وام سطام طلعوا من قبل ..



ــــــــــ



يوم جديد ..


بمزرعة العنود ..
متعب جالس على الكنبة / ابي افهم ليه ما رحتي لبيت امي ..
العنود واقفه على البلكون .. لبسه بنطلون اسود وبلوزة كحلية باكمام طويلة .. التفتت له ..
تقدمة خطوتين .. لتسحب النظارة الشمسية .. / ما يحتاج اتعبهم .. الحمد لله هذا انا لي 3 اسابيع ..
الجرح برا .. وسلطان والظبي بالحضانه .. والخدم حولي .. ما ابي اتعب احد ..
متعب / انتي ايش فيك .. احس بعض الاحيان مريضة نفسين ..
العنود ابتسمت وتوجهت له لتجلس على الكنبة بهدوء / ليه .. لاني ما ابي اتعب احد ..
متعب / مو بس كذا حتى " وهو ياشر على قدميها الحافيتان " .. هالعادة اللي ما خذتها ..
العنود تطالع لقدميها .. وباستغراب / ليه .. النبي صلى الله علية وسلم كان يمشي حافي القدمين ..
متعب / عليه افضل الصلاة والسلام .. لكن ما كان ينقعها بماي وثلج ..
العنود تهز راسها / امممممممممم ..
متعب / شنو امممم .. ليش تسوين كذا ..
العنود بغموض / لا ولا شي .. " وقفت ".. توديني للمستشفى ..
متعب تنهد / اكيد .. " وقف " .. مشينا ..



ــــــــــ



بيت ابو سند ..
مرام راجعة لبتها اليوم .. توها جاية من الصالون .. وتكمل تعديل بالبيت ..
مرام واقفة قبال المراية تضبط شكلها وفستانها .. والجوال بالاذن ..
مرام / نوال .. انا معتمدة عليك ها .. ما ابي لخبطه يكوف اخوك ملخبطني هاليومين ..
نوال / هههههههههه الله يعينك .. انا انتظر الحظة .. ابي اشوف صدق قرفان ..
مرام تنهدت بضيق / نوااااااال لا تذكريني .. اول ما امي وخالتي قالوا لي السالفة صابتني حمى وبعدها الالتهابات ..
نوال / هههههه والله حالتك صعبة .. من 40 يوم لشهرين ..
مرام / اووووووووف نوال بتبدين التشمت .. قولي ان شاء الله مو صدق توقع امي وخالتي ..
نوال / لا مرام .. طلال متغير .. واذا رجعتي البيت بشوفين شي راح ياكد لك قرفة ..
مرام باستغراب / ايش هو ..
نوال / لجيتي تعرفين .. يالله باي .. خليني اكمل شغلك ..
مرام تهز راسه / طيب باي ..
قفلت المكالمة والتفتت لغرام اللي تلعب مريم .. بعبرة / غرام خايفه ..
غرام ترفع راسها / ليه .. امي وخالتي مريم شنو قالوا لك ..
مرام / قالوا اذا صدك لا تزعلين .. وبلغينا ولا تستحين .. وحنا نعرف نعالجه ..
" وبخجل " .. تصدقين كل ما اذكر انه شاف الوضع استحيييييييييي ..
غرام / وليش تستحين .. هذا خلقت ربي .. ويمكن لا شاف تعبك يرحمك ..
مرام بضيق / اووووف خايفه وقلقانه ..
غرام / توكيل على الله .. وسمي بالرحمن .. ومايصير الا كل خير ..
مرام / توكلت عليك يالله .. " تركت المرايه وتوجهت لبنتها .. ابتسمت " الحلوه نامت ..
غرام بتعب / الحمد لله تعبتني الين نامت .. الله يعينك عليها .. دلوعه ..
مرام بحنان تحملها بين يدينها قبلتها بهدوء / فديت الدلوعه أنا .. يالله ننزل ..
غرام / فارس تحت هو اللي بيوصلك .. " ابتسمت " يقول ما ادري كيف راح اصحى الصبح و ما اسمع صوت صياحها ..
مرام تتوجه للباب .. بابتسامه / فديت الحنين أنا .. يالله خلينا منزل نتأخر ..



________



في المستشفى ..


وقفه عند حضانه الأطفال وتطالع الأطفال بحنان وابتسامه ..
متعب متوجه لها ومعاه اوراق .. التفت جهة اللي تطالعهم العنود .. ابتسم / بالله مو خاطرك تاكلينهم ..
العنود التفتت له .. وبابتسامه / مادام هي في خاطرك ليه ما تتزوج وتجيب لك بيبي وكله محد بيحاسبك ..
متعب يرفع حاجب / الحين هذي جزاتي .. مطلع عيالك بالف كلفه وعنا .. وتغثين كبدي بهالهرج ..
العنود بفرحه / صدق راح اخذهم اليوم ..
متعب ابتسم / ايه .. دورنا معارف و واسطه اللين كملت الاجرات وطلعتهم ..
العنود تنهدت والتفتت للأطفال / ابي ارجع لـ الرياض ..
متعب باستغراب / ليه ..؟
العنود التفتت له باستغراب أكبر / شنو الي ليه ..
متعب / ليه بترجعين ..
العنود / بيت ابوي وابي ارجع له هذا الصحيح ..
متعب بغموض / ....................
العنود / متعب فيه شي وأنا ما اعرفه ..
متعب / ? بس ما ابيك تروحين ويرجعونك لبتال ..
العنود بنظرات مقصودة / ..................
متعب يتهرب / أنا رايح اكلم الممرضه تجهز العيال ..
وترك العنود واقفه وتوجه لغرفة الممرضات .. باقي الإجراءات ..



_______

بيت أبو سند ..

شقة سند ..

رنيم نايمه على السرير .. دخل سند بهدوء ومعاه صينية الاكل .. تركها على الطاولة .. وبهدوء / رنيم .. رنييييييم ..
رنيم فتحت عيونها بتثاقل / .............
سند بجمود / قومي كلي ..
رنيم تصد وبضيق / ما ابي ..
سند تقدم لها وسحبها من الفراش بحده / أنا ما طلبت رايك أنا امرك .. " توجه لمفتاح الاضاءة وفتح كل المبات "..
رنيم تصرخ بانزعاج / اووووووه ماا ابي .. ما تفهم ..
سند يسحب الطاولة ويقربها لرنيم .. وبحزم .. / وأنا قلت لك امررر .. يعني تاكلين وبدون صوت ..
قطع قطعت خبز ودخلها لفهمها بالقوة .. وقف / أنا داخل الحمام اخذ لي دوش واطلع .. القي حبة رز فالصحن ياويلك..
رنيم ضربت الطاولة برجلها بقوة وطاح كل الاكل على الأرض .. رفعت نظرها لسند وبتحدي ..
لكن سرعان ما غيرت النظره لخوف ..
سند يتقدم لها ووجه اسود من الغضب .. وبحده / أجمع الاكل الحين وادخله فمك بالقوة وهو حايس كذا ..
رنيم بتحدي وقبلها يرجف من الخوف / ماتقدر ..
سند يمسك شعرها بقوة ويمد يده على مجموعة من ا?رز اللي مرمي على الأرض وممزوج بايدام وسلطه والخبر ..
وشكله مقرف جدا .. اخذ منه جزء وقرب يده من فم رنيم بحده / ما اقدر هااا ..
رنيم تخوف / سند بعد عني راح ارجع ..
سند بحده حط الاكل في فمها ودخله .. لعت كبد رنيم .. بسرعه بعد يده وهي راحت تجري للحمام " أكرمكم الله "..
سند مسح وجهه وتنهد / لا اله الا الله .. " رفع سماعة التلفون وطلب الخدامه تجي تنظف الغرفة وتجيب اكل ثاني "..
رنيم خرجت من الحمام ووجهها احمر وعيونها حمرا .. سند بداخله " ااااه يا قلبي عيونها بكت بأسباب جرحي "..
سند بحزم / الحين راح يجيبون لك اكل ثاني ..
رنيم تمسح انفها بقوة زادت من احمراره / ما ابي .. ليعه كبدي ..
سند يتوجه لمكان الفوطه اخذها .. وقف أول ما شاف الخدامه الخاصة برنيم تدخل / نعيمه جيبي اكل المدام بعد ساعه ..
نعيمه / هازر بابا ..
رنيم لعت كبدها مره ثانية لمن شافت نعيمه تنظف الأرض وراحت تجري للحمام .. لحقها سند ..
عند باب الحمام " اكرمكم الله " سند يسند رنيم .. مسح وجهها بالفوطة وبغموض / ? تعانديني و الا بتتعبين ..
رنيم رفعت عينها فيه .. أبعدته وتوجهت سريرها ورمت نفسها بقوة مؤذيه لها .. سند بحده / رنيم ..
رنيم رجفت من الخوف بس طنشته ما يقدر يسوي شي / ......
سند توجه لـ الحمام قبل ما يتدهور ويسوي شي يندم عليه طول عمره .. تحمم وهو يحاول يهدي نفسه وينسى غضبة ..
بعد ما طلع ولبس كان بيتعطر بس تذكر ان رنيم ترجع ان شمت ريحة العطر فترك العطر ..
جلس على الكنبة قبال رنيم .. ورنيم ماسكه جالكسي اس 3 وتسولف بالواتس اب ..
سند بغموض / اتوقع معدتك هديت ..
رنيم / ..........................
سند رفع السماعة / نعيمه الاكل جاهز .. طلعيه .. وجيبي عصير الافوكادو مع فواكه مشكله ..
رنيم كشرت بوجهها .. رفعت الفرشة ودخلت تحتها وتغطت كلينا .. سند شاف حركتها وابتسم ..
بعد دقايق دخلت نعيمة .. ومعاها صينية الاكل .. وضعته على الطاولة وراحت ..
سند بغموض / قومي اكلي ولدي ..
رنيم / ......................
سند يقوم ويجلس جنبها .. رفع الفرشة بقوة .. وبحزم / قومي ..
رنيم فتحت عيونها ببطء / ما ا بي ..
سند يقرب منها .. وهي صدت عنه .. سند بهمس حاد / مو على شانك .. علشان ولدي ..
رنيم جات بتضرب بطنها .. الا بيد سند تمسكها وتضغط بقوة ..وبحدة / طول السبع شهور الجاية ..
راح تكونين خدامه لولدي .. تاكلين وتضحكين وتغيرين جو وتنامين بحضني .. ما ابي ولدي يطلع معقد من شي ..
رنيم ترفع حاجب / لا والله .. وهو ايش يدريه باللي يصير ..
سند بستفزار / حساس على ابوه ..
رنيم / لا اذا لابوة فابشرك بااااارد ..
سند / كل " ن " يراء الناس بعين طبعه ..
رنيم بعصبية / انا بارده ..
سند طنشها وتوجه لطاولة .. رنيم تنقز وتجلس جنبة .. وبعصبية / رد عليه تقصد انا باردة ..
سند قطع من الخبز وبداء يا كلها وهي تهاوش انا اللي احترق واقول واحس وتبربر وتلخبط بالكلام ..
وكل بعد شوي تطلع هرجه مختلفه وتفسر مقصدة بشي ثاني .. وسند شغال ياكلها مره رز ومره ايدام ..
وخلصت وبداء ياكلها حلا والعصير الا ان خلصت الاكل كله .. التفت لها بهدوء / انا طالع اذا ولدي يبي شي قولي لي ..
رنيم بعصبية / ايه يبي .. يبك تفارقه .. " سند طنشها وراح يغير لبسه بيطلع .." ..
رنيم بقهر / بااااااااااارد ويقول انتي الباردة .. وجع .. رمت نفسه على السرير ومسك جوالها ..


ـــــــــــ


بيت ابو طلال ..
عند الباب ..
فارس يقبل مريم بنت مرام بقوووة خلاها تبكي .. فارس بحب / راح يوحشني هالصوت ..
مرام بضيق / اف منك ومن غرام تحبون تبكونها ..
ريان يفتح الباب وبصراخ / مريم جاااااااااااااااااااااات .. شوفوا مريم ..
طلع سيف وابو عبدالعزيز .. مرام تراجعت بخجل .. فارس / ههههه هذي مريوم الحلوه ..
سيف بلهفه / اعطيني اياها ..
ابو عبدالعزيز ياخذها من يدين فارس بالقوة ويبوسها .. وبحنان / ليه حبيبت جدها تبكي ليه ..
سيف بارتباك / يبه اعطيني اياها ..
ابو عبدالعزيز يمد مريم له .. سيف بارتباك / لحضه .. كيف اشيلها ما اعرف ..
ابو عبدالعزيز / اجل انقلع عن وجهي ..
مرام تحس قلبها بين رجولها .. طاح من لمن مريم شالها ابو طلال بقوة وبسرعة وبعدين بيشيلها سيف ما عاد تتحمل ..
مرام بخجل / خالي ممكن تعطيني اياها ..
ابو عبدالعزيز / لالا .. " تذكر " يووووه يابنتي خليناك على الباب تعالي ادخلي طلال راح مشوار ولا الحين ما رجع ..
فارس / يالله مع السلامة " قبل مريم بقوة خلاها تبكي وهرب بسرعة " ..
سيف / والله لا ازعل بنت اخوك سند اوريك ..
فارس وهو واقف عند سيارته / ههههههههههه تعال بس خذ شنطة بنت اخوك ..
سيف يتوجه له وياخذ الشنطة .. مرام تدخل وبعدها طلعت فوق لشقتها تجهز اللي باقي ..



ـــــــــــ



على البحر ..

حاس بتعب وارهاق وضيقه .. تنهد .. التفت بسرعة للخلف بعد ما سمع صوت سيارة تقترب ..ابتسم بسخرية وصد عنه..
وقف سيارته واخذ وقت وهو يطالع بقفى اللي جالس قباله على الصخر .. نزل بهدوء وقفل الباب ..
توجه بهدوء وجلس على الصخره .. بهمس / السلام عليكم ..
..... بهمس / وعليكم السلام ..
بعد دقائق صمت .. يغنى فيها موج البحر بلحن حزين ..
...... / ايش جابك ..
......../ اللي جابك ..
......./ انا الصداع جابني .. مو قادر انام ..
........../ ضرب يديك .. محد بيبكي عليك ..
..... التفت علية وبسخرية / وانت من بيبكي عليك ..
...... ابتسم / قلبي ..
.... صد وصار يطالع البحر / .......................
...... بغموض / حنيت ..
........بضيق / .................
....... باهتمام / وجهك واضح عليه التعب .. ما تنام ..
......تنهد / لي من حول الشهر .. كل ما اغفى تجيني في منامي .. معاها سيف مكتوب عليه بتال وعمامتي .. " شماغي "
.... بنبرة مقصودة / ندمان يا بتال ..
بتال بضيق / ما اخفي عليك .. بعد ما طلقتها ورجعت لـ الخبر ووصلت سمر وتطمنت عليها .. راجعت نفسي ولمتها ..
تسرعت .. وكل مره اقول ابي اروح لرياض وارجعها بس انشغل بشي .. ويوم يجر يوم .. اللين انتهت العدة ..
مستحي وخايف من راكان .. بعض الاحيان اقول ليته يرجع وابلغه واعتذر منه .. واخلص من الندم وهمه ..
وبعض الاحيان اقول ما سويت شي اعتذر على شانه .. انا قلت له اختك فيه وفيها .. وهو رماها عليه ..
" ضغط راسه باصابعه " تعبان يا سند .. وماني عارف ايش اسوي .. المصايب لا جاتك تجيك مرة وحدة ..
سند بهدوء / من يدري عن طلاقك ..
بتال بسخرية / من غبائي .. في اول يوم علشان اهدي سمر واريح نفسها قلت لها كل شي ..
سند / يعني بس سمر تدري ..
بتال يهز راس / لا .. سمر قالت لامي .. وامي راحت وقالت لابوي .. وابوي من يوم ما عرف وهو يعاملني بجفاء ..
سند / هذا غلطك ولا زم تتحمله .. ولسه ما عرف جدي ولا احد غيره .. والله لو يعرف راح يشب فيك ..
بتال تنهد / الله يستر .. ابي حل يا سند ..
سند ابتسم بسخرية / كل له همه .. خليني القي لي حل بالاول ..
بتال بتذكر / الا عمك راشد وينه ..
سند / يقول في لبنان .. بس الرقم اللي كلم منه سعودي .. والله يستر ..
بتال / صقر مسيكين توه صغير وحامل حمل يهد ظهره .. هالايام ينام بالاستراحه وسامر معاه ..
سند / ايه .. يبي يبعد عن جدي .. ما سكه وماسك عناد .. عناد هرب لـ الرياض وصقر لـ الاستراحة ..
بتال / الله يعينهم ..


ــــــــــ


بيت ابو بتال ..
على طاولة العشاء .. سعود وسلطان ووليد ..
ابو بتال / ايه شاطر وليد .. كل كثير علشنا تصير بطل وتكبر ..
وليد يهز راسه وياكل / .............
سعود / ما شاء الله اول مرة اشوف وليد ياكل هالكثر ..
ابو بتال بحزم / قل ما شاء الله ..
سعود بضحكة / ههههههه قلت يبه ههههههههه
وليد يوقف / الحمد لله ..
ابو بتال بابتسامه / يستاهل الحمد .. هني وعافيه ..
وليد توجه للحمامات .. سعود / يبه ما احد جاب لك علم عن راكان ..
ابو بتال وهو يوقف ويتوجه لجلسة امام التلفاز / لا والله .. سألنا بكل مكان ولا حس ولا خبر ..
سعود باستغراب / والله غريبه غيبته ..
ابو بتال / جعله خير ..
سعود بارتباك / يبه ما كلمت عمي عبدالعزيز مرة ثانية ..
ابو بتال وهو يشوف البرنامج الاقتصادي / في ايش ؟
سعود / في موضوعي انا ونوال ..
ابو بتال / نوال للحين ما تبي .. وانت طول بالك .. والوقت الحين مو مناسب ..
سعود يهز راسه / ان شاء الله بنطول ونشوف نهايتها ..
ابو بتال مركز بالبرنامج / ......................
سعود مسك جواله ويطقطق بالواتس ..


ـــــــــــــــ






بيت أبو عبدالعزيز ..


أبو عبدالعزيز / يعني تخلينا ..
العنود ابتسمت / من الأول يا يبه كان ?زم أكون في بيت ابوي ..
متعب / يعني الحين مانتي في بيت ابوك توك تقولين يبه ..
العنود بحدة / أنت اسكت ..
متعب بضحكه / افاا ..
أبو عبدالعزيز بهدوء / الي يريحك يابنتي .. وهذا بيت ابوك بعد ..
العنود بهدوء / ? تزعل يبه أنت تعرف بحالة أمي وابوي .. وساره صغيره ما تنترك الحالها ..
أم عبدالعزيز / حنا من الأول قالنا لك .. بس أنتي عنيده الله يهداك ....
ابو عبدالعزيز بحده / هصصصص هي ماعليه شرهه .. الشرهه علينا كانت حامل ومغبونه .. وطاوعنا حكيها ..
العنود / ? والله يبه ما تلحقكم ملامه .. المشاريه على اخواني وأهلي اللي رموني و ? سالوا عني ..
أبو عبدالعزيز بهدوء / يا بنتي اخوانك ...
........ يقطعهم بمرح / السلام عليكم ..
العنود وقفت بفرح / وعليكم السلام .. هلا ومرحبا .. ليه ما قلت انك بتجي ..
متعب يتقدم له / قلت ابي أسويها مفاجئة ..
بعد السلام و السؤال عن الحال والاحوال ..
أبو عبدالعزيز / الا ماجد جاء معاك يا نايف ..
نايف ابتسم / ? يبه راح يجي برمضان ان الله راد .. الحين عنده اختبارات ..
العون بغموض / الله من هالجامعه اللي كل واحد تختبره بفترة غير ..
نايف بمزح / يعني افهم انك ما أنتي فرحانه لشوفتي ..
أم عبدالعزيز اللي متغطيه ببرقعها وجلال الصلاة / الا والله انها مبسوطة بس مستغربه من تعليم هالاجانب ..
أبو عبدالعزيز / هالاجانب يا بنتي ياخذون كل شي عكسنا .. الله يكفينا شرهم ..
العنود بحزم / بكره ننزل الرياض .. " قاطعها ابو عبدالعزيز بحلفان " ..
ابوعبدالعزيز / والله انه مايمشي اللين ياخذ حق الضيف ..
نايف / حقي واصل يا يبه .. وخيرك سابق ..
ابو عبدالعزيز / تغداء بكرة وامشي الله يسهل دربك .. هي من بعد الرياض ..
متعب / والله انكم ما تتعدون ضيافتي .. بكرة عشاكم عندي ..
العنود / ما نبي عشاك .. وعن الحلف صم الكفارة ..
متعب / ما هو لك لنايف والعشاء تكلفنا وعزمنا وكان ..
العنود بحزم / من عزمت ..
متعب بسخرية / ابوي وامي وسلطان والظبي والجوري ونايف .. وانتي لا اقعدي بالبيت ..
نايف / ههههههههههههههههه خلاص تم ..
العنود تطالعهم بنظرة غرور وصدت ..
ابو عبدالعزيز / والله ما يهناننا الاكل الا بشوفتك ..
متعب / الله الله .. أجل احجز لكم بكرة وبعد بكرة تسافرون من الدمام لـ الرياض ..
العنود بحزم / ? نبي سياره ..
متعب / خلاص خذو سيارتي الثانية ..
نايف يوقف / أنا اسمحوا لي تعبان ومشتاق لصغار .. ودي لو احط راسي وانام ..
العنود توقف معاه / تعال لغرفتي ..
الكل / تصبحون على خير ..
العنود ونايف / وأنتم من اهله ..



________



بيت أبو طلال ..

شقة طلال ..

مرام متفاجأة من البيت .. طلال غير كل الاثاث .. حتى الارضيات .. سراميك الحمام غيره المطبخ كل شي غيرة ..
نيمت بنتها بالغرفة .. عدلت شكلها ورتبته من حوست العباية .. تعطرت وكثرت ..
ولعت الشموع القت نظرة على تجهيزات طاولة العشاء .. ما قصرت نوال والبنات جهزوا لها كل شي ..
ترتيب الطاولة اهتمت فيه ابرار .. ريهام الشموع ووضعها في أماكن تزيد روعه المكان ..
العشاء طلبته نوال ودفعته من احسابها الخاص .. أماني صممت علبة الهدية ..
شافت جوالها تضيء انارته عرفت ان طلال وصل هذي اشاره بينها وبين نوال مساعدتها..
طفت الانوار وخلت الشموع .. طلال فتح الباب وتفاجاء بشكل الصاله ..
مرام تقدمت وبدلع / مفاجأة ..
طلال بتلعثم وارتباك / ااا مرام .. متى .. متى رجعتي ..
مرام تراقب تصرفاته .. / ازعجتك المفاجأة ..
طلال / ?? بس .. اا .. تفأجات .. يعني .. بس ..
مرام / طيب ليه ما تدخل واقف على الباب ..
طلال يتقدم بارتباك .. قفل الباب .. وجلس على أول كنبه قريبه من الباب .. بعيده عن مرام ..
مرام واقفه مكانها مصدومه / ...............
طلال يطلع جواله فتحه قفله .. رماه على الكنبه .. سحب المفاتيح عدها وكانه خايف تكون ناقصة ورجعها لجيبه ..
مرأم / طلال فيك شي ..
طلال بارتباك يهز راسه .. مسح جبينه المتعرق / ? ابد ..
مرام بختناق / بـ ...
قطعها صوت بكاء مريم الصغيره .. تركت طلال وتوجهت لبنتها ..
طلال يفتح ازارير ثوبه العلوي / اووووووه .. الحمد لله راحت والا رجعت قدامها ..
بسرعة قام وتوجه لغرفة النوم .. غير ملابسه ورمى جسمه على السرير .. يدعي النوم ..



______



يوم جديد ..



يراقبهم من شهر ..
ما يغيبون عن مكانهم الا وقت بسيط ? يتجاوز الساعه ..
رفع حواله .. / عرفتوهم من ..
طيب وين يروحون و من وين يجون ..
زين .. تمام .. مفهوم .. مع السلامه ..


شاف شخص يقترب من السيارة الغريبة ..


اللي بسيارة ..

...... الأول ياكل من ساندويتش طعمية / أقول لو نقول لطويل العمر ان فيه شكوك بأن البضاعه داخل البيت..
تظن ايش يامرنا فيه ... " شرب من البيبسي " ..
...... الثاني وياكل ايضاً ساندويتش / اتوقع يقول طبوا البيت وجيبوها ..
...... الأول وهو يعلق لثته بلسانه بطريقة مقرفة / ?? توقعك مو في مكانه .. للأسف ما طلعت ذكي ..
...... الثاني / أجل ..
...... الأول/ ياذكي وهذا الحرامي يوم سرق البضاعة باعها ..
...... الثاني / الا ..
...... الأول / معناته يقول طبو على البنك ..
...... الثاني / والله انك عبقري ..
...... الأول / قول ما شاء الله ..
...... الثاني / سقارتي " سيجارتي " خلصت معك سيقارة ..
...... الأول / لا بس معي ريال ..
...... الثاني / وايش ابي فيه ..
...... الأول / تعطيه المجنون اللي ورانا ..
...... الثاني قفل باب السيارة .. وبخوف / ? تخليه يقرب ترا يعدينا ونصيب مثله ..
...... الأول بسرعة يقفل الباب / تقوله صادق ..
...... الثاني وهو يلتفت بخوف / ايه صادق ولد جيراننا عليان صار مجنون لن مجنون طاح علية ثم عداه ..
المجنون ضرب السيارة عدت مرات ليصرخان الذين بداخلها بكى الثاني وأصبح هذي بكلام غير مفهوم ..
...... الأول يضرب الثاني ويصرخ / راح راح خلاص ..
...... الثاني يبكي كالطفل خائف / ااااا ااا ..
....... الأول / الحمد لله مصرت مجنون ..
....... الثاني يبكي/ وأنا وأنا ..
....... الأول / افتح عينك ..
....... الثاني يشد عينيه للاخير / هااا ..
....... الأول / لا مافيها شي ما أنت مجنون .. بس خبل ..


اما هو فقد انفجر ضحك على أشكالها المرعوبة / والله حاله ههههههههههههه ...


انتبه لدخول سيارة لساحة حوش المنزل .. دقق النظر ليراها سيارة شريفة وبكره / الله يفك شر الناس منك ..
ابتعد عن زجاج الشباك حتى لا يشك به أحد أو يجلب احاديث سيئة من الجيران عنه ..



_______



بيت أبو طلال ..

مرام / صحيت مريومه وصارت تبكي ورحت انيمها وما رجعت الا هو نايم ..
أم طلال / ما شفتي شي غريب مصرخ عليك شي ..
مرام تهز راسها / ? ابدا بس كان مرتبك ..
أم سند / هاه مرتبك .. أول الخيط ..
أم طلال / مالنا الا عمي هو يحلها ..
أم سند تبتسم / وأنا ابي احضر لحظة العلاج ..
أم طلال / ليه ما حظرتي علاج بنتك ..
أم سند بصدق / الله ? يطيح أحد باللي أنا طحت فيه .. يأختي صرت كاني طفله ما اعرف شي ..
و? جاء الليل بكيت وصحت .. و? جاء النهار مغير اتمسك بسند وهو يقودنا كاني طفله خايفه اضيع ..
أم طلال / اهاا ضيعي الحين ومالك دخل بولدي
أم سند / ههههههه لا والله اني ابي أحضر واتريق ..
أم طلال / تشمتي بكره سند حرمته تالد قدامه وأنا اتفرج بعلاجه واعلق ..
أم سند بخوف / ? بسم الله على ولدي ..



ــــــــــــ



بيت ابو سطام ..

ابو سطام / اقول يا حرمة .. ايش رايك نروح للمزرعة كم يوم ..
ام سطام / بكيفك اذا خاطرك بالمزرعة مشينا ..
ابو سطام بضيق / والله ان صدري ضايق .. وودي اشوف العيال كلهم حولي ..
مياسة / ايه والله يبه من زمان وحنا محبوسين هنيا ..
روان / تكفى جدي خلنا نروح ..
ابو سطام يبتسم / على هالخشم امروا بس .. الا وين وصلتوا باستراحتكم ..
ريهام / حديدن سهل ويخلص ..
ابو سطام / ههههههههه حديدن سهل .. الله يسهل عليكم ويرزقكم بالرجل الصالح ..
ريهام ورنا وروان خجلوا وحمرت وجهيم ..
ابو سطام / اجل بلغوا البنات انا بنمشي بكرة والا بعده للمزرعة ..
ريهام و رنا وروان رفعوا جوالاتهم وبدأوا يتراسلون بالواتس اب ثواني وعائلة الفارس كلها عرفت بالروحه ..



ـــــــــــــــــ



يوم جديد ..


على طريق الرياض ..

العنود / ايش اللي بينك وبين متعب ..
نايف باستغراب / و ? شي ..
العنود / ? تكذب علية يا نايف .. أنا اعرفك واعرف متعب ..
نايف / ابي اعرف ايش اللي يشكك ان بيني وبين متعب شي ..
العنود / احساسي .. يالله قول .. وتساسركم اللايام اللي فاتت وتحججاتك بتاجيل الروحة .. ايش اللي بينكم ..
ابتسم وهو يسمع صوت صراخ صغير بخلفه / واحساسك ما قال ان ولدك جيعان ..
العنود بضيق وهي تلتفت للخلف والتقط ابنها انام على كرسي متخصص للأطفال / تمسخر لكن مردي راح اعرف ..
نايف يبتسم ويهز راسه بـ نعم / .............



_____



بيت أبو نايف ..


زهرة / الله يكيفين شر المخلوقه .. لها اربع ايام وهي كل يوم مضيفة عندنا ..
صبري يجلس بجانبها / من يوم دخلت هالبيت وهي محراك شر ..
زهره / كل بنات العيلة شفتهم كلهم غير عنها بكل شي ..
صبري / البيوت أسرار يا حرمه ونحن ما نعرف شي ..
زهره / صدقت .. ايوه .. الا كيف عمتي ..
صبري بضيق / يقولوا اولادها بأن حالتها جدا خطيره .. ما صحت .. و? تدري بمن حولها ..
زهره تهز راسها / ما عاد بقي أحد من ريحت ابي وأمي غيرها .. ابغى أزورها يا صبري ..
صبري / اااه وأنا ابغى ازورها .. بس العم و العمه من يجلس عندهم ..
زهره / ايوه صحيح .. " تنهدت " .. الناس تقول اللي عنده مال ما عنده هم ..
وهذي الناس " وهي تاشر على الفله " .. عندها أموال بس بيتهم ما يخلا من الهموم ..



بداخل البيت ..

شريفه / هذي الغرفه لـ عبدالله ..
تفتح الغرفة الثانية .. / وهذي ليه ..
تفتح الغرفة الثالثه .. / وهذي لـ مها ..
تفتح الغرفة الرابعه .. / وهذي لـ حنان ..
....... من خلفها بسخرية / للحين عندك امل تأخذني هالبيت ..
شريف التفتت لتفتح عينيها للأخير / .....................



انتهى ..


سبحان الله و الحمد لله و الله اكبر

اعذروني على القصور والاخطاء الاملائية وهذا اللي طلع معي ..

هالبارت جزء كبير منه كتبته في التاب 10.1 .. يعني الله يعينكم على فك الطلاسم .. واتمنى انه مافيه طلاسم ..

البارت القادم سيحمل من المفاجآت والتقلبات الكثيرة .. انتظروني ..

اختكم مشاعل السعودية ..


بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..




البارت 23 ..




قالوا الشقا وشهو الشقا قلت الشقا .. ظلم السنين
( احد يمر ويتعبه ) !! ( واحد يمر ويقهره ) !!

قالوا الحزن وشهو الحزن قلت الحزن .. دمعة وعين
احد ٍ قوي .. ويصطبر .. واحدٍ تبلل محجره !!

قالوا الوفا .. وشهو الوفا قلت الوفا .. مسالم يدين
واللي يغدر فصاحبه .. عاد الليال بتغدره !!

قالوا الجفا وشهو الجفا قلت الجفا قسوة ولين
يما تغلى صاحبك .. يما ملقيك ظهره !!

قالوا الوصل وشهو الوصل قلت الوصل ماله وزين
يبري جروح ما برت .. والعفو عند المقدره

قالوا الامل وشهو الامل قلت الامل .. في نظرتين
احدن يحاول يكسبه .. واحدن يخاف ان يخسره !!

قالوا الرجاء وشهو الرجاء قلت الرجاء .. قلب حزين
يمشي على تراب الامل ,, ويخاف لا يسفى ثره !!

قالوا الوجيه اشهي الوجيه وقلت هي من جانبين
( وجه يزينه العفاف ) .. ( ووجه زين بمظهره ) !!

قالوا الحكي وشهو الحكي قلت الحكي .. ما بين بين
خير الحكي ما قل دل .. وزبدة القول ( ثمره )

قالوا الخجل وشهو الخجل قلت الخجل بالعام زين
( بس الخجل لا صار دون الحق .. خزي ومحقره )

قالوا الزمن وشهو الزمن قلت الزمن في ساعتين
ساعة طرب نفس وهوى وساعة خشوع وتذكره

قالوا الغلا وشهو الغلا قلت الغلا .. حب دفين
والحب لا قدهو حقيقه ودك انك تستره !!

قالوا الخطا وشهو الخطا قلت الخطا الله يعين
احدن ما لاخطاءه عذر واحدن ليا اخطا تعذره

قالوا المره وشهي المره .. قلت المره ضلع لدين
يبقى على طول آعوج .. من جاء يعدله كسره

قالوا الرجل وشهو الرجل قلت الرجل في حالتين
ابختصرها والذكي لا جاه حكيي فسره

( رجل سليط وكلمته ماهي تغدي لك كلمتين
ورجل معا العالم رجل .. لكن مسيرته مره !! )


" حمد البريدي " ..







بيت ابو نايف ..



شريفه / هذي الغرفه لـ عبدالله ..
تفتح الغرفة الثانية .. / وهذي ليه ..
تفتح الغرفة الثالثه .. / وهذي لـ مها ..
تفتح الغرفة الرابعه .. / وهذي لـ حنان ..
....... من خلفها بسخرية / للحين عندك امل تأخذني هالبيت ..
شريفه التفتت لتفتح عينيها للأخير / هذول عيال مين ؟!! ... " وهي تاشر بيدها " ..
نايف بحدة / عيالي .. والحين ورينا عرض مقفاك ..
شريف تختصر بقوة / هذا بيت ابوي ..
العنود بغموض / هذا بيت الظبي وسعد ماله شي فيه ..
شريفه تختصر / وأنا ايش عليه من سعد أنا بنت الظبي ..
العنود بغموض / علشان كذا عايشة للحين ..
شريفه تتنفس بقهر / هذا راكان وراح .. وراح يروح وراه زياد وبعده نايف .. وراح تبقين لوحدك .. مالك الا عبدالله ..
العنود بحده / أجل جهازي كفنه ..
شريفه رجفت قهر وخوف .. لتسرع وتلتقط عبائتها وتهرب / ......
العنود التفتت لنايف بحده / وين راكان ...
ساره الي نزلت بسرعه / العنود " لتحضنه و تقبلها " هذي الظبي .. واه فديتها ..
نايف / خذي سلطان .. اسمعي اذا أحد سألك من عياله .. قولي عيال نايف .. ? أحد يأذيهم ..
ساره هزت راسها / طيب .. زياد مع عناد وغيث بالشركة..
العنود باستغراب / عناد وغيث ليه راكان وينه ..
ساره / راكان مختفي من سبعه شهور ..
العنود بغب / كيف يعني مختفي . . وليه ما قلتي لي ..
ساره التقطت سلطان وتراجعت بخوف من غضب العنود ..
نايف بعد ما اعطى سلطان ساره .. بهدوء / حنا قلنا لها ..
العنود بحدة / وليه .. ماني اخته ..
نايف / أنتي كنتي تعبانه ..
العنود بغضب تركته وطلعت غرفتها ... ساره / الحين تزعل عليه ..
نايف / لا ما تزعل و لا شي .. المهم أي أحد يسألك عن الظبي وسلطان .. قولي عيال نايف ..
ساره / أي أحد ..
نايف بسرعه وهو يطلع الدرج / ايه .. ايه ..
ساره تطلع الدرج وسلطان بحضنها / أي أحد .. أي أحد ..



ــــــــــ



بشقة بتال والعنود سابقا .. و غيث وريما حاليا ..


عناد / انتهينا من الجزء الصعب .. سحبنا ثلاث قضايا على ظهر راكان .. وبقى قضيتين ..
وخالي سطام انت قلت تقدر تقدم عذر طبي ما راح يقدرون يحاكمونه ..
غيث / ايه .. بس يلزمنا الدفع .. بس بهالعذر نقدر نطول المدة ..
عناد يريح ظهرة على الكنبة .. يتنهد / الحين يبي لي فترة نقاهه .. والله ياني مشتاق لخيلي .. العناد ..
زياد / ...............
غيث / ما شاء الله عليكم .. عمي سعود حببكم بالخيل مثل ما هو يحبها ..
عناد يبتسم / الله الله .. ومحد يعرفنا كثرة .. الا انت ما لك بركوب الخيل ..
غيث / الا لي .. بس ما املك خيل مثلكم ..
عناد بتحد / اجل تنافس ..
غيث يبتسم / خلني اشوف والقي ركوبه تعجبني وبعدين .. نتنافس ..
عناد / قدام .. " التفت لـ زياد " .. زياد جدي ملزم تجي ..
زياد / ياليت بس امي لها مراجعه وابوي بعد .. واختي وين اخليها ..
عناد / اووووه صدق .. اجل تلحقنا للخبر .. لو يوم وترجع ..
زياد ارتبك .. هو ما يحب يمشي بخط طويل لحاله يخاف / ما ادري اشوف ..
عناد يوقف / هذي مفاتيح الشركة .. ارسلها لـ ابو غازي .. مثل ما اتفقنا .. والله انه رجال ونشمي هالـ ابو غازي ..
غيث / أي والله ..
زياد يوقف / اجل انا استأذن ..
عناد / وانا بعد .. مشينا .. " التفت لغيث " .. بعد ساعتين ارجع ونروح سوا لشرقية ..
انا جيت مع سند وهو راح .. الله يستر عليه .. يعني مالي غيركم ..
غيث بمزح / الله من المغثة ..
عناد بابتسامه / كانت متوقع زياد يخاوينا واروح معه لك هذا قدر الله ومشيئته .. فشكوى لله ..
غيث / حياك يارجال السيارة سيارتك بس امزح معك ..
عناد / الله يهنيكم ويسعدكم .. يالله مع السلامه ..
طلع هو وزياد .. زياد يوصله للفندق ويروح للبيت ..



ــــــــــــــــــ


بيت ابو نايف ..

نايف / وين العنود ؟
سارة تلعب الظبي وسلطان نايم .. / طلعت ..
نايف باستغراب / وين راحت .. ومع من ؟
ساره تهز كتوفها / ما ادري اصلن هي معصبة من اول ما جيتوا وقعدت تتكلم بالجوال بعصبية وبعدين طلعت ..
نايف / اوووووف .. الله يستر .. انا طالع عندي مشوار قريب وراجع .. ما راح اطول ..
ساره / طيب .. " طلع نايف .. وساره نادت على زهرة " .. زهرة زهررررره ..
زهرة بسرعة / هص هص .. ليصحى الولد مفزوع .. انا اسوي فطاير احطها بالفرن وارجع ..
ساره / طيب ..



عند البوابه ..
زياد داخل وشاف نايف ..
نزل من السيارة بابتسامه / الحمد لله على السلامة متى وصلت ..
نايف / اليوم .. " وبعد السلام والسؤال عن الحال والاحوال " ..
زياد / جيت بوقتك .. ابيك بسالفه مهمه ..
نايف مستعجل / عندي مشوار قريب ومستعجل .. اروح وارجع وقول كل شي ..
زياد / وانا رايح لشرقيه مع عناد .. اجل لرجعت اقولك ما يصير نقولها بسرعة السالفه مهمه ..
نايف مستعجل / خلاص تم .. سلام " تركه وتوجه لسيارته اللي واقفه بالكراج ومجهزها صبري له ركبها وطلع بسرعة "
زياد .. رفع جواله واتصل على عناد وبلغه برجوع نايف .. وانه الحين يقدر يروح معاهم الشرقية ..


زياد دخل البيت .. / السلام عليكم ..
ساره / وعليكم السلام ..
زياد انتبه للبنت الصغيرة اللي بيدين ساره / من ذي .. " صحي سلطان بكي " .. ومن ذا ؟!!
ساره بعد تفكير لثواني .. وبارتباك / عيال نايف ..
زياد متفاجأ / تمزحين ..
ساره تهز راسها بـلا / ........
زياد بذهول / ....................
ساره تطالع فيه وفي تصرفه / ...............
زياد يوقف / انا ابي اسافر الشرقية مع عناد .. جدي يبيني ..
ساره / طيب ..
زياد طلع واخذ له لبستين بسرعة ونزل .. ساره باستغراب / بسرعة بتروح ..
زياد / ايه .. عناد وغيث ينتظرون .. مع السلامه ..
ساره / مع السلامه ..



ــــــــــ



بالمزرعة ..

الكل وصل .. ما عاد عناد وغيث وزياد .. وبدر لزال بالدورة العسكرية .. وابو صقر مسافر ..

بالمجلس المفتوح " الخيمة .. او الديوانية " .. ابو سطام وام سطام يتهامسون ..
ام سطام / تقول من يوم ما رجعت للبيت وهو ابد صاد ..
ابو سطام / اجل مرتاع ..
ام سطام / الظاهر ..
ابو سطام / اايييييييييييه خلاص ازهلي الموضوع .. الليلة نداويه بأذن الله ..
ام سطام / خير خير ..




ــــــــــــــ



في مكان ما ..

......./ ايه اسمه راكان سطام سعود الفارس .. من سبع اشهر ..
ابي كل شي .. مكالماته .. واخر اتصال .. من شافه .. كل شي ..



ـــــــــ


في مكان اخر وشخص اخر ..

......./ ابي سهره غيييييييير .. واجواء غير وبنات غير ..
........./ ابشر طال عمرك ..
........../ الا وين سامي ورامي .. من لمن جيت ما شفتهم ..
.......... / في السجن امسكوا من فترة طويلة كلها كم شهر ويطلعون ..
............/ كيف انمسكوا انا اعرفهم اذكياء ومثل القطاوة بسبع ارواح ..
.........../ ما ادري .. بس فيه واحد ثالث معاهم بس خرج ..
.......... باهتمام / كيف خرج .. ومن هو ؟
........... / عنده واسطة ... واسمه .. نايف الفارس ..
........... ابتسم بخبث / نايف .. والله انا قايل ذا الولد عاجبني وابيه .. كيف تعرف على رامي وسامي ..
........../ عبدالله .. تعرفه ... قريبه .. ولد خاله او خالته .. زي كذا ..
........ / هههههههههههههههه عيال الفارس .. آآآه من عيال الفارس .. هذول ذهب اذا وعدوا يوفون ..
خلك معاه .. ولا تفرط فيه .. ابيك تجيبه عندنا وهو مستوي .. فهمتني يا حسن ..
حسن / فهمت طال عمرك .. الا طال عمرك راشد و عمر و سالم سالوا عنك ..
....... / ايه ادري كلمتهم والحين على وصول .. شوف طالباتهم .. واهتم فيهم وخاصة راشد .. تعرف من راشد ..
حسن / اللي اعرفه ان اسمه الضابط ..
......... / هههههه صحيح .. الضابط راشد الفارس ..
دخل بعكازة وبنبرة مقصودة ........../ سمعت اسمي .. تمدح والا تذم يا تركي ..
تركي يوقف بخبث / اكيد امدح يا الضابط .. " وهو ياشر على مكانه " .. العين ما تعلى على الحاجب ..
تفضل صدر المجلس ..



ـــــــــــ


بالمزرعة ..

مرام بضيق / الليلة عيد زواجنا .. مرة سنه .. ولا سويت حفله وفرحت واستانست اوووف ..
نوال / مو لازم بنفس الليلة خليها بعد اسبوع يمكن تنفك عقدة طلال ..
غرام التفتت لمرام ونوال وتفتح عينها وتغمز وتاشر بحاجب يعني انتبهوا لكلامكم سمر موجودة ..
لكن نوال ومرام ما انتبهوا لها ..
سمر دمعت عيونه وبعبرة / عن اذنكم .." وقفت بتثاقل وابتعدت عنهم " ..
غرام بحدو / انتي واياها ما تحسون باللي حولكم .. انتي احمد ربك ان زوجك عندك وبخير ..
مو غايب ولا تدرين حي والا ميت .. احترموا شعور الغير .. " وقفت وتركتهم وتوجهت لسمر " ..
مرام عضت على شفايفها / يووووووه نسيت سمر ..
نوال / وانا ما انتبهت لها ..
ريهام / الله يهديكم بس .. الا وين شجون ..


بداخل الفلة ...

شجون تتكلم بالجوال ..

شجون / هلا سمية .. ايشلونك .. لا احنا بالمزرعة الكل خلص اختباراته قالنا نغير جوا ..
انتي كيفك وكيف اولادك .. " باستغراب " .. كيف .. اقابل من ؟.. " ضحكت " .. لا لا انتي رومانسية مره ..
لا طبعا ما اقدر .. ما في مجال ابد .. انتي تعرفين عائلتنا ايش كثرهم ما شاء الله .. ما تقدرين تاخذين نفس ..
الا فوق راسك عشر يتنفسون معاك .. يالله سمسم راح اتركك الحين .. ينادون عليها بااي ..
" قفلت المكالمه والتفتت لنفسها بالمراية نقصت كيلوغرام هالاسبوع .. جسمها احلو .. رفعت غرتها وحطت بنسه ..
وتركت باقي شعرها مفتوح توها قاصته جديد .. طلعت من الفلة وتوجهت للبنات اللي جالسي بالحديقة الخلفية ..


شجون / سلام .. " التفتت لغرام وسمر اللي جالسي جنب بعض " .. ايش فيهم ..
الكل / وعليكم السلام ..
رنيم تاكل فطاير باللحم والطحينه ../ سمر تبكي .. اامممم .. شجون ممكن تنادي نعيمة تجيب لي فطاير ..
ابرار تبتسم / ما شاء الله رنيم .. مره تغيرتي .. حلويتي وصرتي دبودبه تناكلين ..
رنيم بزعل / يعني انا قبل شينه ..
مرام تبتسم / لا هي تعقد مقارنه بيني وبينك .. انا بحملي سمرت وشكلي شين .. و سمر نحفانه ..
وانتي تهبلين .. " وبخوف " .. ما شاء الله ما شاء الله .. ليسمعني سند ويذبحني ..
رنيم كشرت وبقرف / اسكتي لا تسدين نفسي .. " وبصراخ " .. نعيمه نعيييييييييييمه ..
نعيمة جات لها ومعاها صينيه فيها فواكه وعصير و فطاير وساندويتشات وحليب ..
حطتهم قبال رنيم .. طلعت علبه صغيرة من جيبها / مدام .. هادا دواء .. بابا يعطي مدام يأكل ..
رنيم / ياكرهي للكلمات المتقاطعه .. دواء ما افي " وهي تهز راسها بلا " .. بس هاتي الاكل ..
" ريهام تدقها وبهمس " ../ امي تطالعك ... ان ما اكلتي بتزودين زعلها ..
رفعت رنيم نظرها لامها وشافتها تطالعها بحده .. اخذت العلبة من يد نعيمه وبلعت حبوب الفيتامين ..
نعيمة قربت صينية الاكل .. وبدات رنيم تاكل ..
نوال بابتسامه / بسم الله عليك ما شاء الله .. شوي شوي ..
رنيم تاكل بعصبية / ....................



ــــــــــــــــ



بيت ابو عبدالله ..

صوت رنين جوال ..
رفعت الجوال وفتحت المكالمة ..
.... / هاااااااااااي ..
مها / هااااااااااي ..
...../ كيفك يا قمر ..
مها بدلع / بخير .. كيفك سوسو ..
سهى / بخير .. اسمعي انا مسوية بارتين صغير وعازمتك ..
مها / واووو وناسة الاجازة بدات وماما مو راضية تسفرنا الى لمن يرجع عبدالله من السفر ..
سههى / يعني انتظر جيتك ..
مها / اكيد .. متى ووين ..
سهى / البارتين الصغير نهاية الاسبوع .. اما البارتين الكبير لسه ما حددت له وقت .. هذا تجربه ..
مها / وووووااااااااووووو وناسة ..
سهى / اكيد .. حاب تجيبي احد معاك ..
مها / راح اشوف حنون .. يمكن تجي ..
سهى / هلا بكم .. يالله باي قلبي رايحه اعزم الباقي ..
مها / بااااااااي ..


ـــــــــــــــ


بالمزرعة ..

ابو سطام / بتال ..
بتال التفت لجده / سم يبه ..
ابو سطام / وين مرتك من زمان ما شفتك رحت يم الرياض ولا جبتها ..
بتال بارتباك / يبه واشلون من زمان مارحت وانا قبل اسبوعين رايح له ..
بس ما اقدر اخذها من بيت اهلها وامها وابوها تعبانين ..
ابو سطام / اييه طلعت تروح وتجي والله ما دريت .. " وبنبرة مقصودة " اجل تعال قرب ابيك بسالفه ..
بتال يقرب من جده .. / سم ..
ابو سطام وشوشه باذنه ليبتسم بتال وياشر براسه / تأمر ..


ــــــــــــ


عند الحريم الكبار ..
ام سند / والله انك مو بصاحية يبيلك علاج ..
ام بتال تبتسم / الا والله الحين صحيت .. من الاول كان المفروض اشوف عمري ..
ام عناد / من اول يعني ماضي يعني الحين معاد يفيد شي ..
ام بتال / ايه انتم خلكم طول عمركم دافنين نفسكم .. لكن انا لا .. بس يرجع راكان وياخذ سمر ..
اخذ سامر وروح دبي واتونس عدل .. واشوف عمري ..
ام عناد / ادفن عمري بكرامتي ولا ادفن عمري بقهر وحرمة تشاركني خالد والا اتطلق بتالي عمري ..
ام بتال تبتسم / ايش تتطلقين والا حرمة ثانية .. الا اذا انتي مو واثقة من خالد وحبه هذا شي ثاني ..
لكن انا سلطان يشاهق باسمي ..
ام سند / واضح لدردجة العقال رقص سامر على ظهرك ..
ام بتال طالعتها بقهر / ..............
ام سند / الا يوم تقولين ابي اروح دبي واتونس واشوف نفسي وايش انتي مسوية ودبي ما رحتي لها وجهزتي بنتك منها ..
ام بتال / ابي اروح اسهر واشوف اللي في دبي كله .. يوم رحت لجهاز سمر ..
مغير بالصالون وكم يوم ورجعت وما شفت شي ..
ام عناد / والحين ايش بتسوين ..
ام بتال تبتسم / امشوا معي وتشوفون ..
ام سند / لا والله ماني برايحة .. ولا وحدة من خواتي بتروح .. ولا تخربين عقولهم ..
ان كان انتي ماخذه ولد سطام تراه حنين وفي دمه شوي من الحنان .. لكن حنا ماخذين عيال سند ..
والله لينحرونا نحر الشاة .. وعلى غير قبله ..
ام بتال / هههههههههههه انت تقولين هالكلام يا العنود لو مياسة كان صدقت بس انتي ..
مياسة " انا في ايش افكر وهم فا ايش " / ........................
ام سند / ايه انا .. اقول يا الجوهرة ليكون بتسوين عمليات تجميل ..
الجوهرة تصد بارتباك / ....................
ام عناد وسند وهم يضعون ايديهم بذهول على راسهم / الله اكبر ..
ام عناد تطالع بوجه الجوهرة لدقائق ثم انفجرت ضاحكه / ههههههههههههههههههههههههههه ..
تخيلي يا العنود تخيلي .. هههههههههههههههه شفايفها متنفخه كان قارصها نحل .. هههههههههههههه
ام سند / ههههههههههههههه والا خدودها .. هههههههههههههههههه والا الصدر ههههههههههههه
لالا هههههههههه ما اتخيل يا الجوهرة تسوينها ههههههههههههههههههههههه
الجوهرة / لية لا .. انا بس ابي اخفي هالتجاعيد .. اما الشفايف والصدر لا .. وابي اذوب هالشحم ..
" قالتها وهي تضرب على بطنها " .. لتنفجر العنود والهنوف ومياسة ضحك ..
مياسة / يا الجوهرة حنا خواتك ونبي مصلحتك .. اننتبهي لزوجك وعيالك .. قبل فوات الاوان ..
الجوهرة / زوجي وعيالي ما عليهم خوف .. كبروا ويعرفون مصالحهم بنفسهم ..
مياسة / وانا اختك هل يصلح العطار ما افسده الدهر .. ذي خلقت ربك .. واحمديه على الصحة والعافية ..
الجوهرة تصد عنهم ما عجبها رايهم ../ ..........................
العنود والهنوف ومياسة اشاروا لبعضهم يعني اتركوها بكيفها ...



ــــــــــــ

عند الرجال ..

بتال اشر لجده يعني كل شي جاهز ..
دخل سعود وهو شايل شوايه صغير " من النوع القديم اللي يحطون فيه الفحم " ووضعها بوسط المجلس ..
ابو عناد / سعود .. تشب الضوء وحنا بصيف ..
سعود / جدي يبيه ..
ابو سطام / ايه احس بالبرد وقلت شبوا الضوء ..
ابو بتال / اذا مريض يبه خلي رعد يكشف عليك ..
رعد عقد حواجبه وصد .. جات عينه بعين سند المبتسم / ........
ابو سطام بنبرة مقصودة / لالا انا ماني بمريض المريض طلال ..
طلال يلتفت لجده وباستغراب / اناا .. لا انا لا ني بمريض ولا بي شي ..
ابو سطام بخبث / الا والله بك بلا من يوم شفت وانت كانك مخبول تراكض مرتي ودت مرتي ولدت ..
طلال تذكر ذاك اليوم وكشر بوجهه .. صد عن جده وبضيق / ما فيني شي ..
ابو سطام ياشر لبتال .. بتال اشر لسعود وسند و رغد فارس حط سيخ في الفحم " حديده مثل المسمار بس طويل" ..
سند اللي كان جالس جنب طلال سحبه بحركة سريعه بسرعة قرب منه بتال ورعد وسعود وحملوا طلال ..
طلال متفاجأ / ايش فيكم وين بـ تودوني " يحاول يفلت نفسه من بين يدينهم لكن ما قدر "..
الشباب / هههههههههههههههههههههههه
ابو طلال / يا ولد ايش بتسوون ...
وسيف وقف بيفزع لا خوة بس رده عصات جده .. الشباب نزلوا طلال على الارض وثبتوه ..
ابو سطام يتقدم منهم / يا ولدي الظاهر من يوم جاك البزر .. زر عقلك وصرت مخبول ماغير فاتح فمك وساهي ..
ابي اطقك كم طق بالنار كود يرجعلك عقلك ..
ابو طلال يفز / يبه .. ايش تطقه ..
ابو سطام / يا فترس السيخ احتمى ..
سيف برعب / ايش سيخه يا جدي .. وايش تطقه ..
فارس يمسك السيخ بقطعه من القماش تحمي يده من حرارة السيخ .. ويعطيه جده ..
طلال اللي كان لبس جينز وبلوزه ... ابو سطام / يا سند افتح بطنه خليني اطقه كم كيه ..
طلال اللي طول الكلام ساكت صرخ / لالالالالالالالالالا جدي لالالالالالالالالالالالا ..
ابو سطام / يا سند تشوف صرته بها شي .. مايجه ولا منتفخة ..
سند بخبث / الا كانها ما يجه .. " ما يله " ..
طلال بخوف / لا مايجه ولا ما نتفخة اليوم متروش وهي بمكانها .. سيف يا خوي يبه ساعدوني ..
ابو سطام يحرك السيخ بوجه سيف وابو طلال / والله اللي يقرب لحطها بصرته .. اقعدوا مكانكم ..
........../ السلام عليكم ..
الكل " بأصوات متفاوتة / وعليكم السلام ..
ابو سطام / يالله حي عيالي .. هلا بكم هلا ..
عناد استغرب التجمع اللي بوسط المجلس وبلقافه / ايش فيكم ..
طلال / عناد انا داخل بوجهك انك تفكني ..
عناد يطالع بالشباب وجده وغيث وزياد بعد يطالعون ..
طلال / غيث زياد دخيلكم فكوني يببببببببببببه سيييييييف ..
ابو سطام / لا تردون على فزعته .. اللي يستفزع بكم مو طلال هذا الجني اللي ماسكه ..
" التفت لطلال " .. قل اشهد ان لا اله الا الله .. قل " وهو يهز السيخ اللي بيده كا تهديد " ..
طلال / اشهد ان لا اله الا الله .. محمد رسول الله .. قل اعوذ بكلمات الله التامات من شر ما خلق ..
قراء المعوذتين والا خلاص ثلاث مرات وايه الكرسي .. والشباب يحاولون يمسكون ضحكتهم ..
ابو سطام ما قدر و بصوت ثقيل / هههههههههه ... " ورمى السيخ على الفحم وتوجه لمكانه وهو يضحك " ..
الشباب انفجروا ضحك / هههههههههههههههههههههههههههههههههههههههههههههههههه ههه ..
طلال اخذ نفس عميق / اوووووووووووف " عدل بلوزته وستر بطنه " .. ليش يا جدي تسوي في كذا ..
ابو سطام / هههههههههههههههههههههههههه علشان ما تقعد فاتح فمك وتسهى ههههههههههههههههه ..
الكل / ههههههههههههههههههههههههههههههههههههههههههه
عناد / سلامات سلامات يا ابو مريم شر وعدا ..
طلال صد عنهم بزعل / ......................
الكل / هههههههههههههههههههههههههههههههههههههه



ــــــــــــــــــ


يوم جديد ..


كان جالس ويفكر .. يحاول يتذكر ايش سواء ..
ابد ما يتذكر انه اخطاء .. آآآآآآآه .. رمى جسمه على السرير ليغفى بتعب ..
ليصحى برعب وهو يحاول يلتقط انفاسه .. من سقوط ماء مفاجأ على وجه ..
............... بحدة / قوم .. نمت وارتحت بما فيه الكفايه ..
........... تفاجاء بظلام دامس / انت من .. وايش تبي مني ..
.......... بحدة وهو يسحبه من بلوزته الرمادية الكئيبة / امشي وانت ساكت ..
........... وقف بسهوله .. فالأشهر الماضية كفيله بان تنقص منه عشرات الكيلوغرامات .. / طيب ..
......... فجاه من الخلف بلف يديه وقيدها بحدة .. والربط على عينية ..
......... دفعه من الخلف وامره بحده / امشي ..
مشى خطوتين مرتبكتين ضائعتين ..
....... بسخرية / خايف من الظلام والضياع .. ويوم جبت البضاعة ما خفت من ضياع شباب بلدك ..
ما خفت من ربك .. .. " وبصرخ " ... هاا يا راكان سطام الفارس ..
راكان عاقد حواجبه وهو يمشي بضياع / انت ايش تقول .. ماني فاهم ..
........... بسخرية / ههه مانت فاهم دقايق وتفهم يا طويل العمر ..



بعد وقت طويل على راكان .. يجلس على كرسي بارد لا يراء شي من حوله مربوط العينين ..



............. يضرب بيده على الطاوله امامه وبحده / كمية كبيرة من المتفجرات والأسلحة .. والمخدرات ..
والكتب التي تؤدي الى الفكر الضال .. كل هذا وتقول ما اعرف .. لا تنكر .. اعترف يخف جزائك ..
راكان بحده / ما راح اعترف على شي ما سويته .. انا ماني خوان ولاني من اتباع الفكر الضال ..
عائلتي تشهد بهذا الشي .. اسمي له وزنه بالسوق وابوي معروف .. وبايعنا ولاة الامر بالسمع والطاعة ..
....... بسخرية / ياما من العوائل والاسر المعروفة طلعوا عيال منهم دمروا وسوا سوايا محد يتوقعها .. وخانوا البيعه ..
" وبحدة " .. راكان سطام سعود فارس الفارس .. جاتنا اخبارية بان بحوزتك كمية كبيرة من المخدرات والمتفجرات ..
اعترف ..
راكان / مالي دخل بهذا الطريق .. وانا ما اعرف شي عن اللي تتكلم عنه.. والاخبارية كاذبه ..
....... بحدة / واشلون ما لك دخل .. والاخبارية اللي عندنا صحيحة ميه بالمية ..
راكان / .............................
........ بحدة / ليه تسكت .. انت تدري ايش راح تسوي البضاعة اللي جبتها .. ايش تصير بديرتك واهلك ..
راح تصير خراب ودمار .. انفس تموت .. واطفال تتيتم .. وامهات تقهر .. وزوجات تترمل ..
يعني عوائل ... يعني مجتمع .. يعني امه .. هذا اللي تعلمته .. هذا الي تربيت عليه ..
راكان / .............................
.......بحدة / ايش كانت مخططاتكم .. ومن راح يساعدك ..
راكان / ما راح اتكلم الا بوجود محامي ..
صمت لثواني طويله بنسبة لراكان ..
......... / ههههههههههههههههههههههههههههههههههههه ايش قلت ههههههههههههههههههههههههههه
راكان بعصبية عقد حواجبه / ......................
.........../ هههههههههههههههه " ضرب على الطاولة بقوة " .. " وبحدة " .. من كان يساعدك ..
راكان بحدة / قلت ما راح اتكلم الا بوجود محامي .. " سمع طرقات وهمهمه .. ثم هدوء " ..



جالس من وقت ... اعصابه تلفت من اللي صار .. ناد الى ان انبح صوته ولا رد يا صله ..
ما يدري قد ايش الوقت اللي مضاه وهو بهذا المكان .. جالس لا قدر يقضي حاجته " اكرمكم الله " ..
محتاج الحمام ضروري .. هو متاكد ان فيه فروض فاتته .. اخر فرض صلاة الفجر .. قعد يستغفر الله ..
ويدعي ربه ويناجيه بانه يزول هالمحنه عنه .. ويرجع لاهله ..
فجأة سمع صوت فتحت باب وخطوات ثقيلة .. وقف قريب منه ..
راكان يحاول يركز .. ويسمع الخطوات قريبه والا بعيدة / ............
........ / راح ترجع مكانك .. راح نشوف يا راكان راح تبقى على على عنادك ولا تعترف وتندم ..
راكان بعصبية / انا ما سيت شي علشان اندم عليه ..
..... وقفه بحدة ودفعه للامام .. راكان يمشي بخطوات خايفه ومرتبكه و ضايعه .. الا ان حس بان يدينه تنفتح قيدها ..
سحب الرباط عن عينه بسرعة والتفت للخلف وشاف الباب يتقفل التفت للمكان وشافه نفس الغرفة اللي كان فيها من قبل ..
راكان تنهد وبسرعة دخل الحمام " تكرمون " ... وبعد ما طلع كان مبلل بالماء صلى الصلوات اللي يعتقد بانها فاتته ..



ــــــــــــــ



بيت ابو نايف ..


خديجة تكلم العنود بالتلفون / ايشلونك العنود ..
العنود / بخير .. ايشلونك خالتي ..
خديجة / احسن من قبل .. الحمد لله .. الا العنود بغيت اسالك ..
العنود / هلا ..
خديجة / لي فترة اشيك على حسابي وحساب ابوي ولا القي رصيد .. راكان ما يحول لنا شي ..
العنود / ما تدرين ان راكان مختفي من شهور .. ولا نعرف ارضة من سماه والشركة خسرت ..
خديجة شهق / لا حول ولا قوة الا بالله .. والله ما ادري . انا التهيت بابوي وبنفسي .. ابوي محتاج عملية بالقلب ..
العنود / راح ارسل لك فلوس مع صبري .. بعت من ذهب امي وقعدنا نصرف منه ..
الحين راكان مطلوب بقضايا مالية وبعد جدي وابوي .. يا دوب نقدر نصرف حالنا ..
خديجة / والله ما ترسلين شي .. الحمدلله الخير واجد .. مسعود ومساعد ما يقصر .. هم قالوا حنا نتكفل بالعملية ..
لكن انا قلت ابوي وعنده خير والله ما ادري عنكم ..
العنود / خلهم يشيلون الخير اللي هم فيه من جدي بعد فضل ربي ..
خديجة / صدقتي .. سلمي لي على امك واخوانك وطمنيني عن حالكم كل بعد وقت .. اذا ما سالت تراي انسى اعذريني ..
العنود / معذورة يا خاله .. معذورة .. مع السلامه ..
بعد ما قفلت المكالمة .. التفتت لظبي وسلطان .. ابتسمت / فديت الشيوخ انا ..




ــــــــــــــ



بالمزرعة ..


رعد يضبط الفحم بوسط جلسة امه وخالته وحريم اخوانه ..
هيفاء اللي لبسة بلوزة اورونج من زارا وبنطلون رصاصية .. وقفت وتقدمت له ..
الجالسة كانت على الارض بعيد شوي عن جلسة الكراسي اللي جالسه عليها ام سطام وام عزام للمراقبة ..
هيفاء جلست جنب رعد .. وبهمس / من اللي قالك تجي تضبط الجلسه هذي .. حنا بصيف والا الشتاء ..
رعد عاقد حواجبه و بهمس / هذي امي تقول خاطر اجلس كذا ما ادري ايش عندها ..
هيفاء تقرب منه اكثر رعد بداخله " رجعنا للحراكات ذي انا ما صدقت افتك منها بعد اخر هوشه " انتبه لكلامها / هاا..
هيفاء بهمس / وين رحت .. اقولك امي وامك شاكين فينا .. امي كانت تسالني باشياء غريبه وامك طلبتك اليوم تبي تتاكد..
رعد رفع نظره فيها وهو قريب منها جدا / ايش قصدك ..
نوال من خلفهم صفرت بقوة جعلتهم يقفزون خوف .. نوال بابتسامه / خفوا علينا يا لميس ويحيى ..
رعد التفت عليها وبخبث / ياربي من الازعاج .. الواحد ما ياخذ راحته ..تعالي رتبي المكان تعالي ..
وانا رايح مشوار قريب مع حبيبتي وراجع ..
هيفاء ابتسمت بوجع " مردك يا رعد تقولها صدق ومن قلب " .. " مسك يدها رعد و وقفها / هاتي عباتك وتعالي ..
هيفاء ابتسمت / لحضه .. " توجهت لجلست امها وخالتها .. واخذت عبائتها وشنطتها " ..
ام سطام / وين بتروحون ..
هيفاء ابتسمت / رعد بياخذني مشوار .. ما ادري وين ..
رعد يستعجلها / يا لله هيفاء ..
ام سطام طالع ام عزام / ايه هيفاء .. رجلك يناديك ..
هيفاء ابتعد عنهم وتوجهت لرعد .. وابتعدوا وهم يتهامسون والعجايز بعد يتهامسون ..



ام سطام / قال لها هيفاء ..
ام عزام / هيفاء انتبهت لنظراتنا والظاهر انها شكت بشي علشان كذا راح توشوشه وهو تروعص .. " ارتبك " ...
ام سطام / لو بينهم شي كان اختلف جسمها كان ناداها حبيبتي مثل غيث وسند ..
ام عزام / والله انهم مثل الاخوان مقاريد .. مايبون العرس واغصبناهم وقالوا خلاص قضينا الحين مالهم كلام علينا ..
ام سطام / معصي .. والله اني لـ اقول لابو سطام وهو يداويهم مثل ما داؤه طلال ..
ام عزام وضعت يدها على فمها تكتم الضحكة .. / طالعي وراك ..
التفتت ام سطام .. لتجد طلال يدخل الفله / ههههه نسى كل شي من الروعة حتى بنته نساها شوفيها نايمه عند مريم ..
ام عزام تشير بيدها يعني خجلنه ..



ــــــــــــــ



عند هيفاء ورعد ..
هيفاء / وين بنروح الحين ..
رعد / نروح للخيل ...
هيفاء بزعل / انت بتركب الخيل وانا وين اروح اقعد لحالي ..
رعد يبتسم / لا بتركبين خيل بعد ..
هيفاء شهقت / هئئئئئئئئئ ما اعرف واخاف ..
رعد / افاا لالا ما يصير تخافين .. وراح تركبين على خيلي الرعد ..
هيفاء برجاء / لا رعد تكفى .. انا اخاف ..
رعد / ليه تخافين الخيل ما ياكل ..
هيفاء / ادري ما ياكل .. بس مره ركبت مع غيث وطحت وخلاص توبه معاد اركب ..
رعد يمسك يدها .. ابتسم / انا رعد مو غيث .. لا تخافين انا معاك ..
هيفاء مسكت يده بقوة / وما راح تخوني وتتركني .. " وهي تشير بيدها الثانيه كـ تاكيد " ..
رعد بضحكه / ههههه ما راح اخليك ولا اخونك ..
هيفاء بتاكيد اكثر / وععععد ..
رعد / ههههههههههه وعععععععععد يا الخوافه ..
هيفاء انتبهت انهم وصلوا للإسطبل .. رعد فتح باب الاسطبل ودخل جهز الرعد وطلع ..
رعد / يالله هاتي يدك ..
هيفاء تمد يدها .. رعد يسحبها ويقربها من الرعد .. ههيفاء شدت يدها ورجعتها بخوف / لالا خلاص ما عاد ابي ..
رعد يسحبها لجهته / يالله هيفاء ما راح يسوي شي ..
هيفاء بخوف / رعد لا تخليني ..
رعد / ما ني مخليك يا الخوافه اطلعي بس ..
هيفاء ركبت الخيل بمساعدة رعد بخوف / رعد ..
رعد / هااا ..
هيفاء / ما اعرف اسوق الخيل ..
رعد / هههههههههههههههههههههههههههههههههههه تسوقينه هو سياره ..
هيفاء / المهم .. ما اعرف اسوقه او جهه كلها ..
رعد بخفه يركب خلف هيفاء .. هيفاء صرخت بخوف تحسب نفسها طاحت ../ اااا .. خوفتني يالدب ..
رعد / ههههههههههههههه ..
وجه الخيل ومشى شوي بالميدان .. مرت عليهم نسمة هواء قوية محمله بالغبار ..
هيفاء صدت بوجهها ومالت لحضن رعد بعفوية ما تبي الغبار يدخل عيونها ..
رعد تغلغلت بصدرة ريحت عطر هيفاء وزلزلت كل احاسيسه .. ترك الخيل ونزل بسرعة ..
ابتعد كم خطوة .. ليلتفت بسرعة بعد ما سمع صرخة وتلاها صوة سقوط ..
رعد يجري لهيفاء اللي طايحه على الارض وتتاوه .. وعيونها مغرقة دمع .. بخوف / تعورتي ..
هيفاء نزلت راسها وبكت بصمت موجوع قلبها اكثر من يدها .. رعد ضمها لصدرة وبصدق / اسف .. والله اسف ..
هيفاء انفجرت بكى بصوت عالي ... رعد يزيد من ضمها .. / فين تعورتي .. رجلك يدك .. ظهرك ..
هيفاء تاشر على صدرها / هينا .. آآآآآآآآآآآآآآآآآآه ..
رعد يمسح دموعه ويقبل جبينه / اسف والله اسف .. لا تبكين هيفاء .. خلاص هوفى ..
قومي اوديك للمستشفى والا اقول لا تقومين انا اخلي سامر يقرب السيارة الى هينا ..
هيفاء تاخذ نفس علشان تهدا مسحت عيونها / لا ما يحتاج جات سليمه .. بس رضه بسيطة على يدي ..
وقفت وسندها رعد .. ابعد شعرها عن وجهها .. هيفاء سحبت الشيلة من على رقبتها مغبرة عبايتها وشيلتها ..
رجعت دمعت عيونها وهي تنفض عبايتها .. رعد ضم وجهها بين يدينه وقبل عيونها وحده وحده ..
ومسح الدمع اللي نزل منها .. وبصدق / اسف ..
هيفاء هزت راسها بصمت / ما صار شي .. انا الغبيه اللي صدقت غيث بالاول وبعدين انت ..
" تركته بغضب وتوجهت لـ الفله " .. رعد يلحقها / هيفاء قلت انا اسف ..
هيفاء / وانا قلت لك الغلط مو منك الغلط مني انا اللي امنتكم انت وغيث .. فلا تعتذر ..
رعد انتبه انهم قربوا من الفله والكل جال بار يطالعهم باستغراب .. هيفاء على طول دخلت الفله ..
ورعد توجه للمجلس بسكات ..



ــــــــــــــــ



يوم جديد ..

بيت ابو طلال ..
الدكتور ايمن .. وعمه و اخوة الاصغر .. بمجلس ابو طلال ..
عم ايمن / وحنا يشرفنا طلب يد كريمتكم المصون لولدنا ايمن ..
ابو طلال وطلال وسيف .. جالسين قبالهم ..
ابو طلال / وحنا نتشرف .. الدكتور ايمن معروف بحسن اخلاقه والسمعه الزينه ..
بس لازم نسال عنه اكثر وناخذ راي البنت وامها وبعدين يصير خير ..
عم ايمن / ذا حقكم .. وهذي ورقه فيها عنوان بيت ايمن اسالوا جيرانه واسالوا امام المسجد ..
ومكان شغلوا تعرفوه .. اسالوا زملائه .. وخذوا راحتكم ..
ابو طلال اعطى الورقة لطلال ../ الله يقدم الي فيه الخير والصلاح ..
عم ايمن يوقف ويوقف معاه ايمن واخوه .. ابو طلال / والله ما تخرجون اللين تاخذون حقكم من الضيافة ..
عم ايمن / تسلم وبيتك عامر .. ابد ما نبي نكلف عليك .. حنـ ..
ابو طلال يقاطعه / انا حلفت انكم ما تمشون اللين تاخذون حقكم وابوي واخواني لزم يشوفونكم ويتعرفون عليكم ..
عم ايمن التفت لـ ايمن وعاود اللتفات لـ ابو طلال / والله ما نقدر نردك ..



ـــــــــــ

فوق بغرفة نوال ..
ابرار / بتوافقين على طول ..
نوال / اكيد لا .. احد قالك اني مشفوحه على العرس ..
ابرار / ابدا بس انتي ما تبين سعود وقلتي تبين دكتور وهذا الدكتور تقدم لك ..
نوال / صحيح قلت ابي دكتور بس مو ايمن .. ومو لازم دكتور في الطب ..
انا اقصد بشكل عام واحد مثقف مو مثل ولد خالك داج ومعقد ..
ريهام تبتسم / تخيلوا .. يدخل سعود ويقولون هذا الدكتور ايمن خطب نوال .. ويصارخ بوسط المجلس ..
" وقفت واقفه وبطريقة المسلسلات البدوية " .. بنت عمي وانا اولا بها .. ويمسك البارودة ..
ويحطها على خشم ايمن .. ويقول له اطلع من الديرة لا اثور فيك .. وااااي حدث رهيييييييييب ..
ابرار ونوال فاتحين فمهم / ......................
نوال تقرب من ريهام / ريهام فيك شي " حطت يده على جبين ريهام التفتت لـ ابرار " ما عليها حراره ..
ريهام تبعد يد نوال / ايش فيك اقول تخيلوا ..
ابرار / لالا هذي من كثر ما قعدت مع جدي وجدتي ضرب عقلها على المسلسلات البدوية ..
ريهام تطالع فيهم بنظرات زعل / .................
نوال وابرار / ههههههههههههههههههههه
نوال / قوموا خلونا نروح لمرام نساعدها ..



ـــــــــ


في احد الاستراحات ..

صوت الدي جي عالي .. مها ترقص مع سهى .. كانت لبسه فستان احمر لنصف الفخذ ..
يكشف من الجسد اكثر من ما يستر .. مها تاشر لسهى بانها تعبت وتريد الجلوس ..
هزت سهى رسها / خذي راحتها .. بس توا السهره ما بدأت .. وفري مجهودك ..
مها / كنت متوقعه ان لسه .. لان مافي بنات كثير ..
سهى تضحك بخبث / هذي السهرة خاصه بس قريب راح تشوفي السهره الكبيرة .. لا تستعجلين ..
مها توجهت لاحد الطاولات اخذت شنطة اليد الحمراء المعه .. فتحت الشنطة وطلعت المراية الصغيرة ..
مها تهمس لنفسها / مكياجي يبي له تعديل .. " وقفت وتوجهت لدورة لمياه " ..
سمعت اصوات غريبة وتغيرت الموسيقى .. ابتسمت / شكل السهرة الحين تبدا ..
عدلت مكياجها وتقدمت بتدخل الصاله .. سمعت اصوات رجالية .. تراجعت للخلف كم خطوه ..
امالت براسها قليلن لتراء مجموعه من الرجال يختلطون مع النساء .. شهقت بخوف ..
توجهت سريعا لمكان تعليق العبي اخذت احد العبايات بسرعة وهربت من الاستراحة ..



ـــــــــــــ



بيت ابو طلال ..

الكل موجود معادا .. ابو صقر .. حتى زياد ما زال موجود .. ينتظر عناد يقول لنعود الى الرياض ..
سعود من اول ما دخل وهو عاقد حواجبه ومعصب بهمس / فارس تدري هذا ليش جاي ..
فارس / لا والله ما ادري بـ .. " قاطعه صوت ابو طلال يرحب بالضيوف " ..
ابو طلال / يا مرحبا يامرحبا .. يبه هذا الدكتور ايمن وهذا عمه وهذا اخوه ..
ابو سطام / حياكم الله يا مرحبا شرفتونا ..
عم ايمن / الله يحيك .. الشرف لنا .. ويكتمل ان شاء الله بنسبكم ..
ابو سطام رفع نظره لـ ابوطلال يعني فسر ..
ابو طلال / اليوم جانا الدكتور ايمن يخطب بنتي نوال ..
سعود وكان بركان مفاجئ انفجر .. وقف وبعصبية / يخسى .. والله انه ما يلمس شعره من راسها ..
ابو سطام والكل التفت له .. بتال مسك كتف اخوه / سعود خلنا نطلع .. وبعديـ ..
سعود ابعد اخوه بحدة / اسمع يا ولد الناس مالك نصيب عندنا ودور عليه عند غيرنا ..
ابو طلال بحزم / ولد احشم الضيوف اللي بمجلسي ..
سعود بحدة / ضيوفك على العين والراس يعمي لكن لشعر شارب لا والله ما يمسونه ..
سيف بعصبية / مالك دخل باختي .. واذا ما كانت تبيك لو تموت ما تاخذها وانقلع برا ..
ابو سطام بحزم / ولد " لسيف " .. سعود اطلع من المجلس الحين .. وبعدين نتفاهم ..
سعود يغلي من الغضب .. ترك المجلس وتوجه الا البيت .. بتال طلع وراه واول ما شافه دخل البيت تطمن ..
بتال رجع وجلس بمكانه .. سند / وين راح ..
بتال / للبيت ..
سند / عسى ما عنده سلاح ..
بتال / لا السلاح بمكتب ابوي اللي بغرفة نومه ومحد يعرف الرقم السري الا ابوي ..
ابو سطام / العذر والسموحة يا دكتور ..
الدكتور ايمن فرحان ان سعود انطرد / لا ابد ما صار شي ..



ـــــــــــ



بداخل البيت

النساء متجمعات بالمجلس الداخلي .. والبنات بالصالة ..
نوال توقف / انا رايحة اشوف ايش فيها الخدامه تاخرت ما جابت الشاهي ..
ريما / واااي نوالو ما تستحين اليوم المفروض ما تطلعين من الغرفة ..
نوال تلتفت لها / لا والله ليش ما طلع جربانه ولا معاي فيروس معدي ..
ريما / واااي اكلتيني بلسانك روحي جيبي الشاهي بلا بخل ..
نوال تمشي متجها للمطبخ / هههههههههه غيث خربك مره ريموه ..
ريما بدلع / فديـــ.... " ليقطعهم دخول سعود وهو يصارخ " ..
سعود بغضب / نووووووووووااااااااااااال ..
نوال واقفه بوسط الصاله امام الباب مباشرة وكانها بانتظاره ..
سعود شافها وما صدق بسرعة توجه لها وسحبها بقوة وسط صراخ البنات ..
سعود يسحب نوال ويرميها بسيارته .. وبسرعة ركب سيارته ومشي فيها ..
نوال وراء تحاول تفتح الباب / يا مجنوووون ايش تسووووي رجعني لاهلي ..
ابو طلال واللي بالمجلس سمعوا صوت الصراخ وراحوا يجرون يشوفون ايش صار ..
الجازي تصارخ / سعود اخذ نواال .. جيب نوااال ..
سيف يركض لسيارته .. ابو سطام صرخ على سند / امسك المخبول الثاني امسكه ..
سند بسرعة مسك سيف وطرحه بالارض وربط يدينه بالشماغ ..
سيف بغضب / والله لا اذبحه والله ما اخليه ...
ابو سطام امر رعد وغيث يمسكون طلال وما يتركونه ..
طلال بصراخ / اتركني انت وايه ..
ابو سطام يصرخ بالنساء / اصصصصصص لا اسمع صوتكم ..
" التفت لسند ورعد " .. وانتم ربطوا هالخبول ولا ينفلت احد منهم ..
" التفت لبتال وغيث " .. وانتم دوروا الخبل الثاني قبل تكبر السالفه ..
" لتفت لابو طلال والبقيه " .. قولوا لضيوف ان وحده من الورعان تعور وودوه المستشفى ..
دخل ابو سطام وهو يردد / لا حول ولا قوة الا بالله .. لا حول ولا قوة الا بالله ..
الدكتور ايمن / عسى ما شر ..
ابو طلال / لا بس واحد من الورعان طاح و تعور ونقلوه للمستشفى ..
عم ايمن / هم الاولاد كذا .. بكرة يكبر وينسى ..
عناد بوجه موضح فيه لضيق / يا عمي العشاء جاهز ..
ابو طلال يوقف بتعب / حياكم الله تفضلوا ..



ــــــــــــــــ




بسيارة سعود نوال جالسه بالخلف اسفل الكرسي .. ما يوضح منه شي تبكي ..
نوال / سعود رجعني لأهلي .. انت ايش تبي .. وين ما خذني ..
سعود يضرب الدريكسون بقوه .. بعصبية / اسكتي .. انا ترفضيني يا نوال علشان هالرخمه ايمن ..
نوال تبكي / ومن قالك انا وافقت عليه ..
سعود بعصبية / وليه يجي يخطبك .. كيف يتجراء .. لو ما شاف قبول منك ماكان تجراء ..
نوال بعصبية تبكي / ايه مو انا قليلة الادب ومو انا اللي باجيب الفضايح لبيت الفارس قلت ابعد علشان ترتحاون ..
سعود يهدي السرعة ويوقف السيارة .. وبعصبية / شوفي عباية امي مدري سمر مرمية عندك البسيها وانزلي ..
" سحب المفتاح وفتح الباب وقف واعطى نوال قفاه .. نوال انتبهت للعباية .. سحبتها ولبستها ..
دورت الشيله ولقتها طايحه تحت .. لبستها دورت نقاب او لثمه و برقع وما لقت .. اضطرت تتلثم بالشيله ..
عدلت جلستها وجلست وراء وهي عاقده يدينها على صدرها ..
سعود انتبه انها خلصت .. فتح الباب من جهتها .. وبامر / انزلي ..
نوال بحدة / لا ..
سعود قفل الباب من جهته .. وتوجه لها وسحبها من يدها .. وبفحيح / اذا تبين سلامتك لا تعانديني ..
نوال برعب نزلت .. و باختناق / سعود تعوذ من الشيطان واتركني ..
سعود بحدة / امشي وانت ساكته ... " سحب حبل كان بجيبه " .. " و بأمر " .. مدي يديك ..
نوال تراجعت خطوة للخلف .. وبخوف / ايش بتسوي ..
سعود يسحب يدينها بقوة / ابي اربطهم .. " لف الحبل على يدينها بقوة " ..
نوال تبكي / سعود انت مجنون .. والله مجنون ..
سعود ابتسم وبخبث / مجنون بحبك ..
نوال بخوف فتحت عيونها للاخر .. تراجعت خطوتين لكن سعود سحبها بالحبل وكانها بهيمه ..
تقدم من الشاليه وفتح الباب ودخل .. نوال تتلفت يمين ويسر تبي تشوف حسني ..
سعود انتبه لها .. بخبث / تدورين على شي ..
نوال بقهره / .............
سعود يتقدم من باب الغرفة وفتحها .. وبخبث / تفضلي يا دكتورة نوال ..
نوال بس شافت الغرفة شهقت بقوة وانفجرت بكي / سعود حرام عليك انا بنت عمك .. اللي تسويه حرام ..
يا ويلك من عذاب ربي .. بكرة الناس راح تكلم بالشينه علينا .. انت رجال عاقل .. خلاص والله ما اتزوج ايمن ..
راح ابطل شغل .. خلاص .. سعود الله يخليك علشان امك .. علشان اختك .. طيب علشان ولد اختك .. اتركني ..
" هي تبكي وتبربر وهو يضحك " .. " نوال خلص الكلام وصارت بس تبكي وتشاهق " ..
سعود بخبث / الا يا دكتورة نوال .. انتي وعدتيني بهديه من اول راتب تاخذينه بعد الشغل .. وين هديتك انتظرها ..
نوال بفرحة انها ممكن تخرج من هالكابوس / خلاص بس رجعني وانا اجيب لك احسن هديه ..
سعود يهز راسه / تؤت ؤ تؤت ؤ .. انا ابي هديتي الحين ..
نوال رجفت وانفجرت بكي .. سعود / هههههههههههههههههههههههههههههههههههههههههه ..
دخلها الغرفه ورماها على السرير وتركها وقف الباب عليها .. توجه للكنب اللي امام التلفزيون ..
جلس قبال التلفزيون شغله وصمت الصوت .. طلع جواله من جيبه وشاف عدد الاتصالات والرسائل ..
اتصل على جده ابو سطام ../ السلام عليكم ..
ابو سطام بحده / الله لا يسلم فيك عظم .. وينك فيه انت .. ووين وديت البنيه ..
سعود بضحكة / يا جدي القاء السلام سنه ورده واجب ..
ابو سطام بعصبية / اعقب تعلمني ديني يا ولد .. لو تعرف دينك كان ما اخذت البنت وما معاكم محرم ..
سعود بخبث / من قال ما معانا محرم ..
ابو سطام هدي وباستغراب / من معاكم ..
سعود بخبث / قلبي اللي تملكه بنتكم .. وعقلي اللي جننته ..
ابو سطام بضحكه / اعقب ياولد .. طلعت منت على سميك ..
سعود بخبث / الا والله اني طالع عليه .. هو يعش موضي وانا اعشق نوال الا عمي يوم جات بنت ليه م سماها موضي ..
ابو سطام بصدق / خبل .. الشكوى لله ..
سعود بخبث / خلاص اول ما اتزوجها .. واصير انا ولي امرها اغير اسمها من نوال لموضي ..
ابو سطام بخبث / انت جيبها .. ولك اللي تبي ..
سعود بخبث / لا لا الليلة عروس .. وبكرة نلتقي بالمستشفى ونحلل ويومين ونملك .. وبعدها ارجعها ..
ابو سطام بعصبية / اعقب يا ولد .. والله ان لمستها ما يردك عن يد اخوانها شي ..
سعود بنبرة مقصودة / القلب يرضا بجرحة مالكه ؟..
ابو سطام بعد صمت ثواني / انت وينك .. والله والله ان بكرة تسون التحليل وعقب ما تطلع تملك .. لا تشيل هم ..
سعود / بالشاليه ..
ابو سطام / اهااا الحين اجيكم .. وداعة الله .. " قفل المكالمة والتفت لـ ابو بتال " .. قم ابيك ..
ابو طلال يوقف / يبه ..
ابو سطام / حطبه .. انثبر هنيا اللين اجيب لك بنتك .. وها العلم جاك .. بكرة تحلل و بعدها تملك ..
والله لو ما نشب لنا هالتحليل كان اخذتك والشيخ وملكت لها واخذها و ما تبات الليلة الا بحضنه ..
لكن الشكوى لله طلع لنا هالنشبة تحاليل .. ما تعرسون اللين تحللون .. سنين وحنا لا نحلل ولا غيرة ولا صابنا شي ..
" وقف .. وبعصبية لـ ابو بتال " قم انت ..
ابو بتال وقف وتوجه مع ابوه لسيارة .. وركب وتوجهوا لشاليهات ..



ــــــــــــــــ

بفلته الخاصة ..
......./ طال عمرك .. صاير شي غريب .. وحبينا نعلمك به ..
....... وهو مركز بـ الاب توب / ايش عندك يا حسن ..
حسن / طال عمرك .. المبلغ اللي برصيد زياد كله انرفت ..تسديد ديون كانت على ابوة وجده واخوة المختفي راكان ..
تركي / يعني صرف اموالنا ..
حسن / لا طال عمرك .. ما لنا فيها شي ..
تركي يلتفت له / ايش تقصد ..
حسن / زياد ما دخل برصيده هالفلوس الا بعد بيع ممتلكات خاصة لهم .. وحنا تاكدنا من هذا الشي ..
تركي بعصبية / يعني وين اختفت البضاعة .. لنا كم شهر هينا .. قاعدين نلعب يا حسن ..
حسن / طال عمرك .. كل الدلائل تدين واحد بس .. و جاتنا رسالة من واحد من حبايبنا ..
بانه عنده خامه جيدة من الابيض والحب .. وعليه طلبيه كبيرة بالسوق ..
تركي / من تقصد يا حسن .. من هو اللي سرقها ..
حسن / لا تستعجل طال عمرك .. خلنا نتاكد من شكوكنا بالاول ..
تركي / وشلون تتاكد .. مو توك تقول كل الدلائل تدينه ..
حسن يطلع كيس من جيبه / شوف طال عمرك .. هذا من بضاعته اللي يبيعها .. ارسلنا واحد يشتري منه ..
تركي فتح الكيس وتأكد من انها بضاعته و .............................



ــــــــــ



يوم جديد ...


بالمستشفى ..
ابو سطام / ها وهذا حنا خلصنا تحليل وننتظر النتيجه ..
سعود / كلمت واحد اعرفه يشتغل هينا .. وبكرة العصر تطلع ..
ابو سطام يبتسم / طالع على سميك .. شقردي .. بس ما اخذت الرزانه والثقالة .. ناسي ان بكرة رمضان ..
سعود / اوووووووه صح .. " قبل راس جده " ..شهر مبارك يبه ..
ابو سطام / علينا وعليك ..
سعود يبتسم .. رفع نضرة لوالده الا يشوف نظرات لو قتله ارحم .. بلع العافية وصد ..
ابو سطام يشوف نوال طلعت من الغرفة / مشينا وانا ابوك ..
نوال بصد / وين ابوي واخواني ..
ابو سطام يوقف ويرفع عصاته يبي يضربها .. سعود يمسك عصاته / لا يبه عروس ..
ابو سطام بعصبية / انقلعوا قدام يالله ..
ابو بتال يسحب نوال لحضنه ويهمس لها ببعض الكلمات التي جعلتها تبتسم بخبث ..
اوصل ابو بتال نوال لمنزل والدها .. وابو سطام مع سعود ..
سند فتح يدين طلال وسيف واخذهم لبيت جدهم ابو سطام ..
سعود جالس بجانب ابو سطام ..
طلال وسيف اول مدخلوا كانوا بيهجمون على سعود بس ردهم صوت جدهم الحاد ..
ابو سطام بحده / علم ياصلكم ويتعداكم .. ان تعرضتوا لسعود والا نوال ما يصير لكم طيب ..
وانقلعوا يالله لبيت ابوكم .. يالله ..
طلال / وذا ما يتعاقب .. والا ما سوا شي ..
ابو سطام / من قال .. انا راح اتصرف معه .. انقلع بس يالله ..
طلال وسيف طلعوا من بيت جدهم وهم بقمة العصبية ..
سعود / الا يبه صدق تبي تعاقبني ..
ابو سطام بسخرية / لا ابد انت سمي وحبيبي ..
سعود يوقف ويقبل راسه / الله يطول بعمرك ويخليك لنا ..
ابو سطام / امين .. هي انقلع عن وجهي يالله ..
سعود توجه الى بيتهم وهو فرحان .. وابو سطام وراه يخطط لعقابه ..



" ايش توقعاتكم يكون عقابه " ..


ــــــــــ



يوم جديد ..


بيت ابو نايف ...


نايف شاف ساره بالصالة .. / السلام عليكم ..
ساره تلعب الظبي / وعليكم السلام ..
نايف بضحكة / كل ما اروح واجي القي احد من هالضعيفين بين يدينك ..
ساره / احبهم ويحبوني .. وما راح اخليهم يروحون ويتركوني لحالي مثلكم..
نايف / اهاا .. طيب قولي لـ العنود .. اني رجعت لبريطانيا .. " قبلها بقوة على خدها .. وقبل الصغار ليبكين متألمين "..
ساره بزعل / يا الدوب عورتنا .. ووين بتسافر متى ..
نايف صعد لدرج بدون لا يجاوبها .. توجه لوالدته وقبل يدها وراسها .. وتوجه لوالده وقبله وودعه ورحل ..
ساره باستغراب / ايش فيهم اخواني مطافيق .. كل واحد يروح بسرعة .. اوووف ..
العنود تدخل للبيت وهي بعباتها توها واصله / ايش فيك تكلمين نفسك ..
ساره / شفتي نايف ..
العنود باستغراب / لا .. ليش ..
ساره / توه طلع يقول بيرجع بريطانيا ..
العنود / ......................
ساره / وبسرعة طلع .. توقعتك شفتيه ..
العنود بغموض / لا ما شفته .. " وصعدت لجناحها " ..




ــــــــــ




له ايام طويلة .. لا اكل مثل قبل .. ولا ماي شرب .. حتى اضاءه ما في ..
عايش في ظلام .. حتى معرفته بالوقت ما يدري .. يصلي على النية ..
سحبوا الكتب والقران .. اعصبه تلفت .. صار يكلم نفسة كانه مجنون ..
سمع صوت خطوات تقرب .. انفتح الباب ودخل ضوء اجهر عيونه وما قدر يفتح عيونه ..


....... وصوت غير الاول / نعتذر .. كان تشابه بالأسماء ..
راكان باستغراب / كيف يعني ..
..........ببرود / تشابه الاسماء سبب المشكلة .. وحصل الخطاء عادي ..
راكان بعصبية / شهور وايام عدت وانا هينا والحين عادي ..
........... بحدة / هششششششششششش .. قالنا لك نعتذر انتهاء الموضوع ..
راكان بعصبية / كذا ببساطة .. نعتذر ..
..... سحبه بقوة .. ووقفه .. وبحدة / راح يوصلونك الشباب لمكان تقدر ترجع فيه لاهلك ..
راكان بعصبية يبتعد عن اليد اللي ماسكته / ...............
....... بتهديد / ان نطقت بحرف واحد عن اللي صار .. فودع اهلك طول العمر ..
راكان بخوف / ..........................
حس بشخصين يمسكونه وقيدوا يديه وربطوا عينيه مشوه .. هو مسير ليس مخير .. لا يراء شي ولا يستطيع المقاومة ..



ــــــــــــ



بيت ابو نايف ..

زهرة خارجة من الملحق اللي عايشه فيه هي وصبري تبي تدخل لبيت ..
لفت نظرها شي غريب التفتت جهت الشجره وشافت افعى كبيرة جدا تدخل لغرفة المخزن القابع بين البيت والملحق ..
زهرة تصرخ / يا صبررررررري يا صبري ..
صبري خرج وهو يجري / ايش بك يا حرمه ..
زهرة بخوف / افعى .. افعى " وهي تاشر على المكان " ..
صبري / متاكده ..
زهرة / ايوة متاكده .. شفتها ودخلت هالغرفة ..
صبري / والله شفتها قبل كم يوم .. ولكن ما صدقت عيوني .. صايم ودايخ واهذي .. وذحين انتي ..
زهرة / اذبحها يا صبري .. قبل لا تبلع احد .. البيت ذحين به صغار ..
صبري / خلاص لا تشيلي هم .. ذحين اكلم الشباب يجوا يساعدوني .. ننضف الغرفة .. ونذبحها ..
زهرة / وانا ابغى ابلغ العمه ..
" دخلت زهرة لتبلغ العنود باللي حصل .. وصبري جاب من يساعده .. " ..



ـــــــــــــــ



بعد مسافه طويلة ..
توقفت السيارة .. لينزلوه منها ويجلسوه على الرصيف ..
فتحوا قيده ثم رحلوا .. سحب الرباط على عيونه والتفت يمين ويسار والرؤيا ليست واضحه امامه ..
شوي شوي وضحت الصورة .. وقف بتعب .. التفت يمين ويسار .. شاف محطة قريبه ..
مشي بتعب الى ان وصل للمحطة .. التفت وشاف كافتيريا وسوبر ماركت .. تقدم ودخل الكافتيريا ..
البائع اليماني .. يراقبه بستغراب .. / ...........
راكان / السلام عليكم ..
البائع اليماني / وعليكم السلام ..
راكان حلقه ناشف / ممكن واحد ماي ..
البائع اليماني تاكد بانه مو صاحي يطلب ماي بعز نهار رمضان / ياولد استغفر ربك .. تجاهر بالمعصية قدام العالم ..
راكان دايخ ما يشوف قدامه زين / معصية انت الثثاني ورمضان ايه هات موية وبس ..
البائع يبي يساسره .. " ينادي المساعد " / ياولد .. جيب قرورة مويه ..
راكان دخل يده يجيبه طلع جواله .. ومحفظته .. حاول يفتح جواله بس مقفل .. توقع انه انتهاء شحنه ..
دور مبلغ من المال .. ما لقى شي .. راكان بارتباك / ممكن التلفون ..
البائع / تفضل .. " طلع التلفون الثابت " .. " كلم مساعده ".. ياولد انته اقعد هينا انا رايح مشوار وراقع ..
الولد / طيب ..
راكان يحس بصداع .. والرؤيا تتلاشاه امامه .. يحاول يتذكر أي رقم .. ولكن خانته الذاكرة وقوته ليسقط مغمى عليه ..



ـــــــــــــــ



بيت ابو نايف ..

قبل المغرب بدقائق ..
العماله ينظفون المكان .. شالوا كل الخشيب الموجود .. وبعض سعف النخل ..
واحد من العمال اليمانيين ../ ما لقينا شي ياصبري .. والان سيأذن المغرب .. خلنا نفطر وبعدها نكمل الشغل ..
احد اخر من العمال / شوفوا شوفوا ..
تجمعوا العمال على المكان اللي ياشر عليه .. وشافوا حفرة متوسطة الحجم باحد اركان الغرفة ..
صبري / ايش هذا .. شوفوا هذا هوا ..
واحد اخر يحرك اللي اشر عليه صبري / لا هذا حبل قديم وريحته عفناه اووووووع ..
" ابتعد عن الحفرة بسبب الرائعة العفنه التي صدرت من تحريك الحبل " ..
واحد اخر / اسمعوا .. النار والدخان راح تطلع الافعى .. خلينا نشعل النار بالحفرة ونراقب ..
صبري / اشعلوها ..
واحد من العمال صب شوي من البنزين واشعل النار فيها .. " اذن المغرب واصبح ذكر الله يتردد بالمكان " ..



داخل المنزل ..
العنود وسارة وزهرة يفطرون .. الظبي وسلطان نايمين بالغرفة ..
العنود رفعت يدينها وبصوت خاشع / ذهب الظمأ، وابتلت العروق، وثبت الأجر إن شاء الله ..
اللهم لكصمت وعلى رزقك أفطرت‏ .. الحمد لله الذي أعانني فَصمت، و رزقَني فأفطرت‏ ..
اللهم لك صمنا، وعلى رزقك أفطرنا فتقبل منا إنك أنت السميع ..
اللهم إني أسألك برحمتك التي وسعت كل شيء أن تغفر لي ..
" وبعدها بدت تتمتم بهمس خافت ادعية بينها وبين الله " ...
زهرة / واااااف ايش ذي الريحة الكريهه ..
ساره / انتي خليتي شي بالفرن .
زهرة / لا ..
العنود بعد ما خلصت الدعاء .. / افطروا قبل لا يبرد الاكل ..



ـــــــــــــــ


بيت ابو سطام ..

عقد قران سعود ونوال ..

الكل مجتمع معزومين على الفطور والملكة عادية جدا ولم يحضرها احد من خارج العائلة ..
نوال عند الباب وطلال واقف جنبها والشيخ وراء الباب / بشرط يا شيخ ..
سعود فتح عينه للاخير ../ ..................
الشيخ / تفضلي يابنتي .. نسمعك ..
نوال / اكتب ياشيخ .. الشرط الاول .. وظيفتي ما اتركها .. ولا يمنعني عنها ..
سعود بقهر / .................
الشيخ / موافق يا ابني على شرطها ..
طلال اشرله انك ساير الوضع .. سعود بقهر / موافق ..
نوال / ما خلصت ياشيخ ..
الشيخ / تفضلي يا بنتي ..
نوال بجرائه / الشرط الثاني مهري .. ابيه 500000 ريال سعودي .. وخدامه وسواق ..
وبيت لحالي.. وسيارة على كيفي اخر موديل .. ويكتبهم باسمي البيت والسيارة ..
سعود فتح عيونه للاخير .. طلال يهمس له انه كلام فاضي وانت ساير ..
الشيخ يطالع بسعود / موافق ..
سعود من بين اسنانه / موافق .. تامر امر الدكتورة نوال ..
الشيخ / على بركة الله .. وقعي يا بنتي ..



ــــــــــــ


بداخل البيت ..

البنات سحبوا نوال ..
ابرار / ها ايش سويتي ..
نوال / قلت له شروطي كلها ..
ريما / اللي قلتيهم لي البيت والسيارة والخدم والوظيفة ..
نوال بضحكة / ولا تنسين المهر اللي راح يكسر ظهرة ..
رنا / راح ياخذه من ابوه او جدي ..
نوال بفرحه / مو جدي وعمي معايه .. وهو اللي قالوا اطلبي هالشي واشرطي .. خليه يعرف انك غالية ..
ريهام تغني / حكم الئاضي .. " عدلت صوتها " يالله نكمل فطورنا ..


ــــــــــــ



بمجلس الرجال ..
سعود بقهر / 500000 ريال .. وبيت وسيارة وخدم .. ليه ؟..
ابو طلال بحدة / لساتنا على البر ماتبي طلق ..
ابو سطام / الله الله .. طلق ..
سعود شاف بنظرات الكل انهم ضده وبصف نوال / لالا خلاص موافق ..
ابو بتال / انا اقولها قدامكم .. انا ما لي دخل بعرس سعود ابد .. ولاني دافع ريال .. لا انا ولا اخوانه ..
سعود التفت على بتال وهز راسه اني مع ابوي .. وسامر اشر بيدينه اني مالي دخل ..
التفت على عيال عمه شاف كل واحد لهي باللي قدامه ياكل ..
سعود بثقة / قدها .. والله لتشوفون عرس ما صار بالمملكة كلها ..
ابو سطام اصدر صوت من فمه " يعني خرطي " ..
الكل / ههههههههههههههههههههههههههههههههههههههههه
سعود بضحكة / قمة التحطيم .. وبداخله " والله لو تسون اللي تسونه ما تكدرون عليه تحديت نوال وفزت وقادر بالثانية"..
دخل غيث ووجهه متغير / عرفت مكان راكان ..
الكل وقف / ..................



ـــــــــــ



بيت ابو نايف ..


بعد ما شالت زهرة السفرة ..
العنود تاخذ لها دوش .. ينشطها ويصحصها علشان تصلي الترويح ..
ساره قبال التلفزيون تشوف المسلسلات ..



احس بالنار تشتعل اكثر فاكثر .. وجوه مخيفه تهاجمه .. اختنق .. فاختنق .. فاختنق ..
ليقف ويمسك رسه بقوة .. ليلفت حول نفسه ويدور بالغرفة ويدور .. ليقطع ازرير ثوبه ..
يريد هؤاء يرد ان يهرب عن هذه الوجيه المخيفة يريد قتلها وابعادها .. ليركض الا الباب ويفتحه ويخرج ..



ساره التفتت لباب غرفة ابوها وشافت وجهه اسود مخيف .. وهو يقترب منها لتصرخ برعب ولكن ..








انتهى ..


اعذروني عن الاخطاء الاملائية ..


" سبحان الله و الحمد لله و الله اكبر .. "


" .. اختكم مشاعل السعودية .. لا تنسوني من دعائكم .. ادعو لبنتي بالشفاء .. " ..





البارت 24 ..



اونّ وريـاح الليـالـي تـونّـي
و البرد في جوفٍ كما الغار خاوي
ما كنّ لي عقـلٍ ولا قلـب كنّـي
جذعٍ وقف في وجه الأيـام ذاوي
وبي عبـرةٍ محبوسـةٍ تمتحنّي
في عيني وْحلقي و صدي شكاوي
وبي من قديم الوقت جرحٍ مكنّـي
وبي من جديد أيام وقتي مكاوي
ان قلت زانت خالف الوقت ظنّـي
و أن قلت هانت عاجلتني بـلاوي
اجـامـل ايــام ولا جاملـنّـي
هامت بي الدنيا هيـام الخـلاوي
و الوقت جاير و الليالي أسهرنّـي
و الحزن ما بين الضلوع مْتلاوي
أون وكـلٍ يحسـب أنّـي أغنّـي
عليل و كلٍ يحسب أنّـي مـداوي


" خالد الفيصل " ..






بيت ابو نايف ..


خرجت من الحمام " اكرمكم الله " .. نشفت شعرها ومشطته .. رفعت شعرها ولفته .. لبست جلابيتها ..
توجهت لجلال الصلاة والسجادة .. فرشت سجادتها .. وقفت امامها .. وبخشوع رفعت يديها .. الـ..


......../ آآآآآآآآآآآآآآآآآآآآآآآآآآآآآآآآآآآآآآآآآآآآآآآآآآ آآآآآآه


صرخة قوية ومرعبة .. خلتها تترك صلاتها وتروح بسرعة لصالة الخارجية ..
وقفت متصلبة لثواني .. تبي تركز وتفهم الي يصير .. طالعت بساره الملتفه على نفسها تحت الكنب وتصارخ بخوف ..
رفعت نظرها لابوها الى بوجه اسود مزرق .. شبه عاري شافت ثوبه متقطع ومرمي بالارض ..
يشد شعره .. ويتخبط بين الجدران بحده .. ركضت له تبي تمسكه .. لكن هو كان اسرع .. هرب خارج من البيت ..
العنود تركض وراه مسرعة .. ابو راكان توجه للباب الرئيسي وفتحه وخرج .. زهرة شافته وتصلبة مكانها من الخوف ..
العنود سحبت الملثم من على وجه زهرة .. ولبسته .. وخرجت لتصرخ بصبري / امسكه .. امسكه ..
صبري والعمال كانوا مركزين ويراقبون المكان حتى لا تخرج الافعى وتغدرهم وتهرب ..
العمال وصبري انتبهوا لصرخة العنود متاخرين التفتوا لابو راكان الي وصل الى الباب الخارجي ..
ركض صبري وراه .. والعمال ما يدرون ايش الموضوع و واحد واحد بدأوا يلحقون صبري والعنود وابو راكان ..
وصل لشارع العام بسرعة ليصدم بسيارة مسرعة ليرتفع عاليا و يسقط بعدها على الارض بقوة ..




ـــــــــــــــ



بيت ابو سطام ..

في المجلس ...



ابو سطام بلهفه / وينه فيه ..
غيث بضيق / توا واحد من الشباب اللي اعرفهم بالشرطة مكلمني .. ويقول لقوا راكان ..
ابو سطام وهو يتقدم بخطاوي مسرعه / مشينا مشينا .. والله ان قلبي قارصني من الصبح وانا اقول اليوم ماهو بخالي ..
غيث باستغراب / على وين ..
ابو سطام بحدة / ومو تقول لقوة وهو بالشرطة .. مشينا له ..
غيث بضيق / راكان مو بالشرطة في المستشفى ..
ابو سطام بحدة / ودوني له وين ما كان .. امشوا ..
الكل خرج من المجلس وتوجه لراكان ..



ــــــــــ



بداخل بيت ابو سطام ..


البنات مقسومين قسمين .. رنا وروان واماني وشجون وغرام عند سمر في بيت ابوها هذا شهرها الاخير وثقلانه ..
نوال وريما ومرام وريهام ورنيم وابرار وهيفاء بغرفة الجلوس قبال التلفزيون ..

الحريم الكبار بالمجلس العربي .. اللي عبارة عن جلسة ارضية ..
مريم وهي تحتضن خالتها ام سطام من كتفها / قولي لا اله الا الله يا خاله .. وتعوذي من ابليس ..
ام سطام وهي تحاول التقاط انفاسها / لا اله الا الله .. اعوذ بالله منك يا بليس .. اعوذ بالله ..
الجازي بقلق والجوال بيدها / محد يرد عليه ..
العنود ترش ماي على امها / يمه هذا ماي زمزم مقري فيه امسحي به على صدرك ..
مياسه تبكي .. اختناق امها امامها ارعبها .. / .................
الجوهره معاها جوالها / اشفيهم هذول ما يردون وبعدين مشغول والحين مقفول ..
ام سطام بخوف / ما هم خالين .. انا من الصبح وبي ضيقة .. " حاولت تقف " ..
مريم تعيدها للجلوس / وين تروحين يا خاله وانتي تعبانه .. ارتاحي الله يهديك ..
الهنوف ببر لامها / انا اروح واشوفهم بالمجلس .. واقول لواحد من العيال يوديك للمستشفى ..
ام سطام بضيق / ما بيني شي .. شوفوا لي العيال هم طيبين ..
الهنوف توها بتخطي .. الـ ريما تجري فرحانه / سمعتوا اخر خبر ..
الكل التفت عليها بخوف / .........
مياسة بضيق وهي تمسح انفها / ايش عندك يا بنت ..
ريما بفرحة / عرفوا مكان راكان ..
ام سطام ما قدرت تكتم صيحتها .. وبكيت / .. يالله لك الحمد ... يالله لك الحمد ..
مريم تضم خالتها وتقبل راسها / الحمد لله على سلامته يا خاله .. وقرت عينك ..
ام سطام وكلماتها متقطعه من البكي / .. بشـ ...ـو... ف ..نبيك ..
العنود والهنوف والجازي صدوا عنها وصاروا يبكون على بكاها ...
ومياسه ام دميعه ما يحتاج فكتها وراحت تبكي ودموعها تسيل كانه خزان وانفجر ..
الجوهرة وقفت تبي تروح لسمر خايفه لتسمع الخبر من البنات وتتعب ..



ريما رجعت للبنات ووجهها احمر خانقة الصيحة ..
ريهام / ايش فيك ..
ريما وكانها ما صدقت وفتحت الخزان الوراثي .. وقالت للبنات وكل بنات مياسة فتحوا الخزان ..
نوال تحاول تكون قويه / خلاص بنات .. والله ولا مسلسل حياة الفهد ..
ابرار تبي تشغلهم / ليكون سمر عرفت ..
بنات مياسة تقفلت الخزان عندهم فجائه ...
هيفاء بتنبيه / اصحكم احد يعلم مراسلي الاخبار .. ما لكم دخل .. ابوها واخوانها يقولون لها ..
نوال / ايه صدق " وبغرور وابتسامه " .. وجهي خير .. مو مثل وجيه بعض الناس ..
الكل يطالع فيها مو فاهم / ..........
ابرار / كيف يعني ..
نوال / بعد عرس ذي وذي .. " وهي تاشر على ريما وهيفاء ".. جاتنا المصايب ..
اما انا بس ملكت والفرح جانا .. هذا اول الغيث وبكره تشوفون الخير ..
هيفاء و ريما عصبوا / هييييييييييييييييييييي ..
هيفاء / بالعدال يا حكيمه و دواس.. بالعدال يا البنك المركزي وعين السيح ..
قومي ارقصي وغني جاكم الخير جاكم احسن .. " كشت بيدينه " .. ماااااااااالت عليك ثم مااااااالت ..
ريما بقهر وعصبية وهي واقفه ومتخصره وتاشر بيدينها وتخلبط بالكلام / وبعدين لسه الرجال ما لقوه لقوه ..
هم لقوه بس مالقوه يعني كذا .. الا هو بالمستشفى ..وما يدرون هو صاحي والا ميت ..
يعني انتظري نشوف خير والا قحط .. شر.. يعني .. يمكن نبكي بسبب وجهك .. انتي وسعودك ..
مالت عليكم .. اجل غيوثي خير .. وانتم شر لا حبيبتي غيوثي شر وانتم خير .. انتي شايفه وجهك ..
الكل / .............................
ريما عدلت وقفتها وبعصبية طالعت وجيها الكل .. وبعصبية / ايش سكتي ..
الكل / ههههههههههههههههههههههههههههههههههههههههههههه
ريما تطالعهم مستغربه ضحكهم .. وبلقافة / ايش فيه .. " تطق ريهام " ايش صار ..
الكل / هههههههههههههههههههههههههههههههههههههههه
ريما ابتسمت عـ ضحكهم / ........................
رنيم توقف وتمسك اسفل بطنها البارز / ههههههه بتذبحيني انتي آآآآآآآآآه .. " وخرجت من الغرفة " ..
هيفاء / هههههه تذكرين شي من اللي قلتيه ههههه ..
ريما تفكر وبصدق تهز راسها / لا والله ...
الكل / ههههههههههههههههههههههههههههههههههههههه
ريما ترفع حواجبه وبفشيله / بنااااااااااات ..
البنات / ههههههههههههههههههههههههههههههههههه
نوال التفتت لمرام والي بقربها مريم الصغيرة تلعب بمصصتها / وانتي ايش فيك مبرطمه ..
مرام بخنقة / كل ما جيت احتفل بعيد زواجي يصير شي ويتفركش .. قهرررررررررررر ..
البنات / هههههههههههههههههههههههههههههههههههههههههههههههههه
نوال / ههههههه وجهك اقشر ههههههههههههههههههههههههههه
البنات / ههههههههههههههههههههههههههههه




ــــــــــــ



بيت ابو طارق ..

غرفة البندري ..
البندري توها طالعه من غرفة الملابس / كح كح كح .. ايش ذي الريحة .. كح كح .. اوووف ..
قربت من الشباك بتشوف اذا كان فاتح ودخلت الريحة .. شافت ضوء متوهج غريب من خلف الستار ..
رفعت الستارة وشافت النار .. وناس تركض بالشارع متوجهه لشارع العام واللي متوجه للبيت ..
الوضع مشكوك فيه .. انتبهت ان البيت بيت ابو نايف .. تركت الشباك ونزلت تجري تحت ..


بالاسفل ..

ام طارق / يا كاف البلا يا ذا الريحة اخنقتني ..
طارق يشرب من فنجان القهوة بسرعه / انا ابي اشيك على الفيوز ليكون واحد منها ملتمس والا شي ..
الجوري تصرخ وهي نازلة مع الدرج / طااااااااااااارق .. طاااااااااارق .. الحق ..
طارق باهتمام / ايش فيك ..
الجوري بخوف / حريقة .. حريقة في بيت عمي سطام ..
طارق رمى الفنجان ووقف بسرعة وتوجه لبيت ابو نايف .. ام طارق لبست عباتها وتوجهت وراه ..
طارق فتح الباب الرئيس وهو متوجه لبيت ابو نايف .. واحد من عيال الحي الصغار / صار حادث لـ العم سطام ..
وراح يجري لشارع العام .. طارق ما يدري وين يروح .. للبيت والا للحادث ..
واحد من رجال الحاره الكبار / لا حول ولا قوة الا بالله .. يا بو عبد العزيز شفت ابو راكان ..
طارق / وينه هو فيه ..
الرجال ياشر على الشارع / مدخل الحارة على الشارع العام ..
طارق راح يجري للمكان بسرعة ..
ام طارق خرجت من بيتها وتوجهت لبيت ابو نايف .. وما سمعت بالحوار اللي دار ..




ــــــــ



داخل البيت ..
سارة تبكي بخوف ورعب ...
زهرة حملت سلطان .. وصرخة على ساره / قومي بسرعة .. خلينا نطلع الصغار ونوديهم لجيراننا ..
ساره حملت الظبي بيدين ترجف .. وهي تبكي / امي اممممممي ...
ام طارق دخلت .. وبسرعة / روحوا بيتي بساع .. وانا اجيب ام راكان يالله يا بنات .. يالله ..
زهرة حملت الظبي بيدها الثانية لان سارة منهارة ومو قادرة تشيل نفسها ..
البندري لحقت امها .. دخلت البيت وطلعت لفوق .. شافت ساره منهاره ..
مسكت يدها ولبستها جلال الصلاة وطلعتها مع زهرة وتوجهت بهم لبيتهم ..
ام طارق دخلت على ام راكان ..قربت منها وشافتها نايمه على السرير بهدوء ..
ام طارق تهز كتف ام راكان / ام راكان .. يا ام راكان .. " جات بترفع ام راكان ولكن ام راكان ثقيله " ..
ام طارق بشك / ام راكان " ضربت ام راكان على خدها " .. ام راكان ..
وضعت يدها على انف ام راكان لتحس بتنفس خفيف .. بفزع / يا الله سترك ..
وقفت ونزلت تحت تطلب المساعدة .. لإنقاذ ام راكان ..



ــــــــــــــ



بالخبر ..

في احد المستشفيات ..

الدكتور / انهيار عصبي .. وسوء تغذيه .. مع ارهاق .. الان هو يعتبر نائم ما ادري بضبط متى يصحى ..
عناد بعصبية / كيف يعني ما تدري .. حدد متى بعد يومين ثلاث متى بالكثير ..
الدكتور / المدة الطبيعية من ثلاث ايام لـ اسبوع .. اذا تجاوزت هذا الحد تكون مرحلة خطره ..
بتال بتوتر / طيب بعد هالنوم راح تكون فيه اثار شي ننتبه عليه .. نبي نفهم الحاله ..
الدكتور / الان ما اقدر اجزم لك على شي .. الان وهو كانه نايم عادي .. راح نعلق فيه المغذي ..
وفيتامينات مع شوي مهدئات " سند فتح عيونه للأخر الدكتور انتبه وبتهدئة " ..
راح تكون نوعيتها خفيفة ما تاثر عليه مستقبل .. بس الان لزم نريحه اعصابه شوي .. لانها مشدودة ..
سند يصافح الدكتور / شكرا دكتور ..
الدكتور / لا شكر على واجب .. ما تشوفون شر .. عن اذنكم .. " راح الدكتور " ..



ـــــــــ



بجهة اخر من المستشفى ..


ابو بتال وابو سطام وابو عناد وابو سند وابو طلال واقفين خلف الزجاج يطالعون براكان ..
اللي معلقه فيه سلك المغذي وجهاز التنفس على انفها .. وجهه المرهق .. جسمه الهزيل جدا ..
ابو سطام / وهم وين لقوه ..
ابو بتال / يقولون في طريق مقطوع بين الدمام والرياض .. عند محطة **** ..
ابو عناد باستغراب / ايش وده لذاك المكان ..
ابو بتال بضيق / والله ما ادري .. غيث يسال الحين ويعرف لنا السالفه ..
ابو سطام تنهد / اعوذ بالله من الشيطان الرجيم .. " يحس ضيقة بصدرة كاتمه انفاسه " ..



ــــــــــ



بمركز الشرطة ..
عند غيث ..
غيث / يعني ما عرفتوا أي شي .. وين كان مختفي .. ومن وين جاء ..
الضابط يهز راسه / اخ غيث قلت لك كل اللي حصل .. وانت شفت البائع اللي بلغ .. وتكلمت معاه ..
كل الاسئلة اللي قلتها جوابها عند راكان .. الله يقومه بسلامه .. وبعدها راح تعرف انت وانا والكل الاجوبه ..
غيث يوقف ويصافح الضابط / اعذرني .. اتعبتك بالأسئلة ..
الضابط / لا ابد .. لك حق الخوف والاهتمام ..
غيث / مع السلامة ..
الضابط / مع السلامة ..
خرج غيث والضابط يتابعه بنظراته ..



ــــــــ

قبل ساعتين ..

بالرياض ..
صاحب السيارة نزل من سيارته / لا حول ولا قوة الا بالله .. من وين طلع لي هالرجال ..
زوجته بالسيارة وابنها الرضيع نائم في حضنها تبكي من الرعبه / حي والا ميت ..
العنود وصبري وصلوا له .. العنود توقفت عن الحركة .. وعيونها مركزة على ابوها بصدمه ..
صبري تقدم .. وبعبرة / يا عمي يا عمي ..
الرجال / ساعدني اركبه بالسيارة ..
العنود تقدمت بخطوات موجوعه .. وبغصه / يـ ـوبـه .. يـ يـ ـوبـه ..
الرجال ابتعد بارتباك / يا اختي .. خلنا نساعده ونوديه المستشفى ..
العنود بصمت جلست بالقرب من ابوها وحطت يدها على مكان النبض بيد ابوها .. رفعت يدها وجلست ..
واحد من المتفرجين الملقف عديمين الاحساس .. طلع جواله وصار يصور ..
واحد اخر .. لمن شاف الرجال بيحرك ابو سطام / لالا لا تحركه يمكن فيه كسر والا شي وبدال ما تساعده تأذيه اكثر ..
واحد اخر .. / انا اتصلت على الاسعاف وبلغتهم ..
واحد ملتحي / ان لله وان اليه راجعون .. " التفت لشباب يصورون بالجوال " ..
الله يهديكم يا شباب من ستر عورة مسلم بالدنيا ستر الله علية بيوم القيامة .. ولا تنسى بان ما قدمته اليوم يقدم لك غدا ..
وانتم با شهر فضيل كريم .. ما يصير الي تسونه .. " الشباب اثرت فيهم الكلمة ونزلوا جوالاتهم ومسحوا الصور " ..
طارق جاء يركض .. شاف العنود جالسة بجانب ابوها وعيونها عليه ..تقدم وجس نبض سطام وعرف انه غادر الحياة ..
تقدم منه المطوع وهمس معه .. المطوع فرد شماغه وستر ابو راكان .. منظر اقشعر له البدن ..
همسات ودعوات تعزي وتدعوا بالرحمه للميت والصبر لاهله .. طارق غص بعبرته .. التفت للعنود ..
شافها جامدة مكانها متحركة .. عرف انها عرفت بوفاته .. خالها نايف كان يعشق الطب ..
ولكن لاجل امه درس تجارة و ادارة اعمال .. ولكن يعرف الكثير في امور الطب وعلم العنود ..
تقدم لها بخوات مثقلة و مال عليها وهو صاد بعيونه وبهمس موجوع / عظم الله اجرك يا اخت نايف ..
" غص بباقي الكلام .. التفت للمطوع وهو امام المسجد .. وبنظرات ساعدني " ..
المطوع / يا بنتي .. ربك قال بكتابه الكريم .. وبشر الصابرين الذين إذا أصابتهم مصيبة
قالوا إنا لله وإنا إليه راجعون أولئك عليهم صلوات من ربهم ورحمة وأولئك هم المهتدون ..
اصبري يا بنتي واذكري الله .. وادعوا له بالرحمة والمغفرة .. اكثري من الاستغفار .. فهو يقوي القلب ويفرج الهم ..
.." انتبهوا على وصول الاسعاف " .. كانوا فيه حريم متوجهين للمسجد لصلاة العشاء والتراويح ..
شافوا العنود وتوجهوا له .. وقفوها وسندوها الى ان وصلوها لبيت ام طارق .. طارق طلع مع ابو راكان بالاسعاف ..
تفاجئوا المتجمهرين بسيارة اسعاف ودفاع مدني ليسيروا خلفها ..
اطفاء الدفاع المدني الحريق الذي وصل للملحق واتلف جزء منه ولم يصل الى البيت ويتأذى منه ..
المسعفين والممرضة صعدوا للأعلى واخذ ام راكان ..
ام طارق تهلل / لا اله الا الله .. لا اله الا الله ..
" وهي تسير خلف المسعفين الذين حملوا ام راكان وركبوها الاسعاف وذهبوا "..
وهي تودع ام راكان بعيونها انتبهت لوقوف النساء امام منزلها.. توجهت لمنزلها ..
ام طارق بتعب / عسى ما شر .. ليه واقفين هنا ..
واحده من النساء / لقينا بنت الظبي عند ابوها .. الله يرحمه ويصبرهم .. البنية شكلها تعيبانه ودوها المستشفى ..
ام طارق ما سمعت باقي الكلام وهي تدخل مسرعة الى منزلة ..
شافت العنود جالسة عند المدخل وهي واضعة يدها على راسها ..
ام طارق تجلس بجانبها / العنود يا بنتي .. العنود " هزت كتفها " ..
العنود ما تحس بمن حولها من لمن شافت ابوها بذاك المنظر الم قوي صاب راسها .. اعمى نظرها ..
واصب اذانها بطنين قوي .. الارض متزلزله تحتها .. حست بشي دافيء يسيل من انفها ..
لتبدا الرؤيا بالوضوح قليلا ويخف الطنين .. تسمع همهمات من حولها .. هناك اشخاص يكسوهم السواد واقفين ...
ام طارق سحبت الغطاء عنها لتشهق بخوف / هئئئئئ بسم الله عليك .. " لتصرخ " يا البندري يا البندري ..
البندري وهي تبكي / سمي يمه .. " الحريم اللي عند الباب سمعوا اقامت الصلاة وراحوا وهم يدعون للعنود " ..
ام طارق / جيبي فوطة توك اعجلي ..
البندري التفتت لوجه العنود ورجعت بسرعة لداخل جابت فوطة صغيرة بيضاء وتمدها لـ امها ..
ام طارق حطتها على انف العنود وهي تقرا المعوذتان والاخلاص واية الكرسي .. وبعض الأدعية ..
العنود افاقت وادركت بالي حولها واتزنت صورة الارض امامها .. سحبت الفوطه ووقفت .. وبهمس / امي ..
ام طارق تمسك بكتفها / اجلسي وارتاحي .. الحين اخلي طارق يودينا يمها ..
العنود تبعد يد ام طارق / امي في البيت .. اخاف الحريق يوصلها ..
ام طارق / الدفاع المدني طفاء الحريق وامك اخذوها للمستشفى و...
لتقاطعها العنود وهي تركض للبيتهم .. دخلت البيت وشافت صبري يبكي على عتبه الباب ..
العنود بصراخ / صبرررررررري .. ليه شبيت الحريق .. ليييييييييييه ..
صبري يبكي / والله ياعمه .. شفت حفرة الثعبان وقالوا اصدقائي هك عفن يمكن بيضها شعنا النار ..حتى تخروج ... لـ ..
العنود قاطعته وهي تدخل البيت بامر/ قوم شغل السيارة و وديني لهم قوم ..
العنود تلتقط عباءتها المعلقة بدولاب خاص بالعبي قريب من المدخل ..
لترمي جلال الصلاة على كنب الصاله وتلبس عبايته وشيلتها وبرقعها وتطلع بسرعة ..




ـــــــــ



متعب قلبـــي كل هـــمٍ يسـوقــــه
و انــا أقـاسي في حياتي مــعـانـاة
قــامـت تجـــدد كـل يـــومٍ فتــوقـــه
و الوقت ما جالي على كل مشهاة
حتـى عـيــونــي للمــدامـع شفوقــه
والليل كلــــه بيـن هـــمٍ وآهــــات
لا أقبـل عـليّـه نـومهــا مــا تذوقــه
ينام من حولي وأنــا دوم مـا بـات
يا ما انتظرت الصبح وارجي شروقه
كــن الدقــايـق فوق قلبـي ثقيلات
ويــن الســحـاب اللـي فقدنا بروقـه
لـيـن القفـر غطّى جميع المساحات
الارض عـطشى والنفوس امحروقـه
على الذبول اللي غشاها بلحـظـات
مـا للمـطـر طــاري وقـفت سـبوقـه
مـع الذي راح وتـركنـا بـمتـاهــات
الشـايب اللـي غـاب عـنّا شـروقــه
وش به تركنـا في ظروفٍ صعيبات
الضيـم اشـوفــه كل ساعة واذوقـه
و ذقت الألم من يوم ما عودنا مات
ودي بشـوفـه مـير صعبٍ طــروقـه
من راح .. راح وكل شيٍ وقد فات
نفسي على اللي راح دايم شـفوقه
أحـتاج له يا خال هالوقت بالــذات
مـــا دام قلبــي كـل هــــمٍ يطـوقــه
و حــنّـا بقينــا دايـم الـدوم بأشتــات
ليت الذي تحت الثرى صار فوقـه
حتى يشوف إش صابني بعد ما مات
(( والموت حق وكل نفسٍ تذوقـه *** مير البلا من ذاق موته ولا مـات))





الان بالمستشفى ..


طارق يتكلم مع الشرطي ..
ام طارق والعنود يجلسان بالقرب من بوابة العناية المركزة ..
طارق رفع جواله اللي نسية في البيت و جابته امه .. / هلا متعب .. لا .. حنا بمستشفى *** ..
نصف ساعة ليدخل متعب وهو ببدلته العسكرية .. ووجهه معتم وبصوت جهوري / السلام عليكم ..
العنود التفتت له .. / ..........................
متعب يقبل راسها / البقى براسك وانا خالك .. الله يرحمه ويسكنه فسيح جنانه ..
العنود بغصة / جزاك الله خير ..
متعب يتقدم من طارق / بلغت اهله ..
طارق يهز راسة / لا .. والشرطي قال تبلغونهم والا نتكفل احنا بتبليغهم قلت لا احنا نبلغهم ..
متعب يطلع جواله / اجل بلغهم انا مالي حيل .. ابوي ما بلغته ..
طارق / يوم كلمتك كنت وين ..
متعب / في الدوام وطلعت بسرعة ..
طارق يرفع ساعته وبخوف / مجنون من الدمام لرياض بساعتين ..
متعب بضيق / اجل تقولي اللي تقوله وما تبيني اجن .. هذا سطام و شيخة .. الا شلون شيخة ..
طارق بحزن / ميته دماغين .. ما شفت العنود وشلون صرخة بالدكاترة ..
يوم قالوا نسحب الاجهزة عنها .. والله بغت تذبحهم ..
متعب بضيق / لا حول ولا قوة الا بالله .. الحين لازم نبلغ عن وفاته .. ابلغ صلاح وهو يبلغهم ..
طارق / بكيفكم بس انا ما اقدر .. برغم اني شرطي و واجهت من قبل مثل هالمواقف بس الحين ما اقدر ..
متعب رفع جواله وبلغ صلاح .. متعب بعد ما قفل / صلاح قدها ويبلغهم بوفاة ولدهم ..
خليني اتصل على ابوي .. ويشوف احد يجيبه .. " رفع جواله وبلغ ابوه .. وقل انه راح يجي مع سمير زوج مشيرة " ..
صلاح وصل وبسرعة توجه للعنود وقبل راسه / عظم الله اجرك يا اخت نايف ..
العنود تنهدت / جزاك الله خير ..
صلاح تقدم من متعب وطارق وعزاهم / وين اهله ..
متعب يمد جواله / ما بلغناهم انت بلغهم ..
صلاح بضيق / والله ما اقوى ..
العنود من وراهم .. / متعب هات الجوال ..
متعب باستغراب مد الجوال لها / ............
العنود بغموض / افتحه واتصل على عمي سلطان واعطيني اياه ..
متعب / العنود لـ ...
قاطعته العنود باصرار / متعب سو اللي قالته وبس ..
متعب التفت لصلاح وطارق واشروا له ما لنا دخل .. متعب فتح جواله واتصل على سلطان ..




ـــــــــــ



بيت ابو سطام ..


ابو سطام دخل لجناحه وهو مرهق جدا ما بقي الا ساعتين على اذان الفجر ..
ام سطام قاعة تسمع القران والنوم مجافيه .. جلست على السرير / هلا ..
ابو سطام يجلس على الكرسي وبارهاق / السلام عليكم ..
ام سطام / وعليكم السلام .. ها بشر ايش لون راكان عساه بخير ..
ابو سطام يتنهد / على الله .. ادعي له يا حرمه ..
ام سطام تمسح دموعها بطرف شيلتها / والله اني بي ضيقة من قبل امس .. وما غير اهوجس ..
ابو سطام خنقة العبرة / ومن سمعك .. بي حرقة هنيا " وهو ياشر على صدرة " .. تقال منزوع من شي ..
" وقف ورمى شماغة وعقاله وتوجه للحمام الذي بجناحهم " ابي اصلي لي كم ركعه ..
وقولي للخدامه تحط لي سحور خفيف .. كبدي ماهي مشتهيه شي ..
ام سطام / ان شاء الله " قالتها وهي ترفع التلفون وتطلب الخدامه "..



ـــــــــــ



بيت ابو بتال ..

جالس بصالة قبال التلفزيون .. وبتال وسعود و سامر معاه ..
ابو بتال ياكل تمر ويشرب لبن .. يبي يتسحر قبل لا يأذن الاذان ..
بتال يطالع ابوة و بيده عصير مانجو .. وبضيق / ايش نقول لسمر ..
ابو بتال بجفاء ونبرة مقصودة / و ايش نقول لراكان ..
بتال / .................
سعود و سامر مو فاهمين / ............
ابو بتال ينزل كاسة البن .. رن جواله سحبة من على الطاولة واستغرب من الاسم ..
ابو بتال / هذا متعب الظاهر يبي يسالني عن راكان ..
بتال بقرف / من زود السنع يتصل بذا الساعة ..
ابو بتال بحدة / الا والله فيه الخير .. احسن من بعض الناس اللي السنع عندهم ضاع ..
بتال بقهر صد / .................
ابو بتال يتنهد / هلا بأبو منصور ..
........بهدوء / السلام عليكم ..
ابو بتال اعتدل بجلوسه .. و باستغراب / وعليكم السلام ..
......... بهدوء / ايشلونك يا اخو سطام ..
ابو بتال بضياع / من انتي ..؟
بتال وسعود وسامر التفتوا لـ ابوهم باستغراب ..
........ بهدوء يخفي وراه غصة / انا العنود بنت سطام ..
ابو بتال يبعد الجوال عن اذنه .. دقق بالاسم وكان مكتوب متعب بن منصور ..
رجع الجوال لاذنه وبخوف / العنود .. فيكم شي ..
بتال فتح عينه للاخير .. وكل حواسة مع ابوة ..
العنود والغصة تمكنت منها / ابوي .. يطلبك السماح ..
بهت وجهه .. تنهد و بغصة / ان لله وان اليه راجعون .. ان لله وان اليه راجعون ..
ان لله وان اليه راجعون .. " رددها اكثر من مره " .. " قفل المكالمه وهو ما زال يرددها " ..
.. " وبضيق يزداد وغصة كل مالها تكبر " .. لا اله الا الله .. لا اله الا الله ..
" وضع يده على صدره وهو يرفع راسه للأعلى لعله يقدر يتنفس " ..
بتال قفز من مكانه وبخوف / بسم الله عليك يبه .. بسم الله عليك ..
سعود يقدم كاس الماء لبتال / شربه ماء ..
بتال يقرب الماء من والده ليدفعها بعيد عن يده وقف ابو بتال وهو يلتقط جواله وشماغه وهو يمسح على وجهه ويهلل ..
ابو بتال / لا اله الا الله .. لا اله الا الله .. " وهو متوجه لـ الباب للخروج من المنزل " ..
بتال بترجي واهتمام / يبه .. يبه .. ايش قالت لك العنود ..
ابو بتال توقف عن المشي وهو قريب من الباب لف الشماغ على وجهه " تلطم يعني "/ عمك سطام يطلبك الحل ..
بتال وسعود وسامر بذهول / ...........
ابو بتال والعبرة خانقته طلع بسرعة وتوجه لبيت ابوه .. سعود وبتال وسامر على طول طلعوا فوق ..
وغيروا ملابسهم ونزلوا .. بتال اتصل على سند وطلال .. سعود بلغ عناد اللي مرافق على راكان و معاه زياد ..
وسامر ارسل النعي بالواتس اب .. وخرجوا جميعا لحقين با ابوهم ..



ـــــــــــــ



بيت رعد ..


دخل شقته وهو تعبان .. جوع وارهاق ..
التفت يمين ويسار ما شاف هيفاء .. استغرب بالعادة تستقبله بالابتسامة والجلسة الحلوة والاكلات الخفيفة والعصير..
توجه لغرفة الملابس يبي ياخذ ملابس ويدخل الحمام ياخذ له دش " اكرمكم الله " ..
هيفاء تو مالها ربع ساعة داخله تسحرت مع البنات في بيت ابو طلال ..
كانت تبدل ملابسها و تحاول تسحب كم البلوزة .. بدون لا توجع كتفها .. وهي مركزة بهالشي .. الا..
رعد من خلفها .. بذهول / ايش ذا ؟ " قرب منها " ..
هيفاء التفتت عليه ورفعت كم بلوزتها بسرعة اوجعتها .. واجهته .. وبحدة / ليه ما استأذنت قبل ما تدخل ..
رعد بحدة يلفها على الجدار ويسحب بلوزتها للاسفل .. وفتح عينه للاخير .. وبذهول / ايش ذا ..
هيفاء بعدت عنه ورفعت بلوزتها ببرود وبصد / ولا شي .." انتبهت ان هي نزلت البنطلون " ..
سحبت الروب ولفت جسمها .. بخجل مع ضيق / ممكن تطلع ابي اغير ملابسي ..
رعد بعصبية / اكيد ابي اطلع وانتي بتغيرين ملابسك .. رايحين للمستشفى لانـ ..
قاطعة رنين التلفون .. سحبة من جيبه بعصبية بيقفلة بس استغرب اول ما طاحت عينه على اسم سلطان .. يتصل بك ..
رعد بخوف / هلا ابو بتال عسى ما شر ... " اختفاء لون وجهه .. ليقفل المكالمة ويجلس على الكنبة " ..
هيفاء تقدمة منه وبخوف / رعد .. ايش فيك .. أيش قال لك ابو بتال .. رعـــــــــــد " وهي تهز كتفه " ..
رعد بعبرة / سطام .. توفى ..
هيفاء تراجعت خطوتين للخلف و حطة يدها على شفايفها / .....................
رعد وقف واخذ شماغة وتلطم بها وطلع لسلطان اللي ينتظرة عند باب جناح ابوه وامه ..




ــــــــــــ



امام جناح ابو سطام ..

واقف يحاول يقوي نفسه .. عبدالعزيز ورعد وطلال وبتال وسعود وسامر وسيف واقفين بالصالة ..
سلطان يتنهد وبهمس خافت / يا الله تسهلها يا رب .. ايشلون اقول لهم ..


بداخل الجناح ..

ابو سطام اللي كان يطالع بالخبز الاسمر امامه والخيار والبن ما اكل منها شي ..
كل ما جاء يحط لقمه بفمه حس بمراره ..وينزله ..
ام سطام بعينها دمعه وبحلقها غصه والضيقة مستوطن صدرها .. تستغفر مره ومره تسمع القران وتردد وراء الآيات ..
ابو سطام بضيق وهو يطالع بالأكل / البارحة جفاء عيني الرقاد .. من عقب منام جاني فيه سند .. وطلبني ولبيته ..
ام سطام باهتمام / ايش طلابته ؟..
ابو سطام بضيق / ...............
سمع صوت طرقات الباب .. ابو سطام بضيق / تعال ..
سلطان دخل وباستغراب وكان والده ينتظره .. ابو سطام رفع راسة وطالع بولدة وعيونه غرقانه بدمع ..
سلطان تقدم وقبل راس والده وتقدم اكثر ليقبل راس والدته .. ابو سطام ياشر له بيده .. / اجلس عند امك ..
سلطان يجلس بجنب والدته .. وبضيق / جاك العلم ..
ابو سطام بغموض وهو يطالع ام سطام / جاني البارحة ..
سلطان مو فاهم / ...........
ام سطام بخوف / ايش علمه .. وايش بلاكم ..
ابو سطام بصوت عالي / لا الـــــه الا الــلــــه .. لا الـــــه الا الــلــــه ..
وصوت القران يملا الجناج .. ليستوطن بقلبهم من بعد الضيق قوة لـ الصبر واحتساب الاجر ..
سلطان التفت لوالدته وبضيق / يمه .. الله اللي اعطى والله الي اخذ ..
ام سطام بغصة تهتز / في من ؟
سلطان يمسك يدها بقوة ويقبلها وبغصة / سطام يطلبك السماح ..
ابو سطام يمسح دمعة فرت من عينه / ان لله وان اليه راجعون ..
ام سطام وضعت يدها على راسها وبألم / يا الله يا الله .. " ليسيل الدمع على خدها " ..
سلطان / ان لله وان اليه راجعون .. ان لله وان اليه راجعون ..
ابو سطام وهو يمسح دموعه / ان لله وان اليه راجعون .. ان لله وان اليه راجعون ..
ام سطام كانت تردد مثل ما يردد .. وتبكي بصمت ..
ابو سطام وهو يلتفت لسلطان وبضيق / من قالك ؟ ..
سلطان بغصة / بنته العنود .. يبه بنمشي الرياض .. ونكرم اخونا ..
ابو سطام يوقف بتعب .. وكانه بهذه الدقائق كبر عشرين سنه فوق عمره .. امسك بعصاه ..
وتوجه الى ثوبه المعلق على الشماعة .. كان يبي يخلع ملابسه .. ولكن اهتز جسمه .. ليجلس على الكنبه بتعب ..
سلطان ساعد ابوه في تغيير لبسه .. خلع ثوب النوم ولبس الثوب الابيض وتلطم بشماغه ..
لتصرخ به ام سطام وهي تبكي / دخيلك لا تحرمني من شوفته .. يكفي السنين اللي انحرمت فيها منه ..
خلينا اودعه .. كبدي وعيني تقنع .. " تقصد بانها تتاكد من موته وفقدانه " .. دخيلك يا سعود ..
تقدم ابو سطام من مكان ما تعلق عباتها وسحبها .. هو يعلم بمقدار وجعها .. اخذ العباية واعطها اياه ..
ام سطام تبكي ولا قدرة تلف شيلتها .. دخلت العنود والهنوف وهم يبكون .. تقدموا من ابوهم واخوهم سلطان ..
قبلوا راسهم و توجهوا لامهم وارتموا بحضنها يبكيان ..
ابو سطام تقدم من باب الجناح يبي يخرج .. سلطان لاخواته / اذكروا الله .. وساعدوا امي بالبس ..
العنود وهي تمسح دموعها / راح اجي واراك يمه مع فهد وسند ..
سلطان بحدة / لا وين تجون ..
العنود تبكي / ما يصير نودع اخونا ..
سلطان صد / راح نجيبه هينا وتودعونه ..
الهنوف تسيل دموعها تلبس امها الشيلة والبرقع .. / لا حول ولا قوة الله بالله ..
سلطان عضد ابوه و خرجوا ..
عبدالعزيز وعيونه حمر تقدم من ابوة وقبل راسه وبعبرة / عظم الله اجرك يبه .. " وقبل راس اخية .. ليتوجه لوالدته "..
شاف كل رجال العايلة متجمعه .. الكل تقدم من ابو سطام وقبل راسه وعزاه ..
ام سطام وقفت عضدتها الهنوف والعنود ماسكة عبأت امها الى ان خرجت من الباب ومسكها عبدالعزيز ..
سلطان بتعب / فهد مو لازم الكل يروح .. قسم العيال ..
سند جهز سيارته وركب معاه ابو سطام وام سطام ..
بتال ركب معاه سلطان وفهد وخالد .. طلال ركب معاه عبدالعزيز ورعد وتوجهوا للمستشفى يخذون زياد ..
كان وقت قيام صلاة الفجر .. مرا من امام المسجد والناس بتدخل للمسجد واستغربوا مرورهم بهالسرعة ..
وصار الكل يتهامسون ويتوقعون ..
الى ان واحد من بيت المنصور بلغهم بصوت عالي / يا جماعة سطام الفارس يطلبكم الحل توفى البارح ..
امام المسجد / لا حول ولا قوة الا بالله .. ان لله وان اليه راجعون .. " وهو يدخل للمسجد " ..
واحد واقف قبال الباب / ايش دراك ..
ولد المنصور يدخل المسجد / بلغني واحد من عيال عمي هم جيران لولد عمنا الي بالرياض ..
الامام بدا يرتب الصفوف وينباهم لصلاة والخشوع ..




ـــــــــــ



بالرياض ..

في المستشفى .. انتشر الخبر بالواتس والرسائل النصية والتوتير والمكالمات .. تجمع رجال كثير ..
الرجل اللي صدم سطام اهله وصلوا من جدة وطلبوا السماح و حاضرين بدية ..


العنود اخذت جناح قريب من قسم العناية المركزة .. قريب من امها ..
متعب بتعب واقف عند الباب لان بداخل ام طارق / الحين هو موقف لانه كان مسرع ..
العنود تتنهد بضيق / ولو كان مخفف السرعة بيغير المكتوب ..
متعب / اهله برا يقولون ندفع اللي يبونه من الديه انا قـ ..
العنود قاطعته بحدة / سطام ما له ثمن لو يجيبون بوزنه سبايك ذهب صافي ..
متعب قلهم ينقلعون عن وجهي والا لذبحهم كلهم .. لجاء جدي وعمامي يتكلمون معاهم ..
متعب / وانا هذا اللي قلته لهم " انتبه خلف العنود بداية الممر وشاف ابو سطام وابو بتال وبتال " ..
متعب بضيق / جدك وصل ..
العنود التفتت لخلفه وتقدمت لجدها وعمها .. قبلت راس جدها وعمها بغصة / عظم الله اجركم ..
ابو سطام بغصة / اجرنا واجرك .. عظم الله اجرك يا بوك ..
سلطان / عظم الله اجرك وانا عمك ..
العنود بغصة وهمس / جزاكم الله خير ..
انتبهت لسواد اللي خلف جدها .. الا جدتها اللي ساندها بتال .. تقدمت منها ليبتعد بتال خطوة والنار تشتعل بصدرة ..
وبداخلة " ما صدقت تتطلق .. حتى تصيع على كيفها .. واقفه معاه قبال الخلق " .. صد عنها ولا عزاها ..
ام سطام تبكي / راح الغالي ..
العنود بغصة وضيق / راح لجنة الفردوس .. راح للي ارحم من الخلق جميع .. راح لربه .. ادعي له يمه ..
ام سطام / الله يرحمه ويغفر له .. الله يسامحه .. يا جعلة لجنة الفردوس ..
فهد " ابو سند " وخالد " ابو عناد " وسند با اصوات متفرقة / عظم الله اجرك ..
العنود / جزاكم الله خير .. " التفتت لجدتها " ..
صوت خشن من وراء العنود / عظم الله اجرك يا اخت نايف ..
التفتت للخلف .. الا بشيخ ال سعد .. العنود بغصة / جزاك الله خير ..
بتال فتح عينه للاخير ورفع نظره لسند سند عطاه نظرة يعني مو وقتك ..
لفت يدها خلف جدتها وبهمس / يمه تعالي معي للجناح .. ترتاحين ..
ام سطام بوجع / اشوف سطام ..
العنود بغصة / مو الحين يمه .. فيه اوراق يخلصونها وبعدها تشوفينه وتودعينه ..
توها خطت خطوتين .. الا بصوت خشن اخر / عظم الله اجرك يا اخت نايف ..
التفتت الى انه احد راجال الاعمال والشيوخ المعروفين جدا / جزاك الله خير ..
لا تستطيع الوقف اكثر .. تحاول ان تسرع لتدخل الجناح .. وصل عمها عبدالعزيز ورعد ومعاهم زياد ..
....... بصوت له فيه نبرة حزن واضحه / عظم الله اجرك يا اخت نايف ..
العنود اخذت نفس والتفتت .. الا بصديق والدها وهو بزي العسكري .. العنود / جزاك الله خير ياعم وعظم الله اجرك ..
..... الواء هز راسه وهو مغمض عيونه .. مايبي الدمع يخونه / ...................
العنود اخذت جدتها ودخلت الجناح .. والرجال بدات تعزي ابو سطام واخوه وعيال عمه ..
وصل عبدالعزيز ورعد وطلال وزياد اللي منهار .. دخل عبدالعزيز ورعد وزياد للجناح وعزوا العنود ..
العنود تحضن زياد وتقراء عليه والغصة متمكنه من حلقها ..
زياد يبكي / ابونا مات ..
العنود تمسح على ظهر وبغصة / زياد .. اذكر الله وشد نفسك .. اوقف جنب جدك وعمامك ..
وخذ عزاء ابوك .. خلي كل من شافك يقول من خلف ما مات .. لا تكسر ظهري وانا اختك ..
ما عندنا غيرك .. نايف سافر وراكان الله العالم بحاله ..
" زياد ابتعد عن حضنها ومسح دموعه " .. وهو يتنفس بضيق / نا..نايف سافر .. متـ.. متى ؟
العنود بضيق وهي تمسح دموعه / من اسبوع .. مو مهم ..
" احتضنت وجهه بيدينها " المهم الحين تروح وتمسك عزاء ابوك جنب جدك وعمامك ..
زياد يهز راسه وهو يمسح دموعه .. العنود تنهدت .. وفتحت باب الحمام " تكرمون " / اغسل وجهك ..
زياد غسل وجهه و نشفه تلطم بشماغة وطلع لجده وعمامه وعيال عمه ..



ـــــــــــ



تجمع رجال كبير بالمستشفى .. نقل سطام من المستشفى الى المغسلة بسيارة الاسعاف و كان معه بالسيارة رعد وزياد ..
بعد غسلة .. وتكفينه .. دخل ابو سطام .. وسلطان لـ يودعونه ..
ابو سطام يبكي بحسر وهو يقبل سطام على جبينه / وداعة الله وانا ابوك ..
" وهو يقبل خده " الى جنات النعيم .. " وهو يقبل خدة الاخر " .. سامحني وانا ابوك ..
" وهو يقبل انفه " .. ما حميتك ولا اهتميت فيك .. " وهو يقبل لحيته " .. ما حفظة الامانة والله خذاها ..
ابو سطام يبكي بحرقة فهو ابنه الاكبر .. ابنه الذي يا ماء تمنى كثير يكون عندة شبيه لسطام ..
انقذ عائلته من الفقر والعار .. جعل لهم صية وهيبة ياحترمها الكل من يسمع باسمهم .. يقول والنعم ..
ابو سطام يمسح بكفه وجه سطام .. وببكى مرير / وداعة الله وداعة الله ..
سلطان يبكي والغصة متمكنه منه .. قبل جبين اخيه ..وتامل ملامحه .. وكانه لم يكن مريض كبير بسن ..
وجهها منير .. مبتسم .. كانه نايم مو ميت .. مسح دموعة ورجع قبل جبينة / سامحني يا اخوي ..
مسك يد ابوة وطلع .. دخلت العنود بنته وام سطام ورعد وزياد وعبدالعزيز مع بعض ..
ام سطام وهي تبكي تنحني لتقبل جبينة سبقتها الدموع وهي تسقط لتقبل جبينة .. قبلته عدة قبلات ..
رفعت نفسها لتنظر الى وجهه المحبب لها .. واذ وجهه مريح مبتسم .. وكانها تسمع ما يقول ..
بحسرة / مسموح يا نظر عيني .. مسموح قلبي راضي عليك دنيا واخرة ماعمرك قصرت يوم مرضك ما ينشره عليك ..
العنود وضعت يدها على راسها الصداع عاد .. الرؤيا تلاشت .. من حولها اصبح ظلام ..
احست بالأرض تهتز من حولها كادت تسقط لولا ان انتبه لها رعد ليمسكها .. رعد يبكي / بسم الله عليك ..
العنود لا زات تضغط على جبينها .. احست بسائل يميل الى السخونه يسيل من انفها .. سمعت نداء رعد ..
رعد بخوف / العنود تسمعيني ..
العنود بصوت مخنوق / ايه .. " سمعت عبدالعزيز يستسمح من ابوها ويودعه .. واخذ امه معاه " ..
العنود رفعت راسها وضغطت على انفها بالمنديل اللذي معها ..
رعد بعبرة / تودعين ابوك ..
العنود بختناق / بعدك ..
رعد تقدم من اخية وقبل جبينه / اعذرني يا خوي قصرت بحقك كثير .. وانت ما عمرك قصرت بحقي ..
لا بغربتي ولا بدراستي .." قبل جبينه مره اخرا " .. مسامح يا خوي ولجنان الفردوس ..
العنود وقف نزيف انفها .. قبلت جبين والدها سريعا .. وبهمس مخنوق / اعذرني يا الغالي .. ما قدرت اساعدك ..
لجنات النعيم .. وداعة الله .. " تقدم زياد وهو يبكي ويشهق بصوت عالي قبل جبين والده وماقدر يتكلم بس يشهق ..
رعد سحب زياد العنود سحبت الكفن الابيض وغطة وجه ابوها .. وهي تودعه لاخر مرة بعيونها ..
وعيونها رافضة تدمع .. حست بان المنديل اللي بداء ينزلق معناته ان النزيف عاد ..
خرجت وهي واضعه يدها اسفل غطاها تمنع نزول الدم اكثر ..
دخل سند وفهد وخالد وطلال وبتال يودعونه .. وبعدها دخل ابو بتال وعبدالعزيز ورعد وزياد ..
وحملوا سطام لسيارة الاسعاف ينقلونه لـ الخبر .. ويتم الصلاة عليه و دفنه بالخبر ..
العنود بقيت با الرياض .. سارة منومة بالمستشفى صابتها حمى من الفجعة وصلت 41 ومن امس مو راضية تنزل ..




ــــــــــــ



بالخبر ..


رنا وريهام .. دخلوا بيت ابوهم يبون يا خذون اغراض لهم ..
رنا طلعت فوق بسرعة .. ريهام وهي طالعه سمعت صوت غريب من المطبخ .. توقعته قطو ..
تقدمة من المطبخ بهدوء وفتحت عينها للاخير وهي تشوف ابوها يشرب ماي ووجه ابد مو طبيعي ..
تراجعت بسرعة بدون صوت وطلعت فوق .. اتصلت على صقر وبلغته بان ابوها موجود في البيت وهو ما شافها ..

بعد دقائق قليلة ..
صقر بالمجلس الداخلي وجهه اسود من اللي شافه / يبه ايش هذا ما تخاف ربك حنا برمضان ..
ابو صقر بلسان ثقيل وعيونه حمرا .. وقباله اكل واضح انه من اليل .. / ليش الاكل ممنوع ..
صقر / يبه حنا برمضان ..
ابو صقر بلسان ثقيل وسخرية / اوووووه رمضان محد قالي ..
صقر بقهر / ............
ابو صقر بلسان ثقيل / انت ليش جيت .. وليش زعلان ..
صقر بضيق من حال ابوة ومن موت خاله / خالي سطام مات .. والحين جايبينه بالطريق وبيصلون علية المغرب ..
ابو صقر يوقف بصدمة وخوف / سطام مات ..
صقر باستغراب / ايه ..
ابو صقر جلس على المركى .. وضع راسه بين يدينه وبخوف .. وكلام مو مفهوم / يا الله .. الحين من ؟ من ؟ ..
صقر باستغراب / من ايش .. يبه مو فاهمك ..
ابو صقر يوقف وبغير اتزان بالمشي من العرجة ومن التحشيش / انا رايح الحمام .. سوي لي قهوة تركية وكثر البن ..
صقر بضيق / يبه حنا برمضان ..
ابو صقر بصراخ / سوي اللي قلت لك علية وبس ..
صقر راح للمطبخ وبضيق وهو يستغفر سوا القهوة وكثر البن وخلاها مره ..
ابو صقر خرج من الحمام واخذ ملابسة النظيفة من الدولاب ولبسها و سحب شماغ نظيف ..
وطلع للمطبخ شرب قهوته بسرعة وشرب وراها كاس ماي .. وبسرعة / وديني للمكان اللي بيوصلون فيه ..
صقر تنهد وبضيق / طيب .. " ابو صقر والعكاز بيده لبس شماغه وتلطم وطلع وراء ولده " ..




ـــــــــــــــ



بيت ابو بتال ..

سمر تبكي / اااااهئئئئئئئئئئئئ ااااااااااهئئئئئئئئئئئئئئئئئئ .. ابي اروح لراكااان ..
الجوهرة بضيق / يا بنتي ما يحس فيك .. وين بتروحين ومن بيوديك .. اخوانك وابوك مشغولين بالعزاء ..
سمر تبكي / مع السواق .. مو لازم ابوي واخواني ..
الجوهرة بضيق / لو عليه ما عليه .. بس ابوك .. انا ماصدقت انه يسمح لي اطلع وافطر عند جدتك موضي ..
لو رحنا بدون شورة ايش يسوي فينا وفيك .. يربطنا .. اصبري يابنتي ويمكن وقتها يصحى رجلك .. اذكري الله يا بنتي..
سمر تبكي / اااااهئئئئئئئئئئئئئ اااااهئئئئئئئئئئئئئئئئئئئئئئئئئئئئئئ ..
الجوهرة قامت وراحت لصالة الجناح .. وشافت غرام وشجون ..
الجوهرة وهي تلبس نقابها / خلوكم عندها .. واذا صار شي لقدر الله اتصلوا ليها ..
غرام بضيق / ان شاء الله ..
دخلت غرام وشجون لغرفة سمر وبداؤه يهدونها ويذكرونها بالله ولازم تدعي برحمه والمغفره لخالهم سطام ..



ـــــــــــ



بالرياض ..
بالمستشفى ..


ام عبدالعزيز واقفه و هي لبسه عبايته وبرقعها ومستنده على عصاتها .. بحنية ..
.. / يا بنتي انا رايحه لعزاء ابوك بالخبر .. تبين مني شي .. اقعد عند عيالك ارعاهم .. ؟!!
العنود غصب ابتسمت / لا يمه .. البندري وخالتي ام طارق وزهرة ما يقصرون .. فمان الله ..
ام عبدالعزيز تنهدت بضيق على حال هالبنت / اجل عظم الله اجرك .. و وداعة الله ..
العنود / جزاك الله خير ..
خرجت ام عبدالعزيز من الباب .. التفتت العنود لسارة اللي نايمه والمغذي بيدها ..
دخل صلاح وبصوت خافت / السلام عليكم ..
العنود اللي مازالت واقفه من بعد ماطلعت ام عبدالعزيز كانت فاتحه وجهها وشيله ملتفه على راسها ..
وبعض خصلات شعرها الصغيرة متمردة وطالعه واضح عليها التعب والضيق والارهاق .. بتعب / وعليكم السلام ..
صلاح اشر لها بان يطلعون لصالة الجناح .. طلعت العنود .. صلاح / كيفها ساره الحين ..
العنود تنهدت بضيق / كل ماصحت راحت تبكي وتصيح .. وترتفع عليها الحرارة وتهلوس .. البنت مرعوبه ..
صلاح يمسك ضايق صدرة على العنود وبدون سابق انذار سحبها لصدره وضمها .. وبعتب / ابكي ..
العنود والغصه ممتلكتها / وانا ابكي .. ان عيني ما بكت قلبي يبكي ..
صلاح ابعدها بضيق وضم وجهها بين يدينه / وايش قصة النزيف ..
العنود تنهدت / ما ادري .. بس الترة الاخيرة زايد ..
صلاح بعتب / وليه ما فحصتي ..
العنود ابتعدت عنه وجلست على الكنبة وهي تطالع لباب الغرفة / فحصت .. ما فيني شي ..
" رفعت عينها لصلاح " يا خال ما ظنتي ان الطب يعرف علتي ..
صلاح يطالعها بضيق وقهر وبعد صمت لثواني وبنبرة / ارمي همومك علينا .. يا روح خالك ..
العنود ابتسمت بسخرية / تدري ايش لصعب من الهم ..
اصْعَب مِن الّهـم انِك تُعَانِد الْهَم
تَمْشِي وَجـرَحُك مَاتَوَقَّف نَزَيـفَه
تَبْكِي بِلَا دَمْعُه وَتَصْرُخ بِلَا فَم
وَتُكَحِّل اهْدَاب الْعُيُوْن الكْفيفَه
يَامَا دُعِيْت الْحَظ مَاقَال لِي سْم
جَانِي عَلَى كِيْفِه وَغَادَر بِكَيْفَه
الْصَّدْر لِلَطَعَنَات مَهُوْب لِلْضَّم
لَاجَيْت اعَانِق صَاحِبَي سَل سَيْفَه
يَا كَم وَلَد خَال وَيَا كَم وَلَد عَم
قَلْبُه قَوِي لَكِن نَفْسَه ضَعِيْفَه
وَانَا احْسِب انّي حَافِظ الْسَّالِفَه صُم
لَكِن رُدُوْد الْفِعْل كَانَت عَنِّيْفَه
ايَّام ... وَالْايّام ماعِنْدَهَا دَم
ان جَت وَان اقْفَت مَاعَلَيْهَا حَسَيْفَه !!
صلاح بعتب / افاا وانا خالك .. هذا هقوتك فيني ..
العنود تنهدت / لا والله ما اقصدك يا خال .. واللي محملتك اياه يكفيك .. و ياما ايام حدتني على الضيم ..
مالقيت من يعوني غيرك .. انت عارف ايش مقصدي .. ولا تزودها عليه ..
صلاح تنهد بضيق ../ عنيدة طول عمرك عنيدة ..
" انحنى لها بسرعه ليقبل راسه " .. انا رايح للخبر .. يدوب الحق الدف والصلاة ..
العنود بغصة وهي صاده تطالع الباب / خذوه .. بعد هالعمر والسنين خذوه ..
صلاح بضيق وبنبرة مقصودة / كل طير مرده لعشه ..
العنود رفعت عينها بصلاح .. وكانت خالية من التعبر .. وكانها صدمها بالكلمة ..
وكانه يقول لها مردك للفارس مردك للخبر .. " كان صلاح يتكلم وهي مو منتبه ايش يقول ركزت باخر لحضة " ..
صلاح بحنية / وهذي حال الدنيا .. تأمرين على شي وانا خالك ..
العنود تنهدت / بغيتك تتصل على نايف وتبلغه .. من يوم ماسافر ما اتصل عليه .. خايفه من غيبته ..
صلاح يهز راسه / تامرين .. اذا مارد اتصل على ماجد والا اللي يتابعونه ..
العنود تهز راسها / فمان الله ..
طلع صلاح من الجناح .. العنود وقفت وتوجهت لساره داخل الغرفة ..



ـــــــــــ


بعد ساعات طويلة ..

بالخبر ..


تم دفن سطام .. وفتح مجلس ابوسطام لاستقبال المعزيين .. امتلاء بشخصيات مرموقة ..
من رجال الاعمال الى السياسيين الى الفنانين الى الاعلاميين المشهورين على العالم العربي والاجنبي ..


الشباب اللي يدورون بالقهوة .. عند مكان تصليح القهوة اللي حلف ابو عبدالعزيز ان تكاليف القهوة عليه ..
كان خارج المجلس مكان مجهز كخيمة يسوي فيها القهوة ..
سامر بذهول / والله ان عمي مو هين ..
بدر يالي وصل اول ليلة برمضان / ترحم عليه .. " اخذ دلة القهوة ومجموعة فناجين وطلع " ..
صقر يدخل / شفتوا من حضر ..
سامر / الله الله ..
ياسر ياكل من التمر / الا عمك ايش يشتغل ..
صقر بضيق / استغفر الله .. ترحموا عليه ..
ياسر وسامر / الله يرحمه ويغفر له ..
سند يدخل وبحدة / انت وياه وينكم ..
سعود يدخل وراه وبحدة / انتم ما تستحون قاعدين كانكم حريم ..
ياسر وسامر بسرعة ياخذون دلالهم ومجموعة فناجين ويطلعون ..
سند تكلم مع اللي يصلح لقهوة اذا ناقصة شي .. وراع القهوة قال ابد مو ناقص شي ..
كانوا 10 اشخاص .. ونارهم ما تطفي وريحة القهوة تهبل ..
سند بحزم لمن شاف بدر وسعود وسيف وفارس و صقر / ما ابي مماطله .. ما ابي اشوفكم جالسين ..
فارس يرمس نفسه على الكرسي ويمسك صرف ثوبه ويهف على فخذه .. وبضيق / انا ما اقدر اكمل ..
سيف يطرح دلته / القهوة حارة .. اكيد احترقت ..
سند بخوف / ايش صار ..
بتال يدخل وباهتمام / تعورت ..
فارس بضيق / لا مو كثير .. ما وصلت للجلد الحامي .. راس الجلد ..
سند بحزم / سيف وده المستوصف القريب وخلك معه ..
فارس ما صدق لان الحرق يوجعه بالحيل .. وقف ومشي مع سيف لسيارة ..
بتال بضيق / اعوذ بالله من الشيطان انفلتت الدله منه وهو نقز .. الحمد لله ما طاحت على احد المعزيين ..
طلال داخل / كيف فارس ..
بتال / راح للمستشفى ..
طلال يمد فنجان لسند / اعطه اخوك " ابتسم " واحد من الرجال قال ان صاحبة قال كلمة وما سكت الا على نقز اخوك ..
سند برعب / اعوذ بالله .. " وبصراخ " انتم ما تعرفون تحصنون نفسكم .. تبون تذبحونا هم ..
رعد دخل / ايش فيكم .. ووين القهوة .. عجلوا جوا معزيين جدد ..
طلع بتال .. وبدر صقر .. وسامر وياسر رجعوا واخذوا دلال ثانيه وطلعوا ..
سند اخذ الفنجان من طلال وسكبه بكيس نايلون ناوله اياه المسؤول عن الخيمة ..
ورمى الفنجان فيه وحطه بجيب ثوبه السفلي .. وبتنبيه / لجاء فارس كلموني .. واقروا المعوذات وتحصنوا بذكر الله ..
طلال وسند ورعد طلعوا بالدلال القهوة والفنجين ودخلوا المجلس ..
المجلس على كبرة الا ان المعزيين بعضهم ما يلقى مكان للجلوس ..
ابو سطام وبجنبة زياد اللي واضح عليه التعب .. كثير سال عن راكان ونايف .. وقالوا انه راكان تعبان ونايف مسافر ..
سلطان وعبدالعزيز جنب بعض .. عبدالعزيز بهمس / انت تعرف سطام كيف كانت علاقاته ..
سلطان بهمس / الله يرحمه كان كتوم ومحد يعرف عنه شي .. وبعد هذا كله .. ويش بقي ..
الشركة وراحت ماعاد بقى لها اثر .. اخوك ماخذ هالعلاقات الا من زين اخلاقه .. الله يرحمه ..
مافي احد يعرفه ما يحبه ويذكره .. جعله لجنات النعيم .. ويصبر قلب امي وابوي علة فراقه ..
عبدالعزيز تنهد / امين .. " دخلوا مجموعة معزيين وقف ابو سطام وعياله جميع " ..
باخر الصف .. خالد بهمس و بقهر / لا تحيب ان عمي غافل عنك .. الحين مو فاضي لك ..
بس يخلص العزاء ويشد حيله راح تشوف ايش يسوي فيك ..
راشد بتطنيش / وخير يطير .. وانا ايش سويت ..
خالد بقهر / انا شفتك وانت تدخل بيتك .. بس ما بغيت اجرح صومي علشانك ..
راشد صد عنه وطنشه / ................
خالد بقهر / سطام الحين مات .. يعني ان سويت مصيبه .. ماراح تلقى من يطلعك ويغطي على سواد وجهك ..
هذاك المره .. انسجنت وتوسط لك وخرجك مو علشانك علشان اخته مياسه ..
راشد بقهر / والله ان زودتها .. ليتكون مياسة مطلقه بالثلاث ..
فهد التفت عليهم وبهمس / ايش فيكم .. صوتكم مرتفع وكانكم تتهاوشون ..
خالد التفت لفهد / ما بنا شي .. بس اسال اخوك الشايب وينه فيه هالشهور ..
فهد بحزم / بعد العزاء لي كلام معاك ..
راشد وقف وتساند على عكازة وطلع من المجلس / ...............
خالد بقهر / معاد يحشم احد اخوك ..
فهد بضيق / الله يهديه .. " كان كل كلامهم همس ما بينهم " ..




ـــــــــــ



ايام عدة ..

وكل ماله الشهر الفضيل يقرب على الرحيل ..
غريب هالشهر .. كثر ما نحبه .. كثر ما يروح عنا بسرعة ونشتاق وتصيبنا الشفقه لرجعته ..
مثل احبابنا .. لتعلقنا فيهم . رحلوا وتركونا بسرعة ..



ابو سطام وام سطام بعد العزاء باسبوع .. راحوا لمكة .. اخذهم سند .. ابو سطام طلب سند .. اخذوا يومين ورجعوا ..
سلطان كان وده يخاويهم .. بس سمر نفسيتها تعبانه وقرب موعد ولادتها .. وهي كل يوم تبكي تبي تزور راكان ..
راكان بلا أي تطور .. نايم وكان رافض العودة للحياة .. حولوا ملفه لطبيب النفسي .. وعلى امل انه يومين ويصحى ..
عناد الضيق متملكته .. صديق عمره واخوه وروحه جثة امامه .. لهو ميت ولا حي .. كل يوم يسولف عليه ..
وبعض الاحيان يعصب ويصارخ .. ومره فكر انه يكب على وجه ماي بارد يمكن يصحى ..
بس الدكتور صرخ عليه وقال اذا ما عقل راح يطلعه من المستشفى .. راكان ما نام الا انه يبي الراحه ولازم تتوفر له ..
ساره .. وسلطان والظبي .. كل يوم يجون للعنود مع ام طارق للمستشفى .. العنود ما خرجت من المستشفى ابد ..
كل يوم تدخل على امها .. هو ممنوع .. بس العنود وواسطتها قدرت تكسر كل الممنوعات والعقوبات ..
كانت كل يوم تنظف امها .. تمسح جسمها بماي دافئ .. والكريم المرطب للجسم .. تنظف شعرها وتسرحه ..
تقصر اظافرها .. تقرا عليها ايات من القران .. وتغير لبسها ..كانت رافضة ان أي ممرضه تدخل وتساعده ..
ماتبي أي غريب يكشف على عورة امها .. وبعد ما تطلع من عند امها .. تروح للجناح القريب من العناية ..
تتحمم وتغير ملابسه .. مواعيدها محدده ودقيقه .. اول ما تطلع تلاقي ام طارق وسارة والظبي وسلطان ..
ترضع اولادها .. وتشوف ايش محتاجه ساره .. وتسولف معاها .. وصلاح مهتم بالعمال اللي في البيت ..




ــــــــــــــ



العناية المركزة ..

دخلت القسم .. شافتها الممرضة الفلبينية وعلى طول دخلت الغرفة وفتحت الستار ..
لتسمح للعنود بروية امها من خلف الزجاج العازل ..
اليوم ما قدرة تدخل .. ما قدرت تحمم امها .. انتفخ جسم امها بشكل رهيب .. وهي تراقب امها رحلت للماضي ..



.......بضحكه / يبه .. انت كيف تزوجت امي ..
سطام ابتسم وهو يلعب بشعرها / كم مره قلت لك السالفه ..
العنود بزعل / طيب قوله مره ثانيه علشاني .. والا انا مالي خاطر ..
سطام بحب / اذا العنود مهرة الفارس ما لها خاط من لها خاطر .. اقوله مره ومرتين وميه .. اممممم ..
يا طويلة العمر .. كنت انا صديقي عمر في الحرم .. نبي ندعي الله ان يسهل امرنا ..
العنود باهتمام / ايش كان امركم ..
سطام ابتسم وبداخله " كبرتي " / امرنا .. كنا نبي نسافر المانيا .. قابلنا واحد من التجار راعين الباصات ..
العنود / ايش الباصات ..
سطام / الحافلات الكبيرة مثل الحافلة اللي تحملكم للمدرسه بس اكبر تحمل الحجاج والمسافرين عرفتيهم ..
العنود تهز راسها / ايوه ..
سطام يمسح على دقنه / بس انا وعمر ما كنا نعرف بالباصات .. مره وحدة ركبنها ..
ونقلنا الحجاج من مكه للمدينه ورجعنا .. بس اللي نعرفه زين هي الواري والتريلات عرفتيها ..
العنود ابتسمت / ايوه .. اللي تشيل التراب واللي تشيل البضايع واللي تشيل الماي واللي تشيل .....
سطام يضحك / ههههههههه ايه ايه .. هي هي .. هههه .. المهم .. ويوم خلصنا عمره .. وصلينا الفجر ..
قال عمك عمر .. مانبي نرجع الحين ونستعجل خلنا ننام ونريحه وناكل وبعدين نمشي ونقول لرجال راينا ..
وفعلا .. راحنا حجزنا لنا غرفة ورقدنا فيها وارتحنا وعينا من الله خير .. نزلنا للحرم نبي نصلي العصر ..
وبعد ما صلينا وطلعنا .. وقفنا بتوسعة الحرم .. ونطالع لاحد المباني .. كانت عاليه حيل .. واول مره نشوف بعلوها ..
والا البنت اللي ورانا تبكي وتنادي .. فالاول فكرت انها تقصد احد ثاني معاها .. لكن من حسيت طقات خفيفه على كتفي..
التفت عليهم والا هم بنتين .. وحدة من البنات كانت مرعوبة وتبكي .. والثانية تكلمة ..
قالت وهي خجلانه وتبكبك " ابتسم ابتسامت عاشق " .. عبدالعزيز انا واختي ضعنا رجعنا لامي والله لتذبحنا ..
صديت والنار بقلبي تشتعل فكرت انها تقصد عمك عبدالعزيز .. واقول بنفسي " قبح الله لحيتك يا عبدالعزيز ..
وانا اقول مادام طلال رفيقة ماعليه خوف " .. كان مع عمك عبدالعزيز صاحب تقشعين ظهرك له .. تامنين ..
مايميل عليك غدار .. بس غدر به الموت الله يرحمه .. ويرحم اموات المسلمين .. المهم ..
قالت الاوله وهي تمشمش دميعاتها وماعجبها الوضع .. وبقهر " عبدالعزيز ايش فيك .. ليه ماترد .." ..
انا انار زادت بصدري بدال وحدة ثنتين .. والا عمر يدق كتفي ويهمس " انت تعرف هدولا البنات .."
وبلهجته الحجازية .. الله يرحمه ويغمد روحه الجنه .. رفيق غربة وضيم .. رديت عليه وانا معصب ..
" لا .. ايش يعرفني بهم " .. البنت كانها انتبهت ان فيه اختلاف .. وجهي ماكان واضح كله ..
ردت بخجل وارتباك " انت عبدالمحسن .. انا شمة وذي اختي شيخه .. بنات عمتك .." ..
انا قلت عبدالعزيز وعبد المحسن .. ذي ليكون مشبهتني لابوطارق .. شكيت بسالفه .. قلت له بحمية ..
" وصلتي ابشري اوصلك للمكان اللي تبين .." .. والا عمر يهمس لي " الحين نتاخر على التاجر .." ..
قلت له بحمية وشي بصدر يرفرف ما ادري ايش صابه " افا يا عمر تبينا اترك حميتي .." .. هههههههههه ..
عمر مافهم .. وقال " ايش .. ايش حميتك .. اسمع ياواد انا ما اعرف لكلام البدو كولوه اعرف شويه منوه .." ..
ههههههههههههه الله يرحمه .. قمت وقلت له " امش معي وبعدي افهمك " .. والله واقول للبنتين " تعالوا معي "..
واوديهم لعند بوابة الصفا والمروى .. واقول لهم " اجلسوا هينا ولا تتحركون .. ايش اسم ابوكم " ..
البنات التفتوا لبعض .. وهب هواء علينا اللي قشع وجه امك .. والله يسامحني ويغفر لي .. عيني زلت ..
وشفت خدها ومبسمها وانا من عقبها ما ادري ايش صابني .. ردت خالتك " انت مو ولد خالي منصور " ..
وقتها توكدت انهم يقصدون ابو طارق واخوه .. الا بذك الشايب ومعاه بنت اصغر وفاتحة وجها ..
ومرة كبيرة بس بصحتها ورضيع بيدها .. الشايب تشكرني .. وانا عرفته بنفسي .. وقلت له ان ابو عبدالعزيز ابوي ..
بس استغربت ضيقة الشايب واما المرة هلت ورحبت وسالتني عن امي وابوي واخواتي وخالاتي ..
وطلبت مني وامنتني اني ازورها لجيت الرياض .. وانا جايهم جايهم .. مامنه عوق ..
العنود باهتمام / يبه ايش قرابتك مع جدتي .. يعني كـ..


قطع عليها سيل ذكرياتها يد دافئة على كتفها .. قفزت لتلتفت برعبه .. واذ ....




انتهى ..

لا اله الا الله .. محمد رسول الله ..
سبحان الله .. و الحمد لله .. و الله اكبر ..

اتمنى اعجبكم .. وعذرا على القصور .. والاخطاء الاملائية ..
عارفة شنو بتقولون .. بتقولون ان هالبارت كئيب .. علشان كذا اخرته ..
ان شاء الله كم يوم والبارت الثاني ينزل .. بس ما اوعدكم بانه مفرح .. لا ..
راح بيزيد مصائب ومفاجئات لم تكن بالحسبان للعنود وغيرها ..

انتظروني ببارت الانقلاب ..

اختكم مشاعل السعودية ..


بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..




البارت 25 ..




ألا يالله يا عالم بحالي
تزيل الهم عن قلبي تزيله
خذت مني الليالي أعز غالي
تفارقنا ولا باليد حيله
كفانا الله من شر الليالي
وياما فرقت خل وخليله
ألا ليت البكى بيرد غالي
لسيّل واديٍ ما سال سيله
سهرت أيام مع عدّة ليالي
وحالي من سبايبهم عليله
وأصيح صياح من صابه هبالي
على اللي نافلٍ بالزين جيله
ألا يا عين منك عز تالي
على الحمى تزيدينه مليله
عليّ الوقت يا مشكاي كالي
ألا يالله عدّل كل ميله
الا يالله يا عالم بحالي
ويا معطي عطاياك الجزيله
الا طالبك يا منشأ الخيالي
وسيع المد ما يخيب سويله
صبرت ايام وشهور وليالي
شكيت ومن يشاكي اشتكيله
الا ليا طرالي ما طرالي
تساوت الدقيقه والجزيله





في المستشفى ..


واقفه امام العناية .. حست بيد دافئة على كتفها .. نقزت والتفتت للخلف .. اذا بالممرضة الفلبينية ..
الممرضة / مداااام في واهد نفررر .. برررر .. هوووو يقول يبقى هدااااا .. مدااام آنوت ..
العنود هزت راسها و بضيق / شكرا .. " وبهمس " .. اكيد صلاح وصل ..
عدلة عبايتها و طلعت من قسم العناية .. رفعت نظرها الا شافته واقف ولف يدينه لوراء .. ويقرا بلوحة على الجدار ..
ابدا ما توقعت تشوفه بعد هالسنين اللي مرت .. ليش رجع .. ايش يبي .. ليكون مفكر يحصل مراده بعد موت ابوي ..
انتبه على خروجها التفت عليها وابتسم ابتسامته المستفزة .. وبصوت رخيم / عظم الله اجرك يا اخت نايف ..
العنود شافت تركيزه على عيونها .. تذكرت انها ما غطت عيونها .. صدت عنه وغطت عيونها بطرف الشيله ..
العنود بحدة / جزاك الله خير يا ابو صايل .. " وكانها تذكره بانه تزوج " ..
ابتسم وتقدم خطوة ومازالت النظرات السوداء على عيونه .. اللي يشوفه يقول يقط الطير من السماء من الزين ..
بس لنزل النظارة تلوع كبدك .. بنبرة مقصودة / ابو تركي .. ولدي تركي وبنتي العنود ..
العنود بحده / ايش تبي يا لطام ..
لطام رفع راسه وبنفس اسلوبة المستفز الساخر / جاي اعزي .. صحيح متاخر .. بس جيت ..
العنود بحدة / وهذا انت عزيت ومشكور .. " قفت وجات بتدخل العناية " ..
لطام بحدة / وقفي ..
العنود ولا كانه كلمها والا عبرته دخلت القسم وطنشته ..
لطام عصب .. شخصية لطام غريبه استفزازية يسوي اللي يبيه بلا حيا ولا مستحا ..
تقدم بخطوات واسعه وكان ناوي يدخل العنايه ..
صلاح من وراه .. واللي شافته العنود من اول ما دخل الممر .. بحدة / على وين يا ابو تركي ..
لطام التفت على صلاح وبسخريه / انت ..
صلاح بسخرية ونبرة مقصودة / ايه انا ..
لطام بستفزاز .. ونبرة مقصودة / سطام مات .. عظم الله اجركم ..
صلاح بنفس اسلوبه / والموت حق وكلنا على ذا الطريق .. ويا حظ من مات ولقى من يترحم علية بعد موته ..
لطام بنفس الاسلوب / ظنك ما احد يترحم عليه لو مت ..
صلاح بحده / الله العالم بنوايا ..
لطام رفع حاجب / ايييييييه الا راكان وينه وصغير نويف .. ماشفتهم بعزاء ابوهم .. ما شفت الا الخبل ..
صلاح بحده واعصابه بتفلت منه .. / الخبل اللي تقول عنه يسواك ويسوا طوايفك ..
" وبنبرة قهرت لطام " .. لا تنسى انه ولد سطام واخو العنود ..
لطام بغضب / سطام مات .. والعنود لي .. طال الزمن والا قصر ..
صلاح ابتسم بسخريه / وان سطام مات .. بعيال الفارس مية سطام ..
لطام فهم المقصد ترك المكان وطلع وهو يغلي من القهر ..
بعد دقايق طلعت العنود وهي تشوف صلاح معصب ..
العنود توجهت له .. وبضيق / امي تعبانه .. تعبانه حيل ..
صلاح مسح على وجهه بضيق / لا حول ولا قوة الا بالله ..
العنود بضيق وهي تتقدم .. وضعت يدها على ذراع صلاح / انا تعبت من الوقفه خلينا نروح الجناح ..
وبعد خالتي ام طارق على وصل هي وساره والعيال ..
صلاح بضيق / يالله .. وبعد سالفة صبري ابي اقولك عليها ..
العنود هزت راسها وهي تمشي معاه .. بعد ما وصلوا الجناح .. العنود فتحت وجهها وفتحت الشيله على خفيف ..
العنود بضيق / ايش قالك صبري ..
صلاح بضيق وهو عاقد حواجبه / الافعى مالها اثر .. جبت شركة لها بهالامر .. وفتشت البيت كله ابد مالها اثر ..
دخلت المخزن .. وشفت حفرة بركن الغرفة .. وكانها كانت مشيوله ومركبه مره ثانيه .. قال صبري انه شاف الافعى ..
وبعد زوجته .. ودخلت للغرفه .. وبعدها جاب اصحابه " كان يتكلم وياشر بيده " .. ويوم رتبوا المكان ونظفوه ..
الا ويشوفون الحفرة .. ويوم قربوا منها الا ويشمون ريحة عفن .. قالوا هذا مكانها وبيضها .. بس استغربوا من شي ..
العنود باهتمام / واللي هو ؟ ..
صلاح وهو يوصف باستغراب / حبل مربوط اكثر من ربطه .. وعليها شي غريب كانت ريحته تلوع الكبد ..
تركوه بنفس الحفرة وولعوا النار فيها .. قالوا يمكن الافعى تطلع ..
العنود وعيونها مفتوحة للاخر وبنبرة مقصودة .. وهي تهز راسه / شفته .. شفته ..
صلاح بضيق / جبيت شيخ .. وقلت له اللي صار .. وقال انه .. " وسكت بضيق .. العنود فهمت " ..
العنود تراجعت على الكنبة وحطت يدها على راسها وآآآه طلعت من قلبها بوجع / آآآآآآآآآآه يا قلبي ..
صلاح اسود وجه وهو يشوف حزن العنود ولا قادر يسوي شي ..
العنود بعبرة وقهر وحسرة وهي تضرب على صدرها / ايام وشهور وسنين وانا ادور وابحث واخر شي ....
انقطع صوتها بشهقة غريبه وضعت يدينها على راسها بسرعه و وغمضت عيونها التوات على نفسها ..
فز واقف صلاح وهو يناديها عليها بخوف / العنود بسم الله عليك .. " توجه لـ الجرس وضربه اكثر من مره "..
دخلت الممرضة باستغراب / نعـ .. انقطعت كلامها وهي تشوف الدم يسيل من انف العنود بغزاره ..
خرجت من الغرفة وطلبت مساعده .. دخلت ممرضتين ودكتورة .. طلع صلاح برا الجناح وقلبه يرجف من الخوف ..




ــــــــــ




بيت ابو سطام ..

ابو سطام جالس بغرفته .. جسمه نحل .. والهم دايم مستوطن ملامح وجهه ..
ام سطام تستغفر و تسبح وتدعي لولدها ..
مياسه دقت باب الغرفة .. ودخلت .. / يمه خالتي ام عزام عزمتنا على الفطور .. وهي تحلفك ما تردين العزيمه ..
ام سطام بضيق / والله رجلي ما تشيلني .. ولا لي خاطر بروحه ..
مياسه التفتت لابوه / وبعد يبه العزيمه لك انت .. تقول ان عزام موجود عندهم وحابه تسوي العزيمه ..
ابو سطام يهز راسه تنهد / على خير ..
مياسه طالعت امها .. ام سطام هزت راسها .. مياسه / خلاص ابلغه بجيتنا ..
ابو سطام / كم باقي على المغرب ..
مياسة تطالع الساعة / ساعتين يبه ..
ابو سطام يمسك عصاه ويمشي بوهن / انا ابي اطلع للعريش صدري ضايق من الجدران ..




عند العريش ..

سند وبتال وزياد وصقر وبدر مع جدهم ..
سند جنب جده بحنيه / يبه بكره بتبدا العشر الاواخر .. تبي تعطيني شي اوديه لجمعية البر ..
ابو سطام بضيق / ايه والله يا ولدي .. ذكرتني الله يذكرك بالشهادة .. انا حط ظرف دحت وسادتي فيها ظروف ثانية ..
كل ظرف علية اسم .. كتبتهم بنت مياسة الصغيرة .. كل ظرف عليه اسم وصله لصاحبة .. وبعد ام عِزيز لها ظرف ..
سند بحنيه / ام عِزيز رحت لها قبل رمضان .. والليلة ابي امر عليها واعطيها اللي فيه النصيب ..
لاني سمعت انها بتروح يمن قرايب لها باملج .. قلت استعجل واعطيها اللي فيه النصيب قبل لا تبعد ..
ابو سطام / الله يجزيك بالخير .. " التفت لصقر وضربه بالعصا " .. يا ولد وين ابوك ..
صقر اسود وجه وبصراحة / والله ما ادري عنه يبه .. ادق عليه ولا يرد .. ودايم مقفل جواله ..
ابو سطام صد عنه / ............
سند بهمس يستغفر / استغفر الله العظيم .. استغفر الله العظيم ..
ابو سطام انتبه لزياد وباستغراب وكانه توه فطن / يا ولد انت ما رجعت لامك خواتك ..
زياد بتعب / هاا .. لا انا عند راكان ..
ابو سطام عصب / راكان حرمه .. بالخلا .. حنا مانا بحوله .. قم قم روح لخواتك .. " وبحدة " وانت ..
بتال رفع راسه وبارتباك / سم ..
سند يراقب بصمت .. وصقر سرحان بوادي ثاني وبعيد ..
ابو سطام بحدة / سم الله عدوك .. انت تخبرني خبل والا اعمى .. يوم هالشهور كلها تارك حرمتك وقاعد عندي ..
علامك .. بينكم شي .. حولكم خلاف ..
زياد التفت باستغراب لبتال وبهمس خافت جدا / شهور .. " نزل نظره للارض وهو يكلم نفسه " ..
ماله شهر عندنا لالا شهرين " هز راسه وكانه يحاول يجمع " ما ادري ما ادري ناسي متى تقوم يا راكان متى انا تعبت..
بتال يبرر لجده وبارتباك / لا ابد يا يبه .. بس سمر وراكان واا ..
الجد بحده خلت زياد يرجع لواقعهم / قم انت واياه وروح للبنيه كود انها محتاجة شي .. وانتم متبطحين هنيا كنكم حريم ..
" تذكر شي " .. هاك هاك " وهو يدخل يده لجيبه " .. اسصلي " اتصلي " .. عليها كل ما قلت لحد قال ما اعرفه ..
بتال ارتبك اخذ الجوال ويمثل انه يسجل الرقم .. مال على زياد وهو مازالت عيونه على الجوال ..
وبهمس / اعطيني الرقم انا ما اعرفه ..
زياد يطالع فيه باستغراب / ما تعرف رقم زوجتك ..
بتال رفع راسه مستغرب وسند يسمعهم يطالع بجده وبدر ولا يسمع ايش يقولون مركز مع زياد وبتال ..
بتال رفع عينه الا وسند التفت عليه غمض عيونه سند بشده وفتحها .. يعني صرف نفسك وروح ..
بتال يقفل جواله / يا جدي انقفل جوال الظاهر خلص شحنه انا رايح اشحنه "اعطى جوال جده لزياد وقام بسرعة وراح "
زياد ماسك جوال جده باستغراب طالع سند والجد .. / ......
الجد بضيق / الولد مو خالي به بلا .. اعرف لي بلاه يا سند ..
سند يصرف الموضوع / ان شاء الله ..
بدر / ما انتم رايحين لبيت عزام ..
ابو سطام / الا .." وقف " انا ابي اغير ثوبي وامشي .. توديني انت يا سند ..
سند / تامر ..




ــــــــــــــ



بالمستشفى ..

جالسه على السرير .. وبتعب / عادي صلاح ..
صلاح عصب / ايش اللي عادي .. لك كم يوم ما نمتي .. والضغط مرتفع ..
اذا ما اهتميتي لنفسك اهتم لعيالك .. من بيهتم فيهم لصار فيك شي لابوهم ياللي ما يدري عنهم ..
العنود تنهدت وبحده / ايش تبين اسوي .. اخذ حبوب مهدئة يعني .. والا اطنش الدنيا واروح انفه عن نفسي ..
صلاح كانك مانت عارف وضعي وحياتي .. لا اخو ولا عم ولا عزوه كل يسعى نفسي نفسي ..
تبين اذل عمري واسع لهم واقول انا كسيرة اجبروا حالي لو اللي خلقني ما ذليت هالرس ولا خضعته لغير ربي ..
صلاح بحدة / انتي محاصره نفسك بين جدران الضيق وكانك حابه هالعذاب .. ما خليتينا نسال زوجك و...
قاطعته العنود بحده / مو بزوجي ..
صلاح بحده اكبر / العنود انا طفح الكيل .. ما اني قادر اسكت عن الخطاء .. متعب معاه حق باللي قاله ..
انتي ما انتي طبيعيه يبيلك دكتور نفساني يعالجك من هالمرض ..
العنود وقفت وبشموخ / اجل اتعبتك يا خال .. مشكور وماقصرت .. ومن اليوم ماني بطالبه منك شي روح الله يسهلك ..
صلاح تقدم وبعصبية / انتي كيف تفهمين نجيك يمين تجينا شمال ..
العنود بغضب صدت / ......................
صلاح تنهد وحاول يمسك اعصابه / ارتاحي الحين .. وبكرة نتكلم ..
العنود بغضب / ......................
صلاح هز راسة عرف انه خلاص ما راح ترجع مثل قبل .. تنهد / فمان الله ..
العنود بغضب / .........................
صلاح طلع وهو معصب رفع جواله واتصل بمتعب .. وهو ينتظر الرد شاف ام طارق والصغار ومعاها ساره ..
صلاح / السلام عليكم .. " وهو متعدي وبسرعة " ..
ام طارق وساره بحياء / وعليكم السلام .. " ام طارق استغربت خروجه بسرعه " ..
دخلت الغرفة وشافت العنود واقفه بجانب الشباك .. وهي بدون عباية .. لبسة قميص روز زيتي يعلن عن كئبها ..
نزلت سلطان على السرير و ساره نزلت الظبي جنبه .. وباستغراب / السلام عليكم ..
العنود لتفتت وبضيق / وعليكم السلام ... " تقدمت من ساره وضمتها على صدرها وقبلت جبينه " .. كيفك حبيبتي ..
ساره بضعف / بخير الحمد لله .. " انتبهت ليد العنود " ايش ذا ..
العنود طنشت وسلمت على ام طارق / ايشلونك خالتي .. و ايشلون البندري ..
ام طارق / بخير " وابهتمام " ايشلون امك .. علام يدك بها لصق ..
العنود تجلس بجنب الظبي وسلطان .. حملت الظبي واستنشقت راحتها / مابها شي .. " حطت يدها على صدرها " ..
وبضيق / مابه حليب .. نشف ..
ام طارق / لا ان شاء الله .. به الخير .. بس تغذي .. وكلي عسل وقشطة وحليب .. وان شاء الله يدر ..
رمت الشيله على رقبتها وغطت صدرها .. طلعت صدرها والقمته بفم بنتها .. وهي تسمي تنهدت / بسم الله ..
" رفعت راسها لخالتها ".. اما حال امي يا خاله .. على الله .. والله تعبانه .. " وبغصه " .. اذا تبين تودعينها قبل ...
ساره شهقت ونزلت دموعها .. ام طارق بضيق / ليه يا بنتي .. الدكاترة ايش قالوا لك ..
العنود تهز راسها بضيق / ..............
ام طارق توقف وبضيق / انا رايحه اشوفها ..
العنود بغصه / خذي معاك ساره ..
ساره هزت راسها رافضة والدموع على خدها .. العنود بضيق تمسك يدها وتسحبها له ..
حضنتها وبهمس / حبيبتي لزم تشوفينها وتطلبين السماح وتعتذرين ..
ساره تبكي وتشهق / مـ .. مـ.. ما اا اا اقـ.. اقددااارر .. ااااااااااااااااااااااااااءءء ..
العنود تمسح على ظهرها .. وبحنان / صدقيني اذا ما رحتي الحين راح تندمين بعدين .. مثل ابوي ..
ام طارق تصدد عن هالبنتين والعبره خانقتها .. / مشينا يا بنيتي مشينا ..
سمعت طرقات على الباب .. وبتذكر / يوووه نسيت طارق والفطر ..
العنود تبعد ساره والظبي بيدها كانت متضايقه من اختناقها .. العنود نزلتها جنب سلطان ..
وبامتنان / اتعبتك يا خاله .. اعذريني ..
ام طارق وعتب / افا يا الغالية بنت الغالية .. والله لو تطلبيت الروح ترخص لك ..
تركتهم وتوجهت لباب الجناح .. اخذت سله من يد ولدها ودخلت السله لداخل الغرفة ..
ساره طلعت مع ام طارق لقسم العناية وطارق توجه لغرفة الدكتور ..
يسال عن ام راكان .. وصاة متعب اللي بالدمام عنده شغل ..
داخل قسم العناية .. امام الزجاج العازل .. الفلبينية داخل الغرفة واقفه وماسكه حبل الستار حتى ترخية بعد روحتهم ..
ساره تبكي وام طارق تحضنها وبعبرة ودموعه تسيل على خدها من تحت الغطاء / ادعي له وانا امك بهـ الايام الفضيلة ..
ربي يشافيها ويعافيها .. الله يرحما برحمته الوسعة .. الله يرحما برحته الواسعة ..لا حول ولا قوة الا بالله ..
سامحيني يا ام راكان .. سامحيني يا وخيتي .. مسموحه .. دنيا واخره .. " غصة بالعبره وسحبت ساره وطلعت " ..
دقايق وخارج طارق من عند الدكتور وجه اسود من الضيق .. كلم امه / ها يمه نمشي والا بتفطرين عند العنود واختها ..
ام طارق بضيق / لا والله وانا امك .. ابي اروح معاك البيت .. وعقب التراويح اجيهم واخذ الصغيرين وساره ..
دخلت ساره عند العنود وقفلت الجناح .. طارق وام طارق يمشون لسيارة .. طارق بضيق / كيف ام راكان ؟ ..
ام طارق تستغفر وبضيق / الله يرحمها برحمته .. منتفخه لا الـــه الا الله .. " وهي تفتح يدينها بحجم كبير " هااا ..
طارق بضيق وهو يفتح سيارته بالريموت كونترول / الدكتور يقول لو نشيل الاجهزة ارحم لها " فتح الباب "
" وام طارق فتحت الباب من جهة المساعد " .. " طارق يكمل وهو يشغل السيارة ويقفل الباب " ..
بس يقول ان ام سلطان رفضة .. " وهو يحرك سيارة طالع من المواقف " ..
يقول اصلا هي ميته ما فيها شي حي الا الا بـ الاجهزة ..
ام طارق بعصبية / يهبا .. هو عالم بالله .. يمكن الليله ربي يقول كن فيكون وتقوم بخير وعافيه .. الا يبي يموتها يهبا ..
طارق بهدوء / يمه .. هو يقول حس معرفته يعني مـ ..
ام طارق تقاطعه بعصبية / اص الا انه ما يبي الا الفلوس .. بنيتي شورها صحيح .. امها شفتها دواء لها ..
" وبضيق " .. والله يا هالبنيه شايله حمل لو يشيلونه رجال ما تحملوه .. الله يعينها و يشافي لها اميتها ..
طارق بضيق .. ومن قلب / امييييييين ..



ـــــــــــــ



يوم جديد ..


بعد المغرب على الفطور ..
ابو سطام بعصبية / انا ايش قلت لك امس .. ما قلت لك تروح لاخواتك .. انت علامك .. ما تستحي .. وما بك نخوة ..
" التفت لبتال " وانت يا جعلك للي ماني بقايل .. حرمتك من شهور تاركها وقاعد عندي ..
" اخذ فنجان القهوة ورامه عليه بحدة ليتجنب بتال عنه بسرعة " .. قم قم انقلع عن وجهي ..
سند سحب بتال وبهمس حاد / اطلع بسرعة ..
بتال عصب وبداخله " انا انهان علشانك يا عنيد ماني مفتك منك ابد .. بتقعدين لعنه عليه لاخر عمري حسبي الله عليك "..
ابو سطام داخل المجلس / انت ما تعلمني ولد ايش بلاه .. والا ذا الولد " يقصد زياد ".. كانه بزر يخاف يضيع ..
تبون تذبحوني تبون تقهروني فوق قهري .. " زياد ترك السفرة وطلع من المجلس " ..
سند قفز وجلس جنب جده .. وبتهدئة / يبه اذكر الله .. وصلي على النبي ..والله ما يصير الا اللي بخاطرك ..
سلطان يقبل يد والده / اذكر الله يبه .. لا يرتفع ضغطك يبه ..
رعد راح لداخل البيت بسرعة جاب جهاز الضغط وعلاج الضغط .. ورجع للمجلس ..
قاس ضغط ابوه واعطاه العلاج .. ابو سطام هدي شوي / اسمع يا سلطان .. بكره ولدك وزياد يروح للبنات ويجيبونهم ..
سلطان يضع اصبعه على راس انفه / ابشر تامر امر .. مالك الا طيبه الخاطر ..
ابو سطام يتنهد ويستغفر .. ويذكر الله ويهلل .. الا ان هدي ..






بالخارج .. في الحديقة ..
زياد جالس على الكرسي و يأكل بنفسه قهر وخوف .. " ما اقدر اروح .. ما اقدر اروح .. كيف اروح .. وراكان .."
بتال بخطوات سريعة تقدم منه .. وبفرحة مع ارتباك / راكان .. راكان صحي ..
زياد وقف وبفرحة / والله .. ابي اروح للمستشفى .. خلنا نروح ..
بتال رفع جواله واتصل على سند / الو سند .. توني مكلم عناد .. وقال لي ان راكان صحي .. انا رايح للمستشفى سلام ..



ـــــــــ



بالمستشفى عند راكان ..


عناد قاعد برا بالممر اللي فيه غرفة راكان ..
ماشاف راكان لمن صحي .. كان بالمسجد .. لمن وصل شاف الدكاترة حول الغرفة .. ومنعوه من الدخول ..
خرج الدكتور من غرفة راكان واخذ عناد معاه لمكتبه ..
عناد باهتمام / ها دكتور .. بشر ..
الدكتور بابتسامه / الحمد الله صحي .. بس يحتاج لعناية ..
عناد باهتمام وخوف / ايش لون ما فهمت ..
الدكتور / يحتاج لراحة نفسية .. وغذاء .. هزل جسمه .. و مع التحليل الاخيرة تبين انه معاه فقر دم ..
عناد بثقة / الغذاء لا تشيل همه .. بنذبح له وناكله غصب .. ازهلها ..
الدكتور ضحك / هههههههه .. " وبجديه " .. بس اهم شي الراحة النفسية .. لا يسمع خبر سيئ او شي يعصبة ..
انتبهوا لهذا الشي .. " وبتاكيد " .. اهم شي النفسية واعيد وأكد النفسية ..
عند تراجع على الكرسي ..وبضيق / يعني ما نقدر نبلغه بوفاة ابوه .. ولا حال امه ..
الدكتور بتنبيه وحده / لا .. هالفترة لا .. لو اضطر امنع عنه الزيارة نهائيا ..
عناد تنهد بضيق ومسح وجهه / لا حول ولا قوة الا بالله ..
سمعوا طق على الباب ليدخل سند وابو سطام و سلطان .. وبتال وزياد وعبدالعزيز وطلال واقفين برا ..
عناد وقف وراح قبل راس جده وخاله .. الدكتور / تفضل ياعم .. ولزم تسمعون اللي راح اقوله باهتمام ..
عناد فتح الباب وطلب من الكل الدخول ... الدكتور استغرب .. عناد / لازم الكل يسمع حتى نقدر نساعد بعض ..
الدكتور اشر براسه / طيب .. " وعاد نفس الكلام اللي قاله لعناد " ..
ابو سطام بضيق / لا اله الا الله .. لا حول ولا قوة الا بالله .. واسوة الحين ..
سند بهدوء / دكتور .. متى راح يقدر يطلع من المستشفى ..
الدكتور / يومين بالكثير .. بعد ما ناخذ كل الفحوصات وتطلع النتيجة ممكن يطلع ..
سند / ممكن تطولون الوضع .. يعني كل يوم تطلع فحص شي ..
الا ان نقدر نبلغه بالي صار .. لان استحاله ما يعرف لو طلع ..
الدكتور باهتمام / ممكن ..
ابو بتال / الحين نقدر نشوفه ..
الدكتور وقف / ايه اكيد ..
زياد على طول توجه لراكان كان بيدخل لو ما مسكه سند وبتنبيه / اياك تصيح او تحسسه بشي ..
لو مو قادر تمسك نفسك لاتدخل الحين اجلها ..
زياد يهز راسه / لالا اقدر اقدر .. " فتح الباب وبابتسامه " .. الحمد لله على السلامة ..
راكان التفت عليه والجمود مستحل ملامح وجهه / .........................
سند / الحمد لله على السلامه .. " تقدم منه سلم " ..
عناد دخل وهو قلبه بيطير .. ضمه وابتسم / الحمد لله على السلامه يا الدب ..
دخل الكل ويتحمد له بسلمه ويسلمون عليه .. وهو جمود .. ولا كلمه او تعبير ..
الكل ما استغرب هالشي لان الدكتور بلغهم باحتمال تغيره ..
هذروا عند راسه شوي وسولفوا وضحكوا وطلعوا .. وبقي زياد وعناد ..
راكان يطالع زياد وبصوت مبحوح / ايشلون ابوي ..
زياد يطالع فيه باستغراب وارتباك / ابوي طيب ..
راكان اطال النظر فيه وبنظراته تشكيك وشي غريب ../ ..............
عناد بمزاح / يا الدب ايش فيك ..
راكان التفت عليه .. وبغموض / ابوي وينه ..
عناد بثقة / بالرياض وينه يعني .. ايش فيك راكان .. انت تحس بشي تونس شي انادي الدكتور ..
راكان بغموض / .....................
عناد تقدم من حافظة الشوربة .. واخذها وفتحها / اشرب هالشربة .. تغذا يا ولد صاير عصيعص ..
راكان تنهد واخذ الحافظة بس ما شرب شي .. قاعد يلعب بالملعقة ..
عناد / رويكين .. ما ني بقايل وجع .. كِل لا بارك الله بعدوك .. وشد حيلك ترا ريحة المستشفى غثتني ..
راكان بصوته المبحوح / اليوم ايش .. كم التاريخ ..
عناد / اليوم الاربعاء 23 رمضان ..
راكان هز راسة وسكت / ...............
عناد باهتمام / ايش عندك ..
راكان بغموض / ابي اروح لابوي .. " ورفع عينه لعناد وزياد " ..
عناد اختلف لونه وزياد نزل راسه .. راكان يترك الملعقة وبحدة / عناااااااااد ايش فيه ابوي ..
عناد يطالع فيه بنظرة / ايش فيه .. ابوك وخابر انه تعبان .. بس ابشرك الحين طيب ومرتاح ..
راكان وكانه شاك / متى شفته ..
عناد بصدق / والله العظيم شفته قبل اسبوعين .. وهو طيب ومرتاح .. لا تخاف عليه ..
راكان ارتاح وبدا يشرب من الشوربة وبعدها بداء يأكل من باقي الاكل .. بنفسية اريح ..
عناد اشر لزياد يعني ارجع للبيت .. زياد كان راح يرفض بس تذكر تنبيه سند ..
انه اذا حس بان راكان راح يضغط عليه يطلع .. وقف وتعذر بانه طالع يشوف جده سعود لانه يبيه ..
بعد خروج زياد .. راكان يحاول ياخذ الاخبار من عناد وعناد يسولف مره ويضحك ويعلق الا ان يضيع الموضوع ..



ـــــــــــ

بعد العشاء بالرياض ..


بيت ابو عبدالله ..

شريفه لبسه و كاشخه .. واقفه عند المدخل تلبس جزمتها .. العباية على يدها ..
حنان وفي يدها صحن فيه حلا وترمس قهوة صاعدة لاختها وباستغراب وهي عند الدرج .. / يمه ..
شريفة والعلك في فمها والروج الموف الغامق على سمارة مقرف / هااا ..
حنان بتساؤل / وين بتروحين ..
شريفه لبست جزمتها وتقدمت خطوتين لبنتها .. ابتسامة شماته / لـ العنود .. ابي اروح اعزي واشوف امها ..
حنان باستغراب / وواا .. كذا " وهي تطالع امها من فوق لتحت .. وريحة العطر يفحفح " ..
شريفة تطالع بنتها بنظرة قاسية / ايه .. اجل كيف تبيني محزنه ومضيقه صدري علشانهم .. الا جعلها بهالحال وارد ..
حنان والدمع اعلن خروجه بعينها / يمه ليه .. ليه تحرمينا من اهلنا .. خوالي وعمامي .. صديقاتنا .. ليه يمه .. ليه ..
شريفه بحدة / بنت .. انقلعي لاختك الخبلة .. الي حابسه نفسها بغرفتها .. وكل مادخلت عليها ..
لقيتها يا اما تصلي والا تقرا تقران والا تبكي .. ما ادري ايش عندها .. ايش اللي غيركم ما تقولون لي ..
حنان وهي تبكي / تعبنا يمه ... خلاص .. ما عاد نتحمل .. ما يهمك الا عبدالله ..
وهذا هو برمضان وقدام خلقه جاينا مو صاحي .. ما راح تفرحين فيه يمه ما دام هذا حاله ..
شريفه تقدمة بسرعة واعطت حنان كف قوي .. طاح الصحن وتكسر واختلط الحلا بالقهوة ..
شريفة بحدة / راح ازوجة وبغصب عنكم .. وراح ياخذ العنود غصب عنها ..
حنان بقهر / ما راح توصلون للعنود راح تموتون وانتم ما وصلتوا له .. واولهم ولدك راح تموته قهر ..
" تركت امها بسرعة وطلعت لغرفة اختها .. دخلت وقفلت الباب وهي تتنفس بسرعة وخوف " ..
شريفة لبست عباتها وطلعت وهي متحلفه في حنان بس ترجع راح تتصرف معاها " ..
التفتت حنان على مها وشافتها ترجف بزاوية الغرفة وجوال حنان متكسر ..
حنان تقدمة منها .. وبخوف تضمها / مها .. مها ايش صار .. ايش فيك .. تكلمي ..
مها تبكي وتشهق / سـ .. سهـــــى .. وو .. ووصلت لجوالك .. اتصلت .. وببعدين ارسلت رساله ..
حنان تبكي على حال اختها / ايش قالت ..
مها تبكي وهي تبعد اختها / تقول اذا ما جيتي راح افضحك .. يا ويلي يا ويلي .. برمضان برمضان يا حنان وما خافت ..
حنان تضمها .. قد ما مشوا بطريق المغازلة بس حدهم تلفون ومسجات بس ولا مره طلعوا مع شباب ولا تجرؤا ..
الوحيدين اللي تجرؤا عليهم راكان ونايف لانهم عارفين و متأكدين انهم ما راح يؤذونهم ..



ــــــــــ



في الفلة الخاصة ..

....../ هاا يا سهى كيف الغزال ..
سهى / بتجي طال عمرك متى تامر بس ..
تركي يطالع راشد اللي بس سرحان ويفكر .. التفت على سهى / قريب قريب ..
بس اسمع الخبر اللي في بالي .. ونحتفل احلى احتفال .. هههههههههههههههههههه ..
راشد عاقد حواجبه / .........................
تركي يسكت ويطالع فيه باستغراب / انت ايش فيك ..
راشد على حاله / ............
تركي يعدل قعدته / الا ايش صار بعيال سطام ..
راشد بضيق / ما ادري ..
تركي باستغراب / انت ما حضرت العزاء .. انا عزيتهم ثاني يوم .. ما شفتك ولا شفت راكان .. وينكم فيه ..
راشد اللي كان يطالع جهة التلفزيون طالع سهى واشر لها تطلع هي البنات الموجودات ..
تركي باستغراب / ايش عندك ..
راشد بغموض / انا ابي ابعد .. ابي اروح ولا عاد تدوروني ..
تركي ابتسم بسخرية / لاتقول لي قول للكنج ..
راشد بغموض / الكنج يعرف وضعي .. قبل فيه من يطلعني لكن الحين .. ماعاد حولي احد ..
تركي يصد عنه وبأمر / تخلص ذا العملية وبعدين " التفت له وبسخرية " .. تقاعد ..
راشد يهز راسه / وهذا اللي بيصير .. " رجع ظهرة على الكنب وريح جسمه " ..



ــــــــــــ



بالمستشفى ..

دخل وهي تعلك .. / كيف امك ..
العنود وهي واقفه بعبايتها / بخير ..
شريفه / وينهي ..
العنود بسخرية / راحة السوق تقضي للعيد ..
شريفة بقهر وهي تاشر و تهز اصبعها في وجه العنود / تكلمي زين معي يالعنود لا اسـ..
العنود تمسك يد شريفة وبغضب / ايش بتسوين يا شريزة .. تبين تذبحين ابوي والا امي ..
خالتك اللي كنتي مرتكزة عليها وهذي هي قام الحد عليها وقصوها .. والخدامة الاندونيسية الي اخذتيها ..
واخفيتيها .. انمسكت .. وانتي .. انتي موتك على يديني .. بس شوي شوي .. كل هالشهور اللي مرت ..
وانا احشمك على شان الحليب اللي رضعتيه .. لاكن بنت الحرام ما تمري فيها فعايل بنات الحلال ..
دورت على فعلك الشين .. ورجيتك تعطيني اياه وانسى اللي سويتيه .. لكن تجبرتي وخالتك والشغاله تجبروا معاك ..
هم راح اخلي الحكومة تتصرف معاهم لكن انتي لي .. راح اوريك ايش اسوي فيك ..
شريفة بخوف وهي تحاول تسحب يدها / ايش بتسوين .. هاا ايش بتسوين .. ما تقدرين ما تقدرين ..
العنود والغضب مسيطر على ملامحها .. والشر يطلع من عيونها / راح اخذ كل من حبيتي .. راح اعذبك ..
واقهرك .. مثل ما قهرتيني فيهم .. اولهم ولدك عبدالله .. وفلوسك .. وبناتك .. كل شي تحبينه كل شي ..
ولدتي في الشارع وارجعك لشارع .. مالك احد وحيدة .. ماراح اخليك تتهنين يا شريزة .. ما راح اخليك تتهنين ..
انتظرين وراح تشوفين النار شاعله بصدرك .. وتموتين قهر ووجع وانت تشوفين اللي تحبينهم يموتون ..
" رمت يد شريفة وكانها قرفانه " .. انقلعي عن وجهي وانتظري موتك ..
شريفة خرجت وهي تسحب عبأتها و تجري خايفة وتفكر بكلام العنود ...
العنود جلست على السرير وهي تتنفس بغضب .. وقهر .. تذكرت صلاح يوم قالها ان خالة شريفة ماتدل المكان ..
اللي حطت شريفة السحر فيه والخدامة ما تدري .. بس اللي اخذ الاثار هي الشغله يعني هي اللي ساعدتها ..




ـــــــــــــ



يوم جديد ..

بالخبر ..

سمر لبسه عبايتها .. وحالفه ما تقعد الا يودونها لراكان ..
بتال بلغ الدكتور وقال له ممكن انها تجي .. بس لا تبلغه بالأخبار الشينه ..


بتال / يالله مشينا .. بس اسمعي الدموع والصياح والاسئلة الزايدة ما نبيها فهمتي ..
سمر تهز راسها / طيب طيب ..
توجهت هي وبتال للمستشفى .. ولمن وصلوا كانت خايفه ومستحيه .. كانه اول مره تشوفه .. مسكت يد بتال بخوف ..
بتال التفت وابتسم / يالله تخيلي بانه ليلة عرسك ..
سمر حست بمغص اسفل بطنها وتحرك البيبي .. وبخجل وهي تضربه على كتف بتال / عيييييييييييب ..
بتال ضحك .. طق الباب طقتين وفتحه .. وبابتسامه / استاذ عناد ممكن تطلع .. مدام راكان وصلت ..
عناد ابتسم / اهاا " وقف " اجل اخليك تفتك من وجهي شوي ..
راكان كان ينشف شعرة .. توه متحمم .. وطالع من الحمام .. كان لبس ثوب النوم باكمام قصيرة ..
خرج عناد وبتال دخل سمر وترك السلة قريب من الباب داخل وقفل الباب .. وهو راح مع عناد للكافتيريا تحت ..
راكان نزل الفوطة بهدوء على الطاولة وباستغراب وعيونه على بطن سمر .. سمر سحبت الغطاء عن وجهها الاحمر ..
راكان تقدم خطوتين .. سمر تدقق بملامحه وجسمه الهزيل .. حست بيدينه تضمها وهي ما قدرت ما تبكي ..
راكان ابتسم / سمور .. اذكر انا اللي ابكي وانتي تريحيني ..
سمر وقفت بكي وهي مستغربه .. متى حضنها وبكي في حضنها .. طول زواجهم يحضنها وينام بدون ولا كلمه ..
راكان ابتعد عنها .. وباهتمام وخوف / ضايقتك ..
سمر تمسح دموعها وتهز راسه .. وبخنقة / الحمد لله على السلامة .. وحشتني ..
راكان يمسك يدها ويجلسها على السرير .. ابتسامه متعبه على وجهه / الله يسلمك ..
وكانه انتبه / الا تعالي .. " وهو يحط يده على بطنها " ... ليه ما بلغتيني انك حامل ..
سمر بصدق / ما كنت ادري .. وبعدين الدكتور لمن سوي الفحص قالي ..
راكان تذكر اخر حدث / ايه صدق .. ايش صار بالسالفه ..
سمر بارتباك / أي سالفه ..
راكان بحزم / سالفة طيحتك بالجامعة .. أيش صار ..
سمر بخوف / ما ادري اسال ابوي وبتال ..
راكان بحزم / ابوك وبتال .. وايش دخلهم ..
سمر كانت بتتكلم وتخر الاول والتالي .. لو لا نقزت راكان وهو يسحب يده بسرعة .. وبخوف / ايش ذا ..
سمر / هههههههههههههه هذا البيبي مشتاق لك ويسال ليه طولت الغيبة ..
راكان واحساس غريب داعب قلبه .. رجع يده على بطن سمر .. حس بحركات ورفس وضحك ..
سمر بنبرة مقصودة / شكله بيطع مثلك .. بيتعبني ..
راكان ابتسم / افاا انا تعبتك .. والا انتي " وقف وحرك الكنبه على الباب وقفل الباب بالمفتاح "..
سمر حمر وجهها خجل .. راكان رجع لسرير ونام واشر لها تنام على كتفه ..
سمر وقفت ورنزلت عبايتها .. وبخجل / الحين يرجع عناد ..
راكان ابتسم / خله ينقلع لوع كبدي وهو جالس كل يوم بخشتي ..
سمر تريح نفسها على السرير وانامت على كتف راكان .. وبصدق / احمد ربي انك رجعت قبل لا اولد ..
راكان بلهفه / متى راح تولدين ..
سمر / امم هالايام .. الا صدق تدري ان طلال جاله بنت ..
راكان ابتسم / ايه .. " سمع صوت رنين جوال سمر رفع نفسه وسحب الجوال اللي كان بالجيب الخارجي لشنطة سمر "..
راكان بخبث / هذا بتال .. " فتح الخط " .. " وبابتسامه " .. انت يالغثيث روح لاختي وخلي اختك عندي ..
سمر تغير وجهها وعضت شفاتها وقلبها يدق .. سكتت وما نطقت حرف خايفه تزلق بكلمه ..
بتال كان بالكوفي قبال عناد .. اختفاء لون وجهه وبارتباك .. اجل خلاص الفجر امر عليك .. سلام ..
" قفل الخط بسرعة ".. عناد استغرب / ايش فيه ..
بتال تدرك الموضوع / لا ابد .. " ابتسم " .. يبي سمر تنام عنده الليلة ..
عناد ابتسم / هههههههه الله يهنئهم ..
بتال هز راسة وهو يشرب من القهوة .../ امين .. امين ..




ــــــــــــ



بالرياض .. بالمستشفى ..


اليوم غصب دخلت على امها .. مسحت شفايف امها ونظفت فرجها .. وغطت شعرها ..
دخل الدكتور وخاصمها .. وهددها اذا ما التزمت بالقوانين راح يمنع الزيارة نهائيا عنها ..
لان تاذي المرضى الاخرين اللي بالغرف المجاوره ..
طلعت من القسم وهي حاطه يدها على صدرها .. تنهدت بضيق وصوت عالي ..
... بنبرته المستفزه / جعل الضيقة بصدر عدوينك ..
رفعت نظرها فيه وطنشتها وتوجهت لجناحها .. لطام بنبرة رجاء / العنود .. لحضة ..
العنود وقفت .. وبحزم وعينها با الارض / ابو تركي استح على وجهك .. والله اللي تسوية عيب ..
لطام / ناديني لطام والا ابو صايل .. لا تناديني بغيرة ..
العنود تنهدت / عيب والله عيب اللي تسوية .. الحين لو احد شافني واقفه معاك ايش يقول ..
وكانها منجمه .. طل عليهم طارق وهو يحمل سلتين .. واحده فيها سحور والثانية قهوة وشاهي ..
وقف ووجهه اسود من الغضب .. ترك السلتين على الارض وتقدم بخطوات غاضبة ..
لطام ابتسم ابتسامته الساخرة المستفزة / ها طويرق .. ايش جابك ..
طارق بغضب / انت ايش جابك ..
لطام واقف بوجه ورافع عينه بعين طارق وبكل وقاحه / جاي لـ العنود ..
العنود بحزم / ابو عبدالعزيز .. لا تحط عقلك من عقله خلك كبير ..
طارق الغضب متمكن منه وواضح انه راح يتضارب معاه .. ولطام عادي الابتسامه الساخرة على الوجه ..
ويلعب بسبحه على اصبعه بحركه دوران معاكسه وبسرعه .. والعنود مو عارفه بمن تستفزع ..
ان مسكوا بعض ما راح يقدر احد يفكهم .. شافت جدها ابو عبدالعزيز توجهت له .. / يبه الحقني ..
ابو عبدالعزيز اللي شافهم .. طق بعصاته على الارض بقوة .. وبحدة / طارق .. ولد ..
طارق التفت لجده والغضب بوجه .. ابو عبدالعزيز / تعال .. تعال هنيا ..
لطام بهمس مسموع والابتسامه على وجهه / رح يا ولد رح ..
طارق بنفس الهمس / رايح مو علشان خايف منك .. لا " وبخبث " .. علشان العنود طلبتني ..
لطام التفت والا العنود واقفه وماسكه يد ابو عبدالعزيز وعيونها على طارق .. انقهر وانغبن ..
برغم ان الشيلة على عيونها لكنها شفافه وواضح تطالع بمن .. حس بخنجر ينغرس بقلبة ..
تركهم وراح .. طارق اعصابة فلتت التفت على العنود وبحدة / ايش جاب ذا هينا ..
العنود تركته وراحت لجناحها دخلت وسلمت على ام عبدالعزيز وام طارق وجلست والغضب بصدرها ..
ساره كانت نايمه بجنب سلطان والظبي .. صحيت على الحركة وابتسمت بخجل .. قامت وسلمت ودخلت الحمام ..
دخل ابو عبدالعزيز وقفت العنود وقبلت راسه ويده .. ابوعبدالعزيز بنبرة / ها يا بنتي ايشلون امك ..
العنود بضيق / والله حالها ما يسر .. اذا تبي تشوفه يبه فيك تدخل ..
ابو عبدالعزيز يجلس .. / لالا .. خلي ام عبدالعزيز وام طارق بالاول وبعده انا ..
ام عبدالعزيز وام طارق فهموا وقاموا .. ابو عبدالعزيز بحزم / اسمعي يا بنت .. وضعك مو بعاجبني ..
العنود بجمود / ولا هو عاجبني .. ايش تبيني اسوي يبه ..
ابو عبدالعزيز / تروحين معنا لشرقية ..
العنود وقفت / امي وين اخليها يبه ..
ابو عبدالعزيز / امك بالمستشفى .. وهذا انتي ما تقدرين تدخلين عندها ولا تسوين شي .. مغير مراقب من وراء القزاز ..
العنود تحمل ولدها سلطان بين يدينها الي صحي تقدمت ورجعت جلست على الكنبة ..
وبنبرة اوجعت ابو عبدالعزيز / وايش اللي صبرني على الضيم غير ريحتها وشوفتها ..
هذي جنتي يبه .. ماني بتاركتها الا اذا الله اخذ امانته ..
ابو عبدالعزيز تنهد / لا حول ولا قوة الا بالله .. يابنتي اذا مو علشانك علشان هالصغيرين .. اخيتك وعويلك ..
العنود / المكان اللي اكون فيه يكونون فيه .. ما اقدر اممن عليهم وهم بعيدين عني ..
ابو عبدالعزيز يهز راسه بالرفض وفي راسه موال وقف / انا رايح اشوف امك .. " وطلع " ..
خرجت ساره من الحمام .. وبارتباك / العنود .. فيه شي ابي اقوله بس ..
العنود باهتمام / ايش ..؟
ساره بارتباك / انا سمعت ان راكان رجع وهو بالمستشفى مريض .. ما ادري بس يمكن مو صدق ..
العنود عقدت حواجبه .. محد جاب لها علم .. اشتدت ملامحها .. وبداخلها " كذا يا صلاح .. تبيني ارجع لك معصي " ..
سمعت صوت الظبي .. رجعت سلطان على السرير وحملت الظبي .. شافتها موسخه دخلت الحمام وغيرت لها ..



ـــــــــ


عند العناية المركزة ..
ام عبدالعزيز وام طارق يمسحون دموعها .. / الله يرحمها برحمته .. الله يغفرلها .. الله يشافيها ..
ابو عبدالعزيز يطالعها باسى / ان لله وان اليه راجعون .. " طلع وطلعت معاه ام عبدالعزيز وابو عبدالعزيز " ..
ام عبدالعزيز / اهاا ايش قالت ..
ابو عبدالعزيز بضيق وهو ياشر بيده على عدم اللتفات لامرها / اتركيك منها .. جاهل مو تشوف حولها ..
ام عبدالعزيز / اجل ايش بتسوي ..
ابو عبدالعزيز / بكرة بعد الفطر نمشي للخبر ونفطن ابو سطام وازور راكان واشوف علمه البنية ما تقعد كذا لحالها ..
ام عبدالعزيز بتأييد / هذا الفعل الصحيح ..
طلعت ام طارق ومعاها سلطان وسارة شايله الظبي .. والعنود لبسة عبايتها رايحة لامها تقرا قران عندها ..
ابو عبدالعزيز مشى بدون لا يودعها .. العنود طالعت فيه بنظرة وتنهدت وراحت لامها ...



ـــــــــــــ



يوم جديد ..

بيت ابو طلال ..
بعد المغرب ..
مرام بصدق / يااارب ما يصير شي يخرب حفلتي ياااارب ..
نوال واماني / ههههههههههههههههههههههههههههه
مرام بقهر / انتم من اول ما جيتوا وانم تضحكون .. امحق مساعدة ..
نوال واماني / هههههههههههههههههههههه " وهم ينثرون الورد بالغرفة وعلى السرير ..
دخلت غرام .. وهي شايله مريم .. وببراءة / مرام كان مريم مرتفعه حرارتها ..
مرام غرقة عيونها دمع / لا لا تقولين .. " جلست على الاريكة " .. ياربي هذي خمس مره ..
نوال واماني انفجروا ضحك وجلسوا على الارض يضحكون .. / ههههههههههههههههههه
غرام بتراجع .. ماتبي اختها تزعل / لالا امزح امزح ..
مرام توقف وتروح لبنتها لمست جبينها وخدها .. وبقهر / لاعاد تمزحين كذا .. ماعليها حراره الحمد لله ..
نوال واماني / ههههههههههههههههههههههههههههههههه
مرام بقهر / انقلعوا اطلعوا برا .. " التفتت لغرام " .. مريومه نامت ..
غرام / لا ما انتي قلتي لاتنام علشان انيمها قبل لا يوصل ابوها ..
مرام / ايوه " توجهت للمراية وعدلت نفسها .. تطالعت بالطاولة وشافت كل شي جاهز " .. خلاص كذا تمام ..
" رفعت يدها وطالعت الساعة " .. الحين طلال يوصل .. يالله هوني واطلعوا يالله ..
غرام ابتسمت / هذي اخرتها .. يالله اهم شي تسوينها بس ها اذا خربت والاشي ما عاد تسوينها ..
مرام تكش بيدينها / بسم الله علينا .. لا تتفاولين ..
غرام ونوال واماني / ههههههههههههههههههههههههههههههههههههه
غرام لبست عبايتها وطلعت .. مرام نيمت بنتها وخفضت الانارة وطلعت من غرفة بنتها .. وتوجهت لغرفة النوم ..
شعلت الفواحات والشمع وصبت العصير بالكاسات .. رفعت يدها تشوف الساعة الا طلال داخل ..
ابتسمت بخجل .. وهو ضحك / ههههههههههههه سويتيها .. هههههههه ..
مرام لمت شفايفها / ايه .. وما راح ارتاح الا لمن اسويها ..
طلال ضمها وقبل جبينها / اهم شي تعقلين وتسمعين كلامي ..
مرام باستغراب / أي كلام ..
طلال يقرص راس انفها / هاااا .. مرومااا .. لا تنسين اللي قلته ..
مرام بدلع / طيب لو ربي كتبه و صار .. ايش اسوي ..
طلال بهدوء / اذا انتظمتي على الكل الحبوب بوقتها وما نسيتيها ما راح تحملين ..
مرام تضمه وبدلال / طيب وان صار ..
طلال ذاب بدلعها ومكياجها الفرنسي والروج الاحمر والفستان الحمر / وان صار ..
مرام بغنج / راح تزعل ..
طلال ابتسم / اذا ولد يشبهك ابي ازعل .. واذا يشبه سند راح افرح ..
مرام ابتسمت / طيب ابي اقولك شي بس ..
طلال يقرب وجه من وجهها اكثر .. وبهيام / قولي ..
مرام تبلع ريقها / امم انـ ... وووووووووووووووووواااااااااااااااااااااواااااااااا اااااااااااااااااااا " من الغرفة الجانبية " ..
طلال كشر وبضيق / ليه ما نزلتيها تحت ...
مرام تبتعد عنه / ثواني حبيبي وارجع .. " وراحت لبنتها " ..
طلال دخل لغرفة الملابس وغير الثوب ولبس قميص وبنطلون وكشخ لمن شاف مرام كاشخه قال لازم اكشخ ..
خرج من غرفة الملابس بعد ماطول وهو يكشخ قال اكيد الحين مرام تنتظرني وهي معصبه ..
بس تفاجاء انه مافي احد .. دخل غرفة بنته وشاف مرام تحط الكماده على راسها ..
طلال بخوف / ايش فيها ..
مرام بضيق / علشان الابرة اللي خذتها اليوم .. عادي حبيبي اعطيتها خافض .. والحين الكمدات وراح تخف ..
طلال رفع يده وشاف الساعة .. هز راسه وطلع .. دخل غرفته واخذ القاتوه ونزل لغرفة سيف ..



ــــــــ



تحت ..

سيف ونوال واماني بالغرفة .. ياكلون معجنات ويشربون الشاهي وسيف يطالع مع خواته على مسلسل ..
دخل طلال وهو مقهور نزل القاتوه على الطاولة .. وبضيق / اماني قومي جيبي السكين والصحون ..
نوال وسيف واماني باستغراب / ايش صار ..
طلال ياكل من المعجنات وبقهر / مريم سخنت .. وقعدت تصيح وتبكي ..
نوال واماني وسيف انفجروا ضحك / هههههههههههههههههههههههههههههههههههههههههههههههههه هه
ابو طلال يدخل واستغرب منهم / ايش فيكم ..
طلال يطالع في ابوه وبقهر / يضحكون على حظ ولدك الردي ..
ابو طلال شاف القاتوة وايش مكتوب فيها / هههههههههههههههههههههههه ايش صار ..
طلال بقهر / وانت بعد يبه .. مريم سخنت ومرام التهت فيها ..
ام طلال من وراء ابو طلال بحنان / يا روحي لو نزلتوها عندي كان انا اهتميت فيها ..
ابوطلال بغيرة / لالا ايش ينزلونها عندك وانا وين اروح .." مسك يدها " .. هم يتونسون وانا اضيق ..
ام طلال تمشي معاه وهي تضحك / ابو طلال لحضه " ما تركها الا لمن دخلوا الجناح وصوت ضحك العيال مالي الفله "
ابو طلال يسحبها / تعالي تعالي .." جلسها على السرير " .. " وباهتمام " .. انتي ما تقولين لي ايش فيك ..
ام طلال باستغراب / ايش فيني ..
ابو طلال / سلامتك .. بس شكلك مو عاجبني .. انتي تشكين من شي بس ماتبين تقولين لي ..
ام طلال ابتسمت ومالت لتقبل كتفه / يا روحي والله ما فيني شي ..
ابو طلال يضمها بوجع / اجل ليه تونين بالليل .. ايش اللي مضايقك يا روح عبدالعزيز ..
ام طلال ريحت نفسه بحضنه / يمكن لاني شلة هم خالتي .. شكلها تعيبانه بس ماتبي تقول لنا ..
ابو طلال يضمها اكثر وبنبرة موجعه / دخيلة يا مريم لتوجعيني فيك ..
ارتجفت بحضنه من نبرته ونبرة الخوف اللي فيها / ...................
ابو طلال تاكد ان فيها شي بس ما تبي تقول .. بس بعد راح يسال ويتاكد واذا تاكد راح يسوي اللي براسة غصب عنها ..




ـــــــــــ



بفلته الخاصة ..

....../ طال عمرك .. اللي تبيه صار ..
........ / هههههههههههههههههههههههه واخيرا .. اااااااااه .. واخيرا ..
رفع الجوال .. وبفرحة / سوسو ابي حفلة حلوة تكون على كيف الكيف والغزال ابيها ابيهاااااااااااااا ..
سهى / تامر ..
تركي / تراها ختامية يا سوسو وبعدها راح اطول الغيبة .. يعني راح تكون عامرة عامرررره فهمتي يا حلوة ..
سهى / فهمت طال عمرك ..
قفل و رمى الجوال على المكتب .. وهو يبتسم ابتسامة نصر ..



ــــــــــــ



يوم جديد ..

بيت ابو سطام .. بعد المغرب ...
ابو عبدالعزيز وام عبدالعزيز افطروا عند ابو سطام وام سطام ..
ام عبدالعزيز / يا خيه لو تشوفينها لا اله الا الله ما تقولين هذي شيخة .. هاا هااا صارت .. " وهي تفتح يدينها للاخير " ..
ام سطام تمسح دميعاتها / الله يرحمها برحمتها .. وبنياتها ..
ام عبدالعزيز / وهذا اللي انا جية علشانه ..
ام سطام / والله اني البارحة قايلة لابو سطام نبي نروح لهم ونجيبهم مالهم مقاعد هناك ..
ام عبدالعزيز / وهذا الي لازم يصير .. بس العنود راسها يابسة ابد ما تبي تترك امها لحالها ..
ام سطام / معاليه لرحنا له جناها صغيرات وانا اختك ما يفهون ..
ام عبدالعزيز توقف / ها يا خية قرب ياذن العشاء .. ما ودك تصلين التروايح ..
ام سطام / الا والله " وهي توقف " انتظر مياسة ومريم يمشون معي ..
وتوجهوا لدورات المياة يتوضؤون ويروحون للمسجد ..



ـــــــــــــ



عند ابو سطام ..
ابو عبدالعزيز بحزم / البنية قاعدة بالحالها .. هي واخيتها .. من يوم مات ابوها ولا احد طل عليها ..
ابو سطام / والله انك صادق .. قعدوا حولي تقال حريم .. لا زوج ينفع ولا اخو ..
ابو عبدالعزيز بقهر / ولا جد ولا عم .. " وهو ياشر على سلطان وعبدالعزيز ورعد " ..
" والتفت على ابوسطام " .. واي زوج تقوله .. هذا الخامل .. " وهو ياشر على بتال " ..
بتال عرف انه خانت وقت اعلان طلاقه .. صد عنهم / ................
ابو عبدالعزيز / سويد الوجه ماقالك انه طلقها وطردها ..
...........بذهول / طلق من ..
الكل التفت لباب المجلس وشافوا راكان وقف .. سلطان / راكان .. متى طلعت ..
راكان بقهر وهو يلتفت لابو عبد العزيز / طلق من وطردها ؟؟
ابو عبدالعزيز الي مايدري عن حالة راكان النفسية / طلق اختك .. الي تزبنته وزوجته ياه .. قهرها وضامها ..
اسود وجه راكان غضب وحمرت عيونه .. وبخطوات غاضبة وبصوت عالي حاد / طلقته ..
بتال وقف وبحدة / راكان .. تعال معاي اهدا واسمع السالفه مـ .... " توجهت له لكمه على وجهة " ..
سند مسك راكان الثاير على ضعف جسمه الا كان فيه قوة غريبه ..
سند يسحبه برا المجلس ويحاول يهديه .. عناد وزياد دخلوا للفلة بسرعة و راحوا يجرون لجهتهم ..
سند يصارخ / اذكر الله وصل على النبي .. قول لا اله الا الله ..
راكان يصارخ / يا حيـ** يا *** يا*** .. " نار شاعله بصدرة ومقادر يطفيها ..
عارف انهم طول هالفترة وهم يسايرونه وكانهم يغطون على بلوة والا مصيبه ..
ما توقع انه طلاق العنود .. قهر العنود وكسرها .. ون ونه اوجعت عناد وسند وزياد " آآآآآآآآآآآآآآآآآآآآآآآآآه ..
ابو سطام داخل يصارخ على بتال ويخانقه / انقلع لا بارك الله فيك .. انقلع ..
بتال طلع وهو يمسح فمه الدم ينزل منها .. ولحقه سعود وسامر ..
ابو طلال " يدفع ولده طلال " / رح رح وشوف راكان " طلع طلال وشاف سند وعناد يشيلونه وهو فاقد الوعي لسيارة "
طلال التفت لهم / الظاهر اغمى عليه .. وبيودونه المستشفى ..
ابو عبدالعزيز يصرخ / لا اله الا الله .. لا اله الا الله ..
سلطان نقز لـ ابوه وهو يفتح ازارير ابوة العلوية .. ويصرخ باخوة رعد / حبة الضغط .. بسرعه ..
رعد سحبها من جيب ابوة وطلع حبة وحطها بفمه .. سلطان يقرا ايات من القران وينفث على ابوه ..
ابو طلال بعد ما فاق ابوه شوي ../ خلنا ننقلة للمستشفى ..
وبالفعل نقلوه وابو عبدالعزيز يتعذر ويتسامح و وابو سطام بالعكس كان يشكره انه قاله وفطنه عن العلم ..




ــــــــ



بالمستشفى ..

صلاح و متعب عند العنود ..
صلاح بهدوء / العنود .. يا روح خالك .. والله اللي يصير ماهو عاجب احد ..
العنود / ...................
متعب / ولطيم أيش يجيبه .. وهذي مو اول مرة .. الاوله وشافه صلاح والثانية ابوي وطارق والله اعلم بالمخفي ..
العنود بحدة / ايش تقصد ..
متعب بحدة / اقصد ان قعدتك هينا معاد لها داعي .. ترجعين للبيت .. هذا هو تجهز .. وتزورين امك كل بعد كم ساعة ..
وانتي ساكنه قريب مو بعيد حتى تباتين بالمستشفى .. وصلاح وطارق حولك .. وانا كل مالقيت فرصة نزلت ..
وراكان كم يوم وجايكم .. انا طلع له زابي اقوله كل شي صار .. سمعنا كلامك ما شفنا غير العنا ..
العنود كل يوم يزيدونها هم والم ووجع .. / وانا لقيت من سالني والا وقف معي وقفت امن له ..
كل ماجيت اشرع بابي لعزوة لقيت من وجه لي طعونه .. كل يبي يذلني وانا ما تربيت على المذله ..
طول عمري وانا عايشة عزيزة نفس الا تبوني اكون مذلوله وكسيرة .. لا والله ما عشت الا عزيزة نفس مثل ماتربيت ..
صلاح وقف وصد عنها .. متعب يتقدم لها ويجلس قريب من رجلينها / وماعاش من يذلك ..
بس انتي تشوفين قعدتك هينا زينه .. " وبنبرة وطت على الجرح " .. ضنك لا قعدتي قريبه بتمنعين الموت عنها ..
العنود حطت عينها بعين متعب وبنبرة موجعه حد الثم / اوجعتني يا متعب اوجعتني .. " وصدت عنه " ..
متعب بالم /...................
صلاح بضيق والم / .....................
العنود تنهدت بضيق ووقفت / انا رايحة اشوف امي .. وبعدها نمشي للبيت ..
متعب ابتعد عنها ووقف التفت لصلاح وهز راسه .. وبهمس / اخيرا ..
العنود دخلت لامها وقبلت راسها .. والممرضة تتلفت يمين ويسار خايفه ..
العنود مسكت الممرضة .. وبالإنجليزي .. / ارجوكِ ان حصل مكروه له اتصلي على الرقم التالي ********05
الممرضة / اجل ..
خرجت العنود وعيونها على امها .. وكانها تودعها الوداع الاخير .. وبهمس موجع / وداعة الله يا الغالية ..





يوم جديد ..

بعد المغرب ..
راكان اخذ يوم في المستشفى و بعدها طلع من المستشفى غصب بعد ما سوا اللي ما يتسوا .. صراخ وسب ولعن ..


بيت ابو سطام .. في المجلس تحديد ..


راكان بحزم اللي جالس بين جده وعمه سلطان / وايش صار كمان ..
سند جالس قباله / الشركة .. خسرت واعلنت افلاسها .. والمبنى اخذته شركة النايفه ..
وفلتك واستراحتك عليها حجر من المحكمه .. حتى سيارتك .. وماعرفنا ليش ..
راكان بغموض / والا الحين عليها ..
سند / هذا عند غيث .. ما ادري عنها ..
غيث جنب سند / لا .. ما عاد عليها .. انسحبت ولا كان فيه شي .. ولمن سالت قالوا خطاء بالاسماء ..
راكان يهز راسها / اهاا .. اهم شي ابوي ما تضرر ..
ابو سطام تنهد وبدون انتبه / الله يرحمه ويسكنه الجنه ..
الكل سكت وراكان عيونه على الارض كانه يحاول يستوعب اللي انقال ..
سلطان حط يده على كتف راكان / عظم الله اجرك وانا عمك .. كلنا ما شين بذا الدرب ..
راكان الا الان عيونه على الارض .. / .....................
ابو سطام بعبرة / وانا ابوك لاتسوي كذا رترحم عليه ..
راكان غمض عيونه وببحة / متى .. متى ..
سلطان / قبل 20 يوم ..
راكان تنهد وبغصة / وين .. وين دفنتوه ..
سلطان / هينا بالخبر ..
راكان وقف والكل استغرب وقوفه معدا شخص وقف معاه ../ ابي اروح لقبرة ..
سند / انا اوصلك .. " وقف عناد وزياد وراحوا معاه " ..




ــــــــــــ



في بيت ام عبدالله ..

مها بغرفتها تبكي وهي جالسه على رخام غرفتها وحنان عندها تضمها ..
مها تبكي وترجف وبيدها ظرف / ارسلت هالصور لبيت .. ااااااااااه .. شوفي التهديد ..
حنان تبكي و تمسح دموعها وترجع تسيل /مها .. مها انا مره .. مره سمعت ان الهيئة تساعد البنات بدون ما يدري احد ..
مها ارتجفت بخوف / الهيئة ..
حنان / ايه .. الهيئة ..
مها تهز راسها بقوة وبخوف وهي تبكي / لالالا لا حنان لا .. راح انفضح ..
حنان تبكي / لا والله لا .. ما راح يصير لك شي ..
مها تبكي / لالا .. ما ابي الهيئة .. اههههههههئئئ ..
حنان / اجل ايش بتسوين .. بتروحين ..
مها تمسح دموعها / ايه راح اروح سهى وعدتني انه مراح احد يلمسني وانا وسهى صديقات من زمان ما راح تاذيني ..
حنان / ...........
مها وقف / انا راح اغير ثيابي وماراح البس لبس حلو وراح احط مكياج يشوهني يرعبهم مني وماراح احد يقرب مني ..
حنان بخوف توقف / بس تقولين لي وين مكان الاستراحه علشان لاصار شي اعرف مكانك .. تمام ..
مها تهز راسها / تمام .. " توجهت للحمام وغسلت وجهها وطلعت .. لبست بلوزة سوداء كبيرة وتنورة سوداء ..
ووضعت مكياج اسود وطلعت لحنان .. حنان طانت تطالعها وهي خايفه عليها ومو عارفة ايش تسوي .. "
ارسلت لسهى .. " ارسلي لي عنوان المكان .. راح اجي بالتاكسي .. " ..
دقيقة وجاها الرد .. كتبته في ورقه واعطتها حنان .. مها تضم حنان / انا رايحه .. بس وعد ما اخليهم ياذوني ..
حنان هزت راسها وهي ابد مو مرتاحه .. / ..........



ـــــــــــ



بالاستراحة الخاصة ..
غناء وطرب ورقص ..
والمساجد تختم القران في صلاة التهجد ..

هناك باحد الزوايا يتمايل مع احد البنات .. التفت ليرا حسن ..
عبدالله / ههههههههههه حسن .. ايش جابك بعد هالغياب ..
حسن اللي حاقد على عبدالله من سنين .. لان عبدالله يعتبر قتل اخوة الصغير لمن باع عليه مخدرات مغشوشة ادت الى موته ..
حسن ابتسم / دنيا دواره ..
عبدالله يترك البنت ويقرب منه / اااا .. شايفك هالايام مع الكبير ..
حسن / ليه ما تدري اني انا ذراعه اليمنى ..
عبدالله با عجب / صدق .. " ابتسم " ما تعطي صاحبك من الخاص ..
حسن ابتسم بغل / افا عليك دقايق بس .. " خرج حسن وعبدالله رجع يرقص مع البنت " ..
حسن ينادي عبدالله / يا صاحبي تعال ..
عبدالله ترك البنت وراح له .. شاف كيس صغير ابيض على الطاولة .. حسن ابتسم / عدل المزاج وفلها ..
عبدالله / حبيبي .. ههههههههههههههههه .. " وتوجه لطاولة واخذ الكيس ووواااا ..." ..



ـــــــ


بالخبر ..
عند المقبرة ..


واقف عند المقبرة صلاة على ابوة ودعاء له بالرحمة .. وبكى بكى الا ان حس روحه راح تتنتزع من بين ضلوعه ..
سند متلطم بشماغه قرب لراكان ووقفه .. / مشينا وانا اخوك .. خلاص .. كذا انت تعذبه ..
راكان وقف بتعب وهو متلطم بشماغه .. وبكي / راح وانا ما طلبت منه السماح .. انا اللي ذبحته انا ..
سند / استغفر ربك .. وهذا اجله .. لكن والله اني مثل حنازته ماشفت الله يرحمه خفيف ..
ومبتسم ووجه منور وريحة قبرة لا اله الا الله اللي يشوف موتته مايحزن عليها ..
راكان هز راسه وطلعوا من المقبرة .. مر من عند جمعية البر وحط مبلغ اعطه جده سند قبل لا يمشي وقل انها لراكان ..
عناد وزياد بصمت يطالعون فيه .. ويدعون لسطام برحمه ..



ــــــــــ



في الاستراحة ..
دخلت وهي ترتجف .. سهى استقبلتها .. / هلا هلا .. " كشرت " ايش مسوية بنفسك ...
مها بحدة تقوي نفسها فيها / ايش مسويه .. يالله هاتي الصور وخليني اطلع ..
سهى تمسك يدها .. وتسحبها بقوة / ليه ياحلوة قالوا لك دخول الحمام مثل خروجه .. ههههههههههههه..
مها تحاول تسحب يدها وتخرج / سهى اتركيني .. سهىىىىى ..
سهى عصبت وسحبتها بقوة / بت اقولك .. اذا ما مشيتي عدل اذبحك ..
مها خافت .. سهى اطول منها واضخم سمراء تخوف .. مشت وراها كانه ورقه طايره بالهواء ..
غيرت لها لبسها بالقوة وضبطت مكياجها وشعرها .. سهى ابتسمت وهي تغمز / انتي ليه زعلانه ..
الليلة انتي عروس راح نزفك للكنج .. الكبير .. طويل العمر تركي .. " مها صابها الرجفه وماعد قدرت تتكلم " ..
سهى سحبتها ودخلتها لنص الصالة .. تركي بنص وراشد بالزاوية وبحضنه بنت شامية صغيرة ..
تركي من لمن شاف سهى ومعها البنت اللي اعجبتها من شافها المرة الاولى وقف ابتسم / هلا بالعروس ..
مها تتلفت يمين ويسار .. وبداخلها " وين انا .. هذا مو بالسعودية .. البنات الوان اشكال والشرب والمنكر بكل انواعه " ..
ابد مو متوقعه ان فيه ز كذا بالسعودية .. قد ما سمعت ما تصدق .. كل اللي تتوقعه تلفون وبس ..
حست باليدين اللي تلتف حولها .. التفت جهت سهى الا وجه رجال مو وجه سهى .. شهقت بقوة من الرعب ..
تركي يرفع حاجب / اووف ما عجبتك .. برغم ان الكل يقول عني مزيون ..
مها فاتحه عيونها للاخير والرعبه تملكت جسمها .. وبداخلها " سهى وعدتيني ما احد يلمسني سهى تعالي " ..
تركي يسحبها ويجلسها بجنبه .. مها متصلبه وعيونها للاخير مفتوحه .. تركي قبلها على خدها وعنقها و كتفها ..
واحد من خلفه همس له وقمز وترك المكان وراشد مو منتبه .. فجاة الكل صرخ ..
راشد وقف وكان بيهرب بس رجال الهيئة ورجال الامن ما تركوا له المجال ..




ــــــــــــ




يوم جديد ..

بيت ابو نايف ..
توها العنود داخله البيت راحت تشوف امها مع صلاح ورجعت .. الا زهره في وجهها لبسة العباية ..
العنود / زهرة خير فيه شي ..
زهرة تمسح دموعها / انا وصبري مسافرين جدة ..
العنود للحين تحس بنار الغضب في صدرة جهت صبري .. لانه هو السبب بحرق الحبل ..
كان المفروض يبلغها قبل الحرق .. بحزم / ليه مسافرين ..
زهرة تمسح دموعها / عمتي توفت .. والزم نحضر دفنها ..
العنود هزت راسها / عظم الله اجركم .. ومسهل دربكم ان شاء الله ..
زهرة تقدمة من العنود وحضنتها وسلمت عليها .. / جزاك الله خير .. سامحينا ..
العنود هزت راسها و تنهدت / وانتم بعد سامحونا ..
وطلعت .. الا ام طارق داخله و البندري معاها .. وسلمت على زهرة وودعتها ..
ام طارق و البندري / السلام عليكم ..
العنود / وعليكم السلام ..
" بعد السلام والسؤال عن الاحوال وتجهيز السفر .. واذن المغرب وافطروا " ..
ام طارق / يبنتي .. اليوم رايحين لشرقية .. وانتي لازم تروحين معانا ..
العنود / الله يسهل دربكم .. انا ماني رايحه .. ولاني تاركه امي ..
ام طارق بحزم / ومن بيقعد عندك .. هااا .. يا بنتي العيال يبي لهم مراقب ومداراه .. والله ساره ما تعرف لهم ..
العنود / انا حولهم .. وهذا انا اروح لامي وساعة وارجع .. صلاح عندي ومو مخليني ..
ام طارق تنهدت / لا حول ولا قوة الا بالله .. حنا ماشين الليلة .. وانتي صلي الاستخارة وفكري وبعدها قولي لنا ..
العنود تهز راسها بتصريف / يصير خير يصير خير ..




ــــــــــــــــ



بيت ابو عبدالله ..

حنان حابسه نفسها بالغرفة تبكي .. اختها من امس ما جات .. ولا وصلها خبر ..
امها اكثر من مرة دقت الباب ولا ردت عليه .. وشريفة فكرتها نايمه ..

شريفه تحت تدور بالصاله .. تتصل على عبدالله مايرد .. قلبها يدق بقوة .. خايفه انه صابه شي ..
دخل ابو عبدالله والشرار يطلق من عيونه .. / يا كلــ*** يا حيـــ*** " ورفع عقله وطقها طق الموت "
شريفة تصارخ عليه وهي تحتها .. / انت ليش تطقني .. لو يجي ولدي ليذبحك ..
ابو عبدالله مسكها من شعرها وشدها لجهته بقوة / ولدك .. ولدك يالخايسة مات البارحة .. مات مقتول بالسم الهاري ..
حنان اللي نزلت تحت على صراخ امها فكرت انها جاها خبر عن مها ..
بس من سمعت خبر موت عبدالله وهي شهقت بخوف .. / ماااااااااات ..
ابو عبدالله يرمي شريفه بعيد عنه ويرفسها .. / ايه مات مقتول بالسم .. واختك .. اختك الكلـ** الثانية ..
ماسكتها الهيئة بحفل كلاب مثلاها .. ولا خويتها اللي معاها قايله كلام ثاني .. وانتي انتي ايش وراك من بلاوي ..
حنان تهز راسها .. / والله ما سويت شي .. والله .. " وهي تاشر على شريفه " امي .. امي هي هي السبب ..
ابو عبدالله / الله ياخذكم كلكم .. ما جبتوا لي الا الهم .. " وجاء بيطلع مسكته حنان " ..
حنان برجاء / تكفى يبه .. لا تخليني تكفى خذني معاك ..
ابو عبدالله بضيق / لبسي عباتك وتعالي .. " التفت لشريفة " وانتي .. طالق طالق طالق ..
شريفه جالسه على رجولها بالارض وهي تهز جسمها وشعرها المنفوش والكحل السايل على وجهها ..
صارت تضرب على صدرها وتقطع من الخرز والتطريز الاحمر اللي بجلابيتها البنيه .. وتشهق وتبكي بلا صوت ..
خرجت حنان مع ابوها ولا التفتت خلفها ابد .. خلاص . .اللي شافته من ويل من امها عيفها الحياة بهالبيت ..




ـــــــــــ

بمكان غريب ..

تركي / اسمع يا حسن .. ما راح اطلع من السعودية والاوراق مو معي .. انا متاكد انها عند نايف ..
واستحاله سافر به للخارج .. ابيك تفتش كل البيت .. ايش شي مهم تجيبه .. هذا الملف اذا طاح بيد الشرطة طحنا كلنا ..
حسن / ابشر طال عمرك .. بس اللي نعرفه انه فيه خواته في البيت ..
تركي بغل / ايه صدق تذكرت .. لهم اخت .. كلهم يحبونها .. اسمهااا اسمهاا .. اممم .. نسيت المهم ..
اذا لقيت أي احد اقتله .. ابي اقهرهم اذوفهم معنا القهر والحرمان .. فهمت يا حسن .. فهمت ..
حسن / فهمت .. " رفع جواله واتصل علة الثنين المهابيل .. الرجال اللي معاهم كلهم امسكوا ما بقى الا الثنين المهبيل "..



ـــــــــــــــ



بيت ابو نايف ..


ساره وبجنبها الظبي وسلطان .. نائمين على السرير .. العنود جالسة بجنبهم على الارض وتطالعهم ..
توها قفلت كل الغرف .. ما تبي أي شي ياذيهم .. وهي تراقب ملا محهم .. غفت عينها ..


كانت تمشي بطريق وعر .. مظلم .. طويل .. كانت وحيده ... لالا فيه احد معاها . تحاول تركز بالرؤيا ..
ساره .. الا هذي ساره .. كانت خايفه والدموع على وجهها .. رفعت يدها تبي تمسح دموعها ..
بس حست بشي ثقيل على يدها رفعت يدها الا بشنطة وفيها طفلين .. الظبي وسلطان ..
كانت مستغربه من المكان والوضع ..


فجاه .. سمعت صوت غريب ..


فتحت عيونها .. الا امها واقفه وزعلانه منها ..

العنود وقفت / يمه .. يمه انتي جيتي ..
شافت باب الجناح مفتوح .. وجدتها قاعده بزاوية الصالة وتخيط بقماش ابيض ..
ام راكان بزعل / ليه يا العنود .. ليه ؟
العنود / ايش يمه .. ليه ايش ..؟!!
ام راكان / ليه ما رحتي .. روحي روحي ..
العنود / وين اروح ..
ام راكان التفتت لسارة وعيال العنود / روحي لجدك سعود .. روحي قبل لتذبحين الصغار .. تراهم مالهم ذنب ..
العنود طالعت ساره والصغار .. ورجعت لفت لامها .. بس مالقتها .. طالعت لجدتها ..
الظبي " ام نايف " / روحي روحي وانا امك .. لا تعيشين وحيده مثلي .. تراي مليت وتعبت ..
العنود تقدمت خطوة لكن عثرت وطاحت ..



شهقت بقوة وصحت من النوم مفزوعه ..
التفتت لوراها وشافت ساره تطالعها مفزوعه .. ساره / ايش فيه ..
العنود وقفت وتوجهت للحمام .. توضأت وتوجهت لسجادتها وجلال الصلاة .. صلت ودعت ربها ..
بعد ما خلصت صلاتها التفتت الا سارة رجعت ونامت .. توجهت لشباك الغرفة .. وشافت طارق يجهز سيارته ..


ــــــ


طارق رفع عينه لجهة الشباك وشاف الظل .. قلبه دق بقوة .. دخل للبيت .. وتوجه لامه ..
طارق / يمه ..
الا ام طارق تاشر له يسكت / خلاص خلاص ننتظرك .. ابشري ابشري .. ان شاء الله ان شاء الله ..
" قفلت المكالمة " وابتسمت / الحمد لله اللي ربي هداها .. تبي تروح للخبر ..
طارق ابتسم / الحمدلله .. والله كنت بالي مشغول ايشلون نروح ونخليها .. بكرة عيد الفطر ..
ام طارق / الحمد لله .. الله هداها .. الحمد لله .. اها راح نتاخر شوي .. تقول ساعة بس واجهز ..
طارق ابتسم / لها ساعتين .. بس عساها ما تغير رايها ..
ام طارق / بعد هالعمر كله ما تعرف العنود .. لا قالت كلمه ما تثنيها ..
طارق بنبرة مقصودة / مو قالت مو رايحه .. والحين بتروح .. جعل ما دام غيرت هالراي تغير الراي الثاني ..
ام طارق / يا ولدي اذا كاتب ربك نصيب فيها بتاخذه وان كان لا مانت ماخذه لو تسوي اللي تسوية ..
طارق يهز راسه وهو ساكت .. رفع جواله وراسل رساله لمتعب .. " جاي وجايب العنود معي " ..



ـــــــــــــ



في بيت شريفة ..

من ساعات وهي على وضعها تصيح وتنوح ..
شريفة تبكي وتشاهق / قتللللللللللتك .. قتللتتتتتك .. قتلللللللللتتتتك قتللللللللللتتتك ... قتلتك العنود ياروح امك ..
قتللللللللللتتتتتتتتتك قتلك .. والله مااخليها تتهنا .. لذبحها .. اذبحهااااا ..
" وقفت وراحت تجري اخذت عبايتها وطلعت من البيت "..



ــــــــ



اول ما قفلت المكالمه من خالتها ام طارق .. صحت ساره وطلبت تلبس وتلبس الصغار ..
ساره تلبس وتلبس الصغار وهي مستغربه .. سحبت شنطة رياضية مربعه .. دخلت لغرفة المكتبة ..
فضت الرفوف من الكتب .. سحبت قطعه خشبيه خفيفه .. وفتحت خزنه .. كانت داخل الجدار مخفيه ..
طلعت مجموعة ملفات .. واطقم ذهب رتبتهم بالشنطة .. ورتبة مجموعه من رزم الفلوس .. شالت الشنطة ..
وطلعت من الجناحهم وتوجهت لجناح ابوها .. فتحت الدولاب .. وفتحت الخزنه الخاصة بابوها .. سحبت الملفات ..
والصكوك التمليك .. شافت السلاح اخذت معاها .. وقفت وشافت شماغ ابوها وبشته سحبتهم ورتبتهم وحطتهم بالشنطة ..
توجهت لغرفة امها .. فتحت الدولاب واخذت صندوق خشب صغير كان فيه صور ورسايل وذكريات ..
شافت شيلة وقميص روز عنابي لجدتها الظبي اخذتهم .. واخذت جلابيه لامها وشيلة وحطتهم بالشنطة وطلعت ..
دخلت على سارة وشافتها لبسه عباتها .. ساره باستغراب / وين بنروح ..
العنود / لبيت جدي سعود ... " سحبت شنطة ثانية " .. وفتحت الدولاب ..
ونزلت مجموعة ملابس مطبقة لـ الظبي وسلطان .. وساره .. فتحت رف ثاني ..
وسحبت مجموعه ملابس بلا تنظيم ورمتهم بالشنظة وقفلتها .. توجهت لعبايتها ولبستها ..
اتصلت على ام طارق وبلغتها انها جاهزة .. سحبت الشنطتين ونزلتهم لتحت وفتحت الباب الا طارق واقف عند الباب ..
طارق / عنك يا ام سلطان .. " اخذ الشنطتين وطلعهم لسيارة " ..
العنود بسرعة طلعت لفوق زقفلت الغرف اللي فتحتها وحملت سلطان وسارة حملت الظبي ..
طلعت سارة والظبي .. والعنود قفلت باب الجناح ونزلت .. تحت كانت واقفه ام طارق ..
اخذت الظبي من ساره .. واعطتها طارق الي ضمها وقبله .. ام طارق اخذت سلطان من العنود ..
العند قفلت الباب ورمت المفاتيح بالشنطة .. اللي كانت فيها الاوراق الثبوتية لها ولسارة وسلطان والظبي ..
مشت الى ان وصلت لسيارة اللي موقفها طارق بالساحه امام البيت .. طالعت البيت وكانها تودعه وطلعت السيارة ..



ـــــــــــــ



خارج البيت ..

شريفة قربت من البيت .. كانت تمشي من بيتها الا ان وصلت لبيت ابو نايف ..
حاولت تدخل بس ماقدرت .. توجهة للباب الخلفي ولقته مفتوح ..
دخلت وهي تصيح وتنادي .. / وييينك .. ويننننننننننك .. دبحتي ولدي وتبين تعيشين ..
راح اذبحك مثل ما ذبحتيه .. ااااااااااااااااااه .. " بجنون توجهت للمطبخ وسحبت سكين " ..


المهابيل الاثنين ..
الاول / اسمع اسمع ..
الثاني قرب من حافة الدرج وطالع تحت.. الا شاف الكشة طايرة .. والبس المقطع .. بخوف / مجنونه ..
الاول وبيده جالون بنزين .. / اقول لينا ندور .. ما صدقنا نفتك من الرجال اللي برا ..
الثاني والرعب تملكه / مجنونه مجنونه ..
الاول طنشه وحاول يفتح البيبان .. وما فتح .. قرر يكسر الباب .. راح يرفس برجله الباب وما انفتح ..



تحت شريفة سمعت الصوت وطلعت وهي الشر يتطاير منها .. السكين بيدها وهي تصيح ..
.../ ويننننننننننننك .. راح اذبحك .. ويييييييييييييييينننك .. قتلتي ولدي وراح اقتلك ..
الثاني الرعب كل ماله يتملكه اكثر .. طلع سلحه .. وجهزة ..
الاول مو معاه .. يبي الملف اللي طلبه .. البيبان كلها مقفله .. ولا باب قدر يفتحه ..
رفس احد البيبان بقوة وبقهر / ما ينفك .. وال ايش ذا البيبان والاقفال ..
الثاني يتراجع لوراء بخوف وتاتاه / ااا .. ااا .. الممججننوووونننه . المجججننننوونه ..
الاول سحبه وتخبى وراء الكنبه ..
شريفة تدور بالصالة وتنادي / وييييييينننننننننننننننك .. وييييييييييييننننك .. ابي اذبحك مثل ما ذبحتي ولدي ..
تقدمت من الكنبه اللي كانوا تخبين عليها .. توجهت لباب جناح العنود وجات تبي تفتحه بس مقفل ..
التفت لليمين وشافت الثنين يطالعون فيها .. شريفة تهز السكين بوجهم / من انتم .. من ؟
الثاني على طول رفع السلاح وطلق رصاصه اصابتها.. لتسقط جثة هامدة بلا حراك ..
الاول يوقف بسرعة وبخوف / ايش سويت ..
الثاني يبعد عن الجثة برعب / تبي تصير مجنون ..
الاول بخوف / لا .. حنا لزم نسوي اللي قاله حسن .. ونقول قتنا اختهم .. خلاص ..
بدا بصب البنزين بكل البيبان في البيت الدور الاول والثاني كل مكان سريع الاشتعال .. الا ان وقف عند الباب الخلفي ..
واشعل عدو الكبريت وراماه .. لتشتعل النار بسرعة في البيت .. خرجوا بسرعة وصعد سيارتهم وهربوا ولم يلتفتوا خلفهم ..



ـــــــــــــ




بيت ابو سطام ..
راكان انتشر خبر قومته بالسلامة .. وجوا مجموعه من الرجال يعزونها وما تركوا له مجال يحك راسه ..
راكان بتعب / انا رايح لرياض ..
ابو سطام / الحين ..
راكان بصد / اجل متى ..
ابو سطام بحزم / ولد .. يوم اكلمك اعتدل معي ..
راكان يوقف ويقبل راس جده .. / اعذرني يبه .. ولا تشره علي هالايام .. فيني من الضيق ما يكفيني ..
ابو سطام يهز راسه .. / انت ما تسوق .. خذ معك واحد من العيال .. اما انت لا .. ومو الحين ..
ريح وتعشاء وبعدها امشي ..
راكان يهز راسه / خير ... " التفتت لشباب " .. وعناد عندك شغل والا تمشي معي ..
عناد / لا ابد ما عندي شغل .. الله يخلي لنا ابو مريم ..
طلال بنظرة / وراء ما تنثبر .. وتخلي غيرك ..
عناد ابتسم وبنبرة مقصودة / افا ما ودك تحتفل بالعيد مع ام مريم .. ههههههههههههه
الكل / ههههههههههههههههههههههههه
طلال ابتسم / والله ما ردني عن مخاواتك يا راكان الا عيونهم ..
راكان ابتسم / الله يخليهم لك .. " وطلع من المجلس وتوجه لكرسي بزاوية الحديقة وجلس عليها " ..




ـــــــــــ



في الطريق ..
باقي ساعة على وصولهم ..
العنود / ابو عبدالعزيز .. الله يعطيك العافيو .. وصلنا لبيت جدي سعود ..
طارق تفاجاء / بس متعب ..
العنود تقاطعه وبحزم / لا .. اترك متعب عنك .. ابي اخواني .. راكان وزياد ..
طارق التفت لامه وهزت راسها .. نبرتها غريبه .. وكانها ناوية على شي ..



وصلوا على اذان الفجر ..



عناد جهز سيارته وقربها لبيت جده ..
ابو سطام وراكان وعناد وزياد وسلطان وطلال وعبد العزيز ورعد وسعود وسامر وسيف خارجين لصلاة الفجر ..
الكل وقف مستغرب دخول السيارة لبيتهم ..
طارق وقف سيارته قبال بيت جده .. العنود وبيدها سلطان فتحت الباب و نزلت ...
وبشموخ / لنا مكان تحت جناحك يا بو سطام ..
...... تقدم وبخوف / ................




البارت 26 ..


تدري وش اللي يتعب البنت ياخوي...؟!
رجـلٍ يخـون اشواقـهـا و الـمـودة

إللي إذا احتـاج الغـلا صـار نمـرود
وليـا شبـع ممـا عـطـاه إسـتـرده

البنت ريحانة غـلا ... ناعمـة عـود
تبـي لهـا رجـلٍ ورث طيـب جــده

رجلٍ فعولـة كلهـا جـود فـي جـود
مـا يلتفـت للـي كفوفـه تمـده ...!!

رجـلٍ إذا جـتـه الليـالـي بمنـقـود
يتكـى لهـا مـا بيـح الوقـت سـده

مهوب خبلٍ مـا رعـى للهوى عهـود
وادنـاة مـا عـارض طريقـه يــرده

ولاهوب لاعلـة ...ولاهـوب ملهـود
ولا شكـوك ...و كـلٍ طـارئٍ يحـده

ما اشين من الرجـال لا جـاك ببـرود
وإن قال له تـرف القـدم شـي صـده

البنت تبـي بـراق طيـبٍ لـه رعـود
إن اجدبـت يمطـر علـى ريـف خـده

وإن نادته تكفـى لقـت عنـده الفـود
يشيـل عزتهـا علـى قــو زنــده

كفه نفل ... وانفاس صدره لهـا عـود
وظلالـه الضـافـي بيـدهـا تـمـده

البنت خد ... وقـد ...ونواظـرٍ سـود
وريحة غلاً ... ياسعد مـن شـم نـده

البنـت إذا ضحكـت ثمرهـا لـك ورود
يا خوي مـن يقطـف نواويـر وردة

واللي يهين البنت ناقـص ...ومقـرود
فرس غـلا ... ماهـي حمـارة مكده





فجر .. عيد الفطر ..

واقف قبال المراية .. لبس الثوب الابيض الجديد والكبك الاسود .. رفع عينه حتى تسقط على النائمة بوسط السرير ..
ابتسم بعشق .. مفكره انها لـ نامت بوسط السرير مايقدر ينام جنبها .. طول اشهر حملها اللي فاتت ..
وهو ينام على كنبة وسعه اشتراها بعد حملها وزيادة عصبيتها .. ما اشترها الا بعد ما نبهته جدته ..
بان حملها هو اللي مخليها حاره وعصبية .. ارخاء الحبل لها شوي .. بس بالاكل والمواعيد والادوية يشد عليها ..
التفت لها وتقدم بهدوء .. زادت ابتسامته وهو يشوف بطنها البارز بوضوح .. اخيرا خف الوحام .. وخفت عصبيته ..
عضا شفته السفليه .. وجلس قريب من السرير وبهدوء قرب منها رفع خصلات شعرها وقبلها بعمق على عنقها ..
الا ان علمت .. رفع نفسه بخفه .. كان راح تفلت منه ضحكه .. بس مسكها .. تخيل شكلها لو شافت العلامه ..
اكيد راح تصرخ وتسب .. رجع لتسريحة .. واخذ محفظته والمفاتيح وجواله .. لبس شماغة الجديد وطلع ..



ـــــــــــــ



واقفه قبال تسريحتها .. بغرفتها القديمه .. سمعت طرقات على الباب ..
....... وبهدوء / تفضل ..
........... بابتسامه / المفروض تكونين عند زوجك هذا اول عيد ..
....... ابتسمت بضيق / مو مهم ..
تقدم منها وباهتمام / تبيني اكلمه ..
...... هزت راسها بالرفض / الحين لا .. لمن اشوف اني ما اقدر اتحمل راح اطلب مساعدتك ..
..... وبضيق / اذا شفت الوضع زاد عن حدة .. راح اتدخل قبل لا تطلبين ..
........ بضيق / تكفى غيث لا تزود همي و تخرب اللي امشي عليه .. ترا اللي فيني مكفيني ..
غيث ضمها وقبل جبينها / تدرين اني مالي صديق بهالدنيا غيرك .. انتي كل شي بنسبة لي .. انت الاخت والصديقة ..
هيفاء ابتسمت / وريما ..
غيث ابعدها شوي وابتسم / ريما العشق .. " وباهتمام " كيف كتفك ..
هيفاء براحه / الحمدلله .. راح الزراق واختفاء الاثر .. والوجع خف .. بس لمن احمل شي او احركه يوجعني شوي ..
غيث يقرص راس انفها .. وبمزاح / يالله جهزي بسرعة علشان نلحق على صلاة العيد قبل الزحمة ..
هيفاء ابتسمت / طيب تبيني اعايدك الحين والا بعد الصلاة ..
غيث يقبل خدها بقوة .. / الحين وبعد الصلاة كذا والا كذا بتروحين معي ..
هيفاء بزعل / اااي عورتني .. وامي اكيد بتروح مع حبيبها عزام ..
غيث بغيرة / الله الله .. ابو رهف ورفيف و هذا محمد ما جاء باعتنا اجل لجاء ايش بتسوي فينا ..
هيفاء / ههههههههه شد حيلك وجيب محمد انت واخذ المحبه ..
غيث وهو يطلع من الغرفة / مو الحين بعد سنتين .. الحين ما ابي .. خليني اتمتع مو اتعنى مثل طلال ..
هيفاء / ههههههههههههههههههههه " خرج غيث وقفل الباب " ..
التفتت للمراية وتلاشت ابتسامتها .. بالقوة تركها رعد تنام هالليلة عند امها .. وبالف عذر وعذر قبل ..
تعبانه نفسيتها .. مشت بطريق لفت النظر .. وبعدها بعدم تركها لوحده دايم معاه رسايل سوالف ضحك مزوح ..
كانه غيث اخوها .. تحضر له الاكل .. ترتب اوراقه .. تجهز ملابسة .. كانه امير .. ما تخليه ثانية لحالة ..
ملت كل الاماكن .. غيرت ترتيب الجناح .. عطوراته .. اكسسواراته .. كل شي خلت لها لمسة واثر فيه ..
لحضت انه بدا يرتاح لها .. بس تنتظر يخبرها بالسر اللي اكتشفته وهي ترتب له الوراقة ..




ـــــــــــــ



واقف عند باب شقته ..
...... / اسمع انا رايح مع جدي وجدتي لصلاة يعني ماني براجع .. لمن اعطيك رنة ترجعين للبيت ..
اما مريم ارميها على امك امي أي احد .. فهمتي ..
مرام / ههههههههههههههههه .. ما اوعدك .. لان يمكن ما يستقبلونها ..
طلال بعصبية / مراااام لا تـ " وووووووووووووووااااااااااااااااااااااااااااااااااا اااااااااااااااا " ..
مرام تتركه وتتوجه لبنتها / ههههههههههههههههههههههههههه ما اوعددددددددداااااااااااك ههههههههههههه ..
طلال عضة على شفته ونزل .. تعود على ان ياخذ تغير اوامره بوساعة صدر .. ما عاد يقدر يفارقهم ..
اذا ما سمع صوت بكى بنته ولا عصت مرام امره يحس بان ناقصة شي .. حبها .. لالا اكثر .. عشقها ..




ــــــــــ




قاعده على الكنبة بصالة .. شافت ابوها نازل مع الدرج .. بجفاء / السلام عليكم ..
جات بتوقف .. اشر لها تجلس .. وبهمس متعب / وعليكم السلام ..
بتال ينزل بسرعة وراء ابوه .. وخطف يد ابوه وقبلها / تكفى يبه الا زعلك ..
ابو بتال يسحب يده / ابعد عن وجهي ..
بتال ركع وقبل رجل ابوه / والله يبه ساعة غضب .. وندمت عليها .. دخيلك يبه .. اذبحني ولا تجفاني ..
ابو بتال بضعف .. يحب بتال اكثر من باقي عياله / قوم قوم .. قوم الله يهديك ..
بتال يوقف ويقبل راس ابوه وكتفه / جعل عمرك طويل ولا يحرمنا منك ..
ابو بتال يتنهد / ويخليك لي .. بعد صلاة العيد تجي وتسلم على جدك وتطلب السموحه منه ..
وتطلبها من راكان قبل يروح الرياض .. ولو تروح معه وترجع العنود يكون زين ..
ام بتال من على الدرج بعصبية / لا .. انا مصدقت انه يفتك منها تبيه يرجعها .. لا والف لا ..
ابو بتال بعصبية / انقلعي يا حرمة والا والله لسوي سوات ولدك ببنت اخوي " وترك المكان وهو يستغفر بصوت عالي ".
بتال بضيق / الا يمه تخربين عليه ..
ام بتال بعصبية / وعساك بترجعها وتبيني اسكت .. لا .. غير خزامى ما تتزوج فهمت ..
بتال بضيق / وانا قلت اني ابي ارجعها .. يمه يمه دخيلك .. خليني في حالي .. والله تعبت يمه تعبت ..
" وهو ينفض بثوبه يعبر عن ضيقه .. صعد الدرج بسرعة .. وسعود وسامر ووليد نازلين وكاشخين " ..
سعود يقبل راس امه / عيدك مبارك يمه " وسامر كذالك ووليد " ..
سعود تقدم من سمر الي وجها باين عليه الضيق .. من لمن انتشر خبر طلاق بتال والعنود ..
وراكان ما كلامها ولا جاها .. زعلان منها .. خايفه انه يطلقها مثل ما بتال طلق العنود .. هالفكرة قالتها غرام لها ..
سعود / سمر .. ايش فيك ..
سمر بتعب / لا ما فيني شي.. بس تعبانه شوي ..
سعود / الله يقومك بالسلامه ..
سمر / امين .. " نزل بتال وهو كاشخ بالشماغ وطلع ولحقوة اخوانه " ..



ـــــــــ



بالرياض ..

الدفاع المدني حولين البيت .. اطفى الحريق ..

العسكري / سيدي .. وجدنا جثة محترقة داخل البيت ..
الضابط / انقلوها لطب الشرعي .. بلغتوا اصحاب البيت ..
العسكري / الا الان لا .. بس لقين واحد من الجيران واعطانا الرقم لقريب لهم ..
الضابط / يعطيكم العافية ..




في المستشفى ..
الدكتور / وقت الوفاة .. 5:00 صباحا ..
بلغوا ادارة المستشفى تبلغ اهل المريضة ..



ــــــــــــ




بالخبر ..


بيت ابو سطام ..
عناد جهز سيارته قربها من القصر ..
ابو سطام وراكان وزياد وطلال ورعد وابو بتال وسعود وسامر وسيف وابو طلال ووليد وريان واقفين عند الباب ..
بتوجهون للمسجد وبيصلون الفجر وصلاة العيد .. بتال كان بسيارته .. شغله علشان يطلعون معاه ابوه وجده ..
الكل التفت باستغراب على السيارة الغريبه اللي دخلت للفلة ..
طارق وقف سيارته قريب من مدخل القصر ..
ابو سطام استغرب السيارة .. نزل طارق .. وفتحت العنود بابها ونزلت بهدوء وسلطان في يدها ..
العنود بشموخ / لنا مكان تحت جناحك يا ابو سطام ..
ابو سطام تقدم وبخوف / من .. العنود ..
راكان بسرعة نزل وبخوف تقدم منها وضمها .. العنود دفعته عنها وبضيق / وينك .. وين رحت ..
راكان بغصة / سالفه طويلة .. كنت جاي لكم الرياض .. بس انتم سبقتوني ..
العنود بغموض / انزل سارة والصغار ونمشي .. خلك جاهز ..
راكان التفت على سارة اللي نزلت بخوف وهي تبكي .. ضمها راكان وهي ما قصرت انفجرت بكي ..
ابو سطام نزل الدرج وسلم على طارق وشكره وسلموا باقي اللي واقفين .. وابتعد طارق عنهم بعد ما سمع رنين جواله ..
العنود تقدمت من جدها لمن شافته نازل الدرج .. ابو سطام / يا هلا ويا مرحبا بريحة الغالي ..
العنود قبلت راسها ويده بصمت .. / ................
طارق بنبرة غريبه .. / راكان .. ممكن شوي ..
العنود التفتت عليه وبقلبها نغزه .. وبنبرة موجوعه / راكان لترجع الرياض بدون .. لترجع ..
راكان يطالعها وهز راسه .. وتقدم من طارق .. العنود اخذت ساره اللي حملت الظبي .. ودخلت على جدتها ومياسه ..




داخل البيت ..

العنود تركت سلطان على الكنبه .. وبسرعة قبلت راس جدتها وعمتها مياسه ...
وباستعجال لعمتها مياسه / العيال عندك امانه .. " وطلعت بسرعة مسل ما دخلت " ..
ساره بحضن جدتها تبكي .. وجدتها تبكي .. وتترحم على سطام ..
وتمسح على راس ساره وتقرا عليه من الايات اللي حافظتهم ..


طارق مو عارف ايش يقول .. متعب اتصل عليه ورماها بوجه ..
طارق بارتباك / فيه حريقة شعلت في بيتكم .. والشرطة طالبتكم .. " وسكت ما قدر يقول ان امك توفت " ..
راكان عقد حواجبه / وايش اللي اشعلها ..
طارق بيخلص / يمكن التماس كهربائي ..
راكان / جزاك الله خير يا ابو عبدالعزيز .. ما قصرت ..
طارق بغصة / هذا واجب .. ووو ... وعظم الله اجرك ..
راكان وضع يده على كتف طارق / جزاك الله خير ..
طارق / انا استئذن .. اخرتك عن الصلاة واخرت الاهل ..
راكان / اذنك معاك .. وسامحنا على القصور ..
طارق / ابد حنا اهل .. مع السلامه " وتركه وركب سيارته وحرك بسرعة " ..




العنود طلعت وبخوف .. توجهت لراكان وما كان احد موجود .. مسكت كتف راكان / ايش قالك طارق ..
راكان يهديها / ما قال شي .. " سمع صوت الامام يسلم .. معلن انتهاء الصلاة " .. اصلي الفجر .. ونمشي ..
العنود هزت راسها ورجعت دخلت البيت .. على طول على المغاسل .. توضأت وطلعت لمجلس الداخلي وصلت ..



راكان صلى ومعاه زياد وعناد .. وتوجهوا لسيارة .. عناد يسوق وزياد بجنبه ..
وراكان والعنود بالخلف .. راكان خلف عناد .. والعنود خلف زياد .. وتوجهوا لـ الرياض ...



ــــــــــ


بسيارة طارق ..
طارق بتذكر / يوووووووووه .. من العجله نسيت شنطة العنود ..
ام طارق / انت الله يهداك .. ما ادري ايش اللي خبطك وخلاك تستعجل ..
طارق بتوتر / يمه .. ااااا .. ام راكان ..
ام طارق بخوف / ايش بلاها ..
طارق / قولي لا اله الا الله يمه ..
ام طارق / لا اله الا الله .. لا اله الا الله ..
طارق / قالي متعب ان المستشفى اتصلت على صلاح .. وقالت له ان ام راكان توفت ..
البندري شهقت وحطت يدها على فمها وبكت بصمت / ............
ام طارق بعبرة .. والدمع سال / لا حول ولا قوة الا بالله .. ان لله وان اليه راجعون .. وانت بلغت راكان ..
طارق يهز راسه / والله ما قويت يمه .. انتي شفي الرجال وشلون شكله .. والله لو شفته بالشارع ما عرفته ..
ام طارق تبكي / الله يعينهم ويصبرهم .. يا قلبي هالبنيه ايش بتشل وايش بتخلي .. اجل يوم اخذته ايش قلت له ..
طارق تنهد بضيق / اشتعل نار في بيتهم .. والجيران بلغوا الدفاع المدني .. وبلغوني .. وانا قلت له ..
ام طارق بضيق ازداد / لا حول ولا قوة الا بالله .. يعني الحين محد يدري من عند وفاة ام راكان من الفارس ..
طارق يهز راسه / لا محد يدري ..
ام طارق تحط كفها على يد ابنها .. وبرجاء / لا يا وليدي لزم يدرون من بيوقف جنب راكان لعرف بالخبر ..
دخيلك .. ارجع وخلنا نعلم عمامه يروحون معاه ..
طارق خفف السرعة .. ولف بسيارته / في هذي صدقتي يمه ..
وقت دخول طارق .. كان وقتها عناد خرج من الحي ..
طارق شاف سند و فهد وخالد بسيارة متوجهين للمسجد الكبير لصلاة العيد ..
اشر بانوار السيارة وهدا الا ان وقف .. نزل من السيارة .. ونزل سند .. سند ابتسم مفكر انه نازل يعايده ..
طارق وجه واضح عليه الضيق .. شكك سند بان فيه مصيبه .. سند / هلا ابو عبدالعزيز ..
طارق / هلا بك .. " وبعد السلام والسؤال عن الحال " ..
طارق بارتباك وضيق / والله ماني عارف ايش اقول ..
سند بخوف وهو عاقد حواجبة / قول يا رجال والله ان عندك علم ماهو بزين .. فيكم شي .. تبي الفزعة ..
طارق بضيق / حنا الحمد لله بخير .. بس " وضع يده على جبينه .. ومسح وجه بضيق " ام راكان تطلبكم السماح ..
رماها كذا .. مو عارف كيف يقولها .. صعبه .. صعبه حيل ..
سند اسود وجه .. تنهد بضيق / لا حول ولا قوة الا بالله .. " التفت لمدخل المجمع " .. راكان اذكر انه بيمشي ..
قاطعة طارق / هو مشى .. انا ما قلت له عن خبر امه .. بس قلت له عن حرق البيت ..
سند بضيق زاد واهتمام / بيت من خالي سطام والا راكان ..
طارق يهز راسه بضيق / لا والله سطام .. " تنهد " .. انا معي اغراض بنات سطام نسيت انزلهم ..
وقلت مره وحدة اعلمك علشان ما يكون راكان لحاله هناك ويصير شي شين .. وهو شكله تعبان ..
سند بضيق / الا والله تعبان وبلحيل بعد ... الله يعينه ويعين اخوانه وهالضعيفات ..
" وبستعجال " .. ما قصرت يابو عبدالعزيز .. جعلنا ما نسمع فيكم سوء .. مع السلامة ..
طارق / واجبنا .. فمان الله .. " ركب سند السيارة وطارق ركب سيارته " ..




ــــــــــــ




بسيارة سند ..
قبل صعود سند ..
خالد / ولد عبدالعزيز وجه يقول ان به علم شين ..
فهد يراقب من المرآه الجانبية / لا تتشائم يا رجل .. تفاؤل خير ..
خالد بضيق / مير تاخرنا عن الصلاة .. الله يهديه سند ابطى علينا ..
فهد / هذا هو جاء ..
" صعد سند .. واقفل الباب بضيق .. حرك سيارته على طول دون ان يلف الى اليمين طريق المصلى " ..
خالد " ابو عناد " الجالس بالخلف .. باستغراب / سند ايش بلاك .. مضيع الدرب ..
سند بضيق وهو يرفع جواله يبي يتصل على طلال والا بتال / انتظر يا عم شوي ..
" رجع يطالع على جواله .. وثواني ورجع على اذنه " .. ابو سند بحزم / سند علمنا بالعلم اللي جابه ولد المنصور ..
سند بضيق / والله العلم ما يسر يبه .. " ورجع يكتب في الجوال لحظة ويراقب الخط لحظة " ..
خالد عصب / انت ما تعلمن ايش فيك ..
سند بعد ما خلص كتابة الرساله .. وارسلها على خاله عبدالعزيز ورعد .. وبتال وطلال ..
سند بضيق / اذكروا الله يا جماعه ..
خالد وفهد / لا اله الا الله ..
سند بضيق / ولد المنصور .. بلغني بان ام راكان تطلبكم الحل .. توفت الفجر ..
فهد وخالد / لا حولا ولا قوة الا بالله .. ان لله وان اليه راجعون ..
فهد ينفض يديه بضيق / والله يا عيال سطام كان احد داعي عليهم .. ما يخرجون من عله الا يطيحون باللي اعل منها ..
خالد / لا حول ولا قوة لا بالله .. وانا عمك .. كلم عناد وقله يتهون بسواقه ويخفف منها ..
كود نلحقه قبل لا ياصل العلم لهم وهم بالحالهم .. هذي امهم .. وجيعتها اكبر ..
وابوهم توه متوفي ما نشف ترابه .. ان لله وان اليه راجعون .. ان لله وان اليه راجعون ..
سند بضيق / ايه والله صدقت .. " رفع جواله وارسل لعناد .. عناد خفف السرعة وحاول تباطى ..
انا وراك .. جد علم جديد .. ولزم نروح سوا لا تنبهم ان فيه شي .. وتحجج باي شي .. "
ابو سند اتصل على العنود " ام سند " / الو .. السلام عليكم .. انتي وينك .. في بيت امك .. مارحتوا المصلى ..
لا والله ما رحنا .. جانا علم شين .. روحي مكان بعيد واعلم .. " اقل من دقيقة " .. قولي لا اله الا الله ..
ام راكان تطلبكم السماح .. خلكم خحول بناتها .. " وبحزم " .. اذكري الله يا حرمه .. اسمعي العلم زين ..
خلك حول بناتها لا يصلهم العلم .. ونشوف بعدين ايش يصير .. ما ادري .. ما ادري .. المهم انتبهوا لبنيات سطام ..
خالد بضيق .." بعد ما انهاء المكالمه فهد " .. / هو صحيح ان بنات سطام جابهم ولد المنصور ..
فهد بهم / الا والله .. وجزاه الله خير .. طول الفترة كان يرعاهم .. ويوم جاء لأهله ما خلاهم لحالهم وجابه لأهلهم ..
خالد تنهد بضيق / لا حول ولا قوة الا بالله .. ان لله وان اليه راجعون ..



ـــــــــ




سيارة عناد ..
لبس نظاراته الشمسية .. متحجج بشروق الشمس .. خفف السرعة قليلا ..
العنود تبحث عن شنطة اليد وتذكرت بانها نسيتها بسيارة طارق .. وقعدت تلوم نفسها وتفرك يدينها بتوتر ..
راكان يميل للعنود .. وهو يشوف توترها .. وبهمس / العنود .. امي ايشلونها .. قالوا لي انها متنومه بالمستشفى ..
العنود التفتت عليه وبضيق / ايه تعبانه حيل يا راكان حيل ..
"صدت عنه وبداخلها .. " الله العالم تلحق عليها والا ما تلحق " ..
راكان همس لها / زعلانه مني ..
العنود التفتت عليه من جديد وبضيق / هذا مو وقت العتب .. خلانا ناصل الرياض ونتطمن على امي ..
وبعدها نفتح باب العتب والمشاريه .. " التفتت لـ المام " خلنا نصل بالاول على خير ..
راكان استغرب السرعة الخفيفه .. التفت لعناد / عناد ليش خففت السرعة ..
عناد لمح المحطة قريبه وبارتباك غير واضح / ابي المحطة ..
العنود قلبها قرصها .. من لمن سمعت صوت الرساله .. بعدها اختلفت تصرفات عناد .. ارتبك وتوتر ..
نزل عناد .. ودخل البقاله .. وخرج من الباب الخلفي ووقف برا .. رفع جواله واتصل على سند ..




ــــــــــــ



بيت ابو سطام ..

البنات حول ساره والعيال الصغار ..
نوال شايله الظبي واهرتها بوس / ووووووواااي ما شاء الله عليها تجججنننننننننننن ..
ساره تبتسم / ...............
ابرار برجاء / نوااال عندك بنت اخوك خذيها اتركي لي ها القمر ..
نوال / وووووااااع من اخذ .. اترك هالقمر واخذ ها العفنه .. وووووووواااااااااع ..
مرام فتحت عيونها للاخير / الحين بنتي عفنه .. واللي قبل ساعة تتفداها وعيون عمه وروح عميمه .. وووين ..
نوال / قبل لا اشوف هالقمر .. لكن الحين لا هذي حبيبتي .. وهذي روحي .. وهذي عيوني ..
رنا / الا ساره من عياله هذول ..
ساره بارتباك وتوتر .. وبعد ثواني تفكير / عيال نايف ..
الكل صدمه / ................
ريهام بهدوء تخفي وراه صدمته / نايف من ؟
ساره تبلع ريقها .. / نايف اخوي .. وبداخلها " يا ربي يا نايف خليتني اكذب .. بس هو قال علشان محد ياذيهم " ..
البنات يطالعون بعض ويتهامسون .. ريهام اخذت سلطان وراحت لامها .. نوال اخذت الظبي وراحت وراها ..
لحقتها ابرار .. اماني وروان ورنا جلسوا مع ساره يسولفون معاها .. وساره شوي شوي التهت عن العيال ..




ــــــــــــ

في المسجد .. مصلى العيد ..


ابو سطام وسلطان يستقبلون المهنئين .. ويتبادلون التهاني .. سلطان بجنبه بتال كل ما حاول يتكلم جاء احد وقطع عليه ..
عبدالعزيز وطلال وسيف طلعوا بسيارتهم ومشيوا بسرعة اول ما خلصت الصلاة والخطبة ..
بتال رن جواله الا بـ امه تتصل عليه .. وهذي ثامن مره .. فتح المكالمه ..
بتال / هلا يـ.... " فتح عينه للاخر وهو يسمع امه تصارخ وتبكي وتستعجله للحضور " ..
انهاء المكالمه والتفت لرعد اللي يحاول يكلم ابوه .. وابوه ابد يسولف مع الكبار ويتبادل التهاني بالعيد ..
بتال بتوتر / انا رايح البيت الظاهر سمر بتولد .. انت بلغ ابوي وجدي ..
رعد اشر له براسه .. سعود لحق بتال وسامر بعد ..
صقر وبدر وياسر وفارس مشيوا مع بعض وراء خالهم عبد العزيز ..
رعد ضاق حيل .. واول ما شاف واحد من الشياب بعد مسك كتف ابوه ..
وبضيق / يبه .. اسمعني .. حنا لازم نمشي لـ الرياض وبسرعة ..
ابو سطام التفت عليه وباهتمام / ايش بلك .. صار شي ..
سلطان انتبه وقرب .. رعد يطلع مفتاح سيارته / امشوا واقول لكم بالسيارة تعالوا ..
مشي ابو سطام وسلطان وراه .. وطبعا كل بعد اشوي يصادفه احد .. ويسلم ويهني بالعيد ..
وما وصلوا الا بعد وقت طويل .. ابو سطام اول ما فتح الباب وجلس وقبل لا يقفل الباب .. / ايش العلم يا ولد ..
سلطان قاعد خلف ابوه / العيال وين .. كلهم اختفوا فجاه .. ايش صار ..
رعد بضيق / اذكروا الله .. يا جماعه الخير ..
ابو سطام وسلطان / لا اله الا الله .. " وكمل ابو سطام " .. محمد رسول الله ..
رعد تنهد بضيق وهو يحرك سيارته / ام راكان .. تطلبكم السماح .. توفت الفجر ..
ابو سطام وسلطان بضيق / لا حول ولا قوة الا بالله .. ان لله وان اليه راجعون ..
ابو سطام بغصة وعيونه تنذر بنزول الدمع / العيال دروا ..
رعد / عيالها .. لا والله العالم انهم ما دروا .. والحين سند لحق عناد .. وعبدالعزيز مشا من اول والعيال وراه ..
ابو سطام صد عنهم .. يمسح دميعاته .. سلطان بضيق / كلمتوا عناد وقلت وله يتباطى ..
رعد / ايه بلغه سند وقاله ..
حس سلطان ان جواله يهتز رفعه واذا بتال .. فتح الخط / الو .. " وباهتمام " .. ايه .. اها طمني انا رايح الرياض ..
ايوه .. خلك معاهم .. وكمني اول ما تولد .. الله يسهل عليها .. فمان الكريم ..
سلطان / هذا بتال يقول اخذ سمر للمستشفى .. بتالد .. لا اله الا الله احد يموت من على هالدنيا وحد يولد لها من جديد ..
ابو سطام بغصة / الله يقومها بسلامة .. وجعلها مدخال للفرح على هالعييل الضعوف ..
رعد و سلطان / امين




ــــــــــــ



وصل سند قريب من المحطة اللي واقف عندها عناد .. اتصل عليه وقال له يطلع ويمشي وما كان احد وراه ..
ركب عناد ومعاه كمية كبيرة من علب الماي .. وحمد ربه وشكره بان سند وصل بسرعة .. حرك بسرعة ..
راكان يطالع بعلب الماي / عناد ويش ذا الماي كثرت الله يهديك ..
عناد ابتسم بتوتر / لا ابد بس قلت ما ادري ايش يصير بالطريق فاخذت زيادة ..
راكان هز راسة .. وراح يفكر بـ امه وخواته .. وايش راح يسوي ..




بعد وقت ..

في المستشفى ..
دخل راكان وشاف صلاح ومتعب وابو عبدالعزيز وطارق ياللي نزل اخته وبسرعة رجع الرياض ..
وامه وجدته ام عبدالعزيز معاه .. وكانهم عارفين بان العنود راح تكون وحيده ..
العنود مسكت يد اخوها وضغطت عليها بقوة وهي تمشي وعيونها على اللي قبالها .. وبغصة / امي امي وينهي ..
تركت يد اخوها ودخلت لقيم العناية .. بس تفاجات بان مكان امها رجال ثاني ..
الممرضة بعمليه / بليز مدام ... بليز .. " تطلعها من القسم .. والعنود جسم بلا روح دفعتها بكل سهولا لخارج العناية "..
ام عبد العزيز وام طارق مسكوا العنود وجلسوها ..
ام عبد العزيز بضيق / يا بنتي اذكري الله .. وانتي عارفه حالها .. ادعي لها بارحمه .. " وهي تمسح على ظهرها " ..
ام طارق / قولي ان لا الله وان اليه راجعون .. " وتذكر فضل الصبر و تقرا ايات وتنفث عليها " ..
العنود بصمت / .............................


دخل سند وفهد وخالد وبعدهم بنص ساعة دخل عبدالعزيز والشباب وبعد ساعة الا ربع دخل ابو سطام ..


بغرفة الدكتور وبعمليه / الوالده من لمن وصلت واحنا متوقعين وفاتها .. وقلت لـ الاهل ..
" رفع له اوراق " .. عظم الله اجرك .. وهذي اوراق استلام جثمانها ..
راكان مو مستوعب / انت تستهبل .. ايش تقول ..
سند / راكان اذكر الله ..
راكان بعصبية يوقف وهو يرمي شماغه على طاولة الدكتور .. / الف من ذكره .. انت ما نت سامع ايش يقول ..
" وهو ياشر على الدكتور .. الدكتور انسحب بهدوء وطلع برا المكتب " ..
سند / ان الله مع الصابرين ياراكان .. قول ان لله وان اليه راجعون ..
راكان ضاق فيه النفس عيونه صارت حمرا فتح اول ازارير ثوبه .. وبصدمه / لا .. لا ..
ما ماتت .. ما تموت .. " انفجر بكي " .. آآآآآآآآآآآآآآآآآآآآآآآه يمه " جلسه سند على الكرسي وهو يقرا عليه "..
زياد كان خارج المكتب ومتلطم بشماغه ويبكي .. حس بخوف اكبر .. وضياع اكثر ..
دخل ابو سطام وسلطان على راكان .. وذكروه بالله وحاولوا يهدونه .. لكن هو ابد ..
طلب رعد من الدكتور ابره مهدائه .. يمكن يهدا فيها ..
راكان يون ويتأوه / اااااااااااااااه يامه ااااااااااااااااااااااااااامممممممممممم اااااااااااااااااااااااااااااااه ..
" تذكر العنود يوم ابو سطام طراها يبي يروح لها " ..
فز واقف الكل وراح يجري لها ..


صلاح ومتعب كانوا عند العنود .. بالجناح اللي حاجزته من لمن طاح ابوها وامها ..
كانت جالسه على الكنب وفاتحه وجهها والطرحه ملفوفه على وجهها وعبايتها طايحه على كتوفها ..
و ام طارق وام عبدالعزيز مو بعيد عنها .. جالسين على كنبه قريب منها ..
صلاح قبل راس العنود / عظم الله اجرك ..
متعب بضيق يجلس عند قدميها / العنود ما تبين تقولين شي ..
العنود / .................
صلاح بضيق يجلس قريب من متعب / العنود وانا خالك .. اذكري ربك وترحمي عليها ..
العنود غمضت عيونها اللي تحسهم نار مشتعله .. لهي قادره تذرف دمع تريحها .. لكن هي تصرخ بداخلها وتبكي ..
صلاح حط يده على فخذها / العنود حبيبتي .. لتخلينا خايفين عليك وقلقانين .. وحنا بعيد عنك ..
العنود فتحت عيونها الحمراء تبكي بلا دموع وبنظره كانها تقول وين بتروحون وتخلوني ..
صلاح بضيق / ابوي سعد بالشمال .. اتصلت وبلغت مسعود عن وفات امك ..
وقال ان ابوي سعد تعبانه وهو بالعناية جاته جلطه بلقلب وحنا لزم نكون حوله وحول خلود وخديجه ..
العنود هزت راسها .. وكانها تقول روحوا .. / ............
متعب بضيق / اذا ما تبينا نروح ما نروح ..
صلاح لمتعب / العنود مو بالحالها .. حولها اخوانها وعمامها .. " وقف وقبل راسها " .. عظم الله اجرك ..
متعب وقف وقبل راسها / عظم الله اجرك واشوفك قريب ان شاء الله واذا احتجتي شي اتصلي واكون عندك على طول ..
طلع متعب وصلاح .. وخرجوا من المستشفى متوجهين لـ ابو نايف ..



دخل راكان وشاف العنود حاطه يدها على راسها ومغمضه عيونها .. تقدم وجلس عند رجولها ..
ام طارق وام عبدالعزيز دخلوا داخل الجناحه بالغرفة اللي فيها السرير والعنود بالصاله ..
العنود فتحت عيونها ومن شافت راكان ضمته راكان صار يشهق وهو حاضنها ..
العنود قوة من ضمها له .. وهمس باذنه بغصه / راكان تكفى اكرمها .. اكرمها .. شد حيلك واكرمها ..
لا تخلي البراد يوجعها .. قوم خلنا نكرمها .." ابتعد راكان عنها وهو يمسح دموعها هز راسه ووقف " ..
دخل زياد وقفت العنود وضمته وهو يشهق ويبكي .. زياد علىى العقدة اللي فيه الا انه حنين زياده ..
دقايق طلع راكان وهو غاسل وجه وعيونه حمر .. اول ما خرج من الجناح شاف الكل متلطم و عيونهم عليه ..
سند مد يدها بشماغ راكان .. راكان اخذها وتلطم وتوجه لـ الادارة يكمل اجرأت شهادة الوفاة واستلام الجثة ..




ـــــــــــ




انتشر خبر الوفاة ..

العنود و معاهم مغسله للموتى .. غسلوا جسد ام راكان ..
المغسله تشرح للعنود والعنود تغسل امها وتدعي لها بالرحمه ..
العنود كانت تغسلها وهي تبكي بلا صوت .. بس صدرها يطلع وينزل وعيونها حمرا ..
المغسلة كثير شافت من قصص وحكايا .. رفعت نظرها للعنود وتفاجأت بقطرة دم تسيل على خدها ..
العنود تطالع امها .. الي رجع جسمها لشكله الطبيعي وكانها نايمه .. وجها الجميل المبتسم ..
العنود بغصة وهمس خافت .. وكانها تتمنا ان الاطباء والاجهز تكذب .. نادت / يمه ..
المغسلة نزلت دموعها وهي تردد / استغفر الله العظيم .. لا اله الا الله .. ان لله وان اليه راجعون ..
لا حول ولا قوة الا بالله .. اذكر الله يا بنتي واستغفري ..




يمه علامك ردي الصوت تكفين
......................ردي علي الصوت لا تذبحيني
اصرخ وانادي واتبع الصوت صوتين
......................يمه ويمه لين باح الكنيني
قالواعلامك لاتخلي المصلين
.....................بوسط الجنايز مايجوز الونيني
امك خذوها من رجوه المصلين
......................شف دارها مابين رمل وطيني
خذاني الهاجس وانا بين نارين
.......................قبل آصله مابين شك ويقيني
استغفر الله ليه ياحظي الشين
......................حتى المنيه ماتبيها تجيني
يمه حياتي ارهنه بين كفين
......................كفينك اللي عطفها محتويني
يمه حياتي لو تساوي ملايين
.......................فدوه ..وفدوه مابقى من سنيني
يمه وداعك زود الهم همين
.......................هم يروح وهم بعده يجيني
يمه وداعك زود الهم همين
......................هم يروح وهم بعده يجيني



بعد تغسيل ام راكان ولفها بالكفن الابيض .. وتوديعها وبعد انتهاء الصلاة .. كان وقت الصلاة العصر ..
نزل راكان لقبر .. وهو متلطم .. مو قادر يكتم صياحه .. نزل جثمان والدته .. بمساعدة زياد ..
كان جثمان ام راكان خفيف .. نزلها بهدوء راكان والدمع على خده يسيل .. وبعد ما وضع الطوب ..
وبدا تنزيل التراب ... كل ما نزل تراب اكثر كل ما زادت شهقاته اكثر ..
بعد ما انتهى راكان من الدفن .. جلس يمسح على قبرها ويبعد الحصى الكبير عن قبرها وهو يصيح صياح يوجع القلب ..




خايف عليها من الثرى غطاها
والآ الحصى حافيه أخاف أذاهاا ,,

أكرم عليها بالكفن يامطوع
بالبيت ظل فراشها وغطاهاا ,,

أكرم عليها بالكفن هذي أمي
وأشهد عليها فماعطت يمناهاا ,,

هذي الضحى والليل يتحروونه
هذي السماء ونجومها تنعاهاا ,,

هذي السوالف مثلنا تبكيها
والأرض تنشد عن آثر لخطاهاا ,,

هذي الكبيره كبر هذي الدنيا
هذي العظيمه جل من سواهاا ,,

أبكي عليها مو نهار وليله
ولآسنه تمشي وأعد قضاهاا ,,

أبكي عليها كثر ماشالتني
وكثر الحنين اللي اختلط بغناهاا ,,

وكثر الأسامي وكثر من سموها
وكثر النجوم ,, وكثر من يرعاهاا

أبكي عليها من القهر يادنيا
من لي أنا ,, من لي عقب فرقاهاا ,,

من فتحت عيني " ولآخلتني "
شوفوا ~ ولدها ~ بالقبر خلآهاا ,,

هل التراب بوجهها ماقصر
شفتوا ولدها كيف هو جازاهاا ,,

لو انها مكاني " ماسوتها "
لكن " أعز اعيالها " سواهااا ,,

يالدود شفها " ذابله "جنبها
أنا ولدها ,,وحاضر,,وأفداهاا ,,

قطعني هاك اللي تبي من جسمي
بس " الكريمه " لآتجي بحداهاا ,,

وأوصيك" أمانه ",, قلها تعذرني
وتكفى تروح تحبلي ماطاهاا ,,

أبيها تغفرلي مثل مااكانت
كل خمره مني بطيبها ترفاهاا ,,

يالله عساها بالنعيم الخالد
وعسى في جنة عدن سكناهاا ,,

ياافضو هذا الكون ياهو خااالي
ياضيق هذي الدنيا يامقساااااهاا ,,

يامر طعم فراااقها يامره
ماني مصدق أرجع وملقاهاا ,,

وشلون أجي غرفتها وماهي فيها
وش عذري لسبحتها ,, ومصلآهااا ,,

ش' قول أنا لدولآبها ,, وشنطتها
واذا سألني مشطها ,, وحناهااا ,,

وعباتها ,,ومآي زمزم ,,ومصحفها
والمبخره ,, ورشوشها ,, ودواهاا ,,

الكل في غرفتها متفقدها
حتى الجدار مفطر ويرجاهاا ,,

الكل يبكيها ماهو ناسيها
يالله صبرني وشلون أنساهاا ,,

ياليتها ماراحت وخلتني
( أو وسعت لي بالقبر وياهاا ),,




نزل عناد عليه وبالغصه ودموعه تنزل / اذكر الله يا راكان .. اذكر الله ..
راكان بوجع / يا ما اوجعتها ببعادي وجفاء .. ليت انا بالقبر ولا هي ..
ليتني انا ولا هي .. ليتني موجعتها .. ليتني قبلت رجلينها وطلبت منها السماح قبل روحتها ..
او جعتها واوجعت ابوي .. وراحوا قبل لا ارضيهم ولا ابرهم ..
" ضرب على صدرة بقوة " ليتني انا اللي مت ولا هي ..
عناد ضمه بقوة وهو يبكي من بكى صديقه .. سند ابعد عناد عن راكان .. وسحب راكان و وقفه ..
سند بحزم / راكان .. اذكر الله .. كذا راح تعذب امك .. ترحم عليها .. ترحم عليها ..
راكان بضعف / الله يرحمها .. الله يرحمها ويغفر لها .. " ومشى بتعب الى السيارة الي فيها العنود " ..
طلع راكان وزياد في سيارة سند والعنود كانت تنتظرهم فيها .. صلت معاهم على امها ..
وام طارق وام عبد العزيز معاها ما خلوها .. وطلبوا منها تنتظرهم في بيت ابو طارق لكن العنود رفضت رفض قاطع ..
راكان جلس بجنب العنود وضمها .. والعنود صمت اللي صار وهي تغسل امها محد درا عنه ..
تفرقوا الجموع اللي جات تشاركهم بالصلاة والدفن .. تحركت سيارة الفارس وتوجهوا لشرقيه ..
وصلاح ومتعب اللي حضروا الدفن والصلاة رجعوا لـ ابوهم سعد " ابو نايف " ..




ـــــــــــ



الخبر ..

الكل متجهز يستقبل المعزيين ..
ساره للحين ما تعرف عن الموضوع ..
سمر ولدت وجابت بنت .. والخبر افرح ساره .. ومتشوقه تشوف راكان وتبلغه ..


في المطبخ ..
ام سند / والله ما ادري ..
ام عناد / البنت تقول انهم عيال نايف .. طيب وين امهم ..
ام سند / يمكن من هالديرة اللي سافر لها ..
ام عناد ترفع حواجبها ومو عاجبها الكلام / استغفر الله العظيم .. هالولد انا ما اعرفه زين ولا ابي اظلمه ..
ام سند بضيق / الله يهديهم بس .. يوم امسكوه هينا وهو طايش يرسلونه لبرا علشان يزيد ..
ام عناد بضيق / لا حول ولا قوة الا بالله .. استغفر الله العظيم ..
ام سند / وهذا هو جايب له ولدين وراميهم على خواته وراجع .. لا حضر عزاء ابوه ولا امه ..
يالله يارب الذرية الصالحه .. ياربي لا تحطني بموقف مثل كذا ..
ام عناد بضيق / يا العنود لا تظلمين الولد .. وحنا مانا عارفين شي .. البنات خذوا العلم منها يمكن غلاطانات ..
ام سند / لا والله ماهم غلاطانات انا رحت وسالت البنت وقالت انهم عيال نايف ..
ام عناد / استغفر الله العظيم .. لا حول ولا قوة الا بالله ..
ام صقر تدخل عليهم .. والجوال بيدها / ادفنوا الحرمة الله يرحمها .. وهذا هم جايين بالطريق ..
ام سند وام عناد / الله يرحمها ..
ام عناد / من تقول لساره ان امها توفت ..
ام سند / انا ما اقدر ..
مياسة هزت راسها بارفض وعيونها اغرقت دمع ..
ام عناد / ما لها الا مريم .. انا ما اقدر اقول .. " وطلعت من المطبخ وتوجهت لمريم وقالت لها تبلغ ساره " ..
وفعلن مريم وام عزام وام سطام توجهوا لساره وخبروها الوضع .. وساره بكت بكي يوجع القلب ..





ـــــــــ



في الطريق
في سيارة سند ..
هدوء بس صوت القران من الاذعه يمل هالسكون ..
راكان ضام العنود من عند كتوفها .. وبهمس / ليه ما بكيتي ..
العنود /...............
راكان ابعدها شوي .. وبخوف / العنود .. هزها العنود ..
العنود راسها يطن طنين قوي ونفسها كل ماله يزيد .. ما تحس ياللي حولها ولا تسمع ..
راكان صرخ / العنود .. " وهو يهزها بخوف " ..
" سند اشر للي وراه بالانارة ووقف على الجنب ..وكان وقتها غربة الشمس والدنيا اظلمت " ..
العنود شهقت بقوة من فمها اول ما نزل الدم من انفها .. وحست باللي حولها ..
راكان فتح الباب ونزل وبسرعة راح جهت بابها وفتح الباب ونزلها بجانب الطريق وسحب البرقع عن وجها ..
العنود شهقت بقوة وكان النفس انقطع عنها تمام .. وصارت تشهق وتهتز بقوة وكانها ورقه خريف يهزة ريح قوية ..
راكان برعب يضمها ويصرخ بها / العنود .. العنود ردي عليها ..
العنود انفها ينزف وتهتز وتشهق بقوة .. وراكان مفجوع من اللي صار فيها وزياد واقف عندهم مو قادر يسوي شي ..
رعد اللي كان خلف سند .. وقف وراهم وزود الاناره .. نزل بسرعه وراح يجري للعنود ..
رعد يصرخ بسند / جيب المويه .. المويه بسرعه ..
سند اعطى علبه الماي لـ سلطان اللي نزل وراء رعد وتوجه بسرعة لهم ..
رعد غسل وجه العنود واعطاها كف خلى العنود تفوق وتشهق .. رمت نفسها بحضن راكان وصارت تون ..
العنود تون / ااامممم اااااااااااااه اامم اااااااااااااا ..
راكان يضمها بخوف ويبكي ويسم عليها ..
رعد ابعدها عن حضنه .. ولف وجها على وجها / العنود العنود اذكر الله .. قولي لا اله الا الله ..
العنود بتعب / لا .. الـــه .. الا .. الله ..
ابو سطام بعد ما وصل عندهم وبخوف / العنود .. وانا ابوك " وهو يمسح على راسها وينحني " .. بسم الله عليك ..
رعد يطمن ابوه / الحمد لله يبه بخير بخير .. الحمد لله ..
العنود اخذت غطاها ورجعتها على وجهها .. وبتعب / بخير .. يبه ..
رعد طلب من سند ياخذ سيارته .. وهو راح يطلع مكان سند ..
العنود رجعت مكانها بتعب .. راكان رجع مكانه وزياد كذالك .. راكان سحب العنود وخلاها تنام بحضنه ..
سحب الغطاء عن وجهها .. وصار يمسح عليها و يقراء عليها من الآيات ويسمي ..
اما سند اللي كان يراقب العنود بكل تصرفاتها .. والحادثة الأخيرة .. رسمت مشوار غير عن اللي كان مرسوم في باله ..




ـــــــــــ


في المستشفى ..

عند سمر ...

الجوهرة تقبل جبين بنتها .. وبحنان / الحمد لله على سلامتك يمه ..
بتال بابتسامه وهو يقرب لسمر / الحـــمــد لله على السلآآآآمه .. ومبروك ما جاكم ..
سعود يبتسم / الحمد لله على السلامه يا قلبي ..
سامر يبتسم / الف الف الف الحمدلله على سلامتك .. " وبشقاوة " .. البنت نسخه مني تهبببل ما شاء الله ..
سمر تدور بعيونه بالغرفة .. والدمع محجر فيها .. وبغصة / ........
الجوهرة طالعت بتال / .............
بتال بهدوء / الكل يسلم عليك .. ويتحمدوا لك بسلامه ..
سمر والدموع تسيل على خدها / وين ابوي .. وين راكان ..
الجوهرة بهدوء / يمه مشغولين الحين .. اول ما ارح يفضون يرجعون ..
سمر تبكي / ايش اشغلهم .. ايش يشغل اب عن بنته .. والا راكاااان .. اهئئئئئئ ...
بتال يقرب ويجلس جنبها .. وبهدوء / سمر .. اهدئي واسمعيني زين ..
سمر حست انه فيه شي كبير .. سكتت ومسحت دموعها وهي تهز راسها / .......
بتال بهدوء / خالتك ام راكان توفت الفجر ..
سمر شهقت بقوة .. الجوهرة عضت على شفاتها ما كانت تبي سمر تدري وهي توها والد ..
بتال بحزم / هصصصص .. ادعي لها بالرحمة ..وراكان الحين ابد لا تشرهين عليه .. لا خلص العزاء راح يجيك ..
واصلا للحين ما درا انك ولدتي .. " قبل جبينها .. ووقف " .. انا رايح اذا بغيتوا شي اتصلوا علينا .. سلام ..
الجوهرة بضيق / مع السلامه .. " سعود وسامر قبلوا جبين سمر .. وطلعوا من المستشفى .." ..
الجوهرة مسحت على شعر بنتها .. وهي تقرا عليها آيات قرانيه .. وسمر تبكي ودموعها تنزل بسكات .. الا ان نامت ..



ـــــــــــــ


وصلوا الخبر ..

طول الطريق ورعد عين على الطريق وعين على العنود اللي مايله على حضن راكان ومغمضه عيونها بس مو نايمه ..
وكانها كبرت ضعف عمرها .. تغيرت عليه حيل من اخر مرة شافها فيها .. السواد اسفل عيونها ..
وجهها الاصفر ... هزل وجهها .. كان وجهها فاتح .. راكان رفض انها تتغطى .. سيارة سند مضلله .. والطريق مظلم ..
فماله داعي تتغطى .. اول ما حست بانهم قربوا يوصلون والسيارة راح توقف .. عدلت نفسها ولبست غطاها ..


وقفت السيارة امام بيت الجد سعود " ابو سطام " ..

نزل زياد وفتح الباب لاخته .. نزلت بهدوء وتعب .. راكان نزل وقفل الباب ومسك يد العنود ..
اول ما دخلوا استقبلتهم ام سطام والعمات يعزون ..
ساره اول ما عرفت بوصولهم خرجت بسرعة من الغرفة اللي كانت فيها مع الصغار ..
ورمت نفسها بحضن العنود اللي كانت واقفه وتسلم على زوجات عمها والبنات ..


العنود بتعب .. وهي تمسح على راس ساره بحنان والغطاء بيدها والعباية طايحه على كتفها / حبيبتي خلاص ..
ساره تبكي وتشهق / ............
الحريم والبنات دخلوا غرفة ثانية .. دخل راكان وزياد ورعد وسلطان وابو سطام وعبدالعزيز ..
راكان سحب ساره من حضن العنود وضمها بقوة وهو يهمس باذنها / خلاص حبيبتي .. ادعي لها بالرحمة ..
وبداء يذكرها بالله ويقرا عليها الى ان هديت .. سحبها وجلس جنب العنود وساره بنص ..
ابو سطام على يسارها وعلى يسار ابو سطام سلطان وعبدالعزيز ورعد ..
وعلى يمينها ساره وراكان وزياد وام سطام والعنود والهنوف و مياسه ..
العنود حضنت ساره وهمست باذنها / وين الصغار ..؟
ساره بهمس ولزال اثار البكي موجود / عند خاله مريم ..
العنود هزت راسها و قبلت جبينها بحنان وضمتها على صدرها ..
ابو سطام بحنان وهو يمسح على ظهر العنود / ايشلونك الحين وانا ابوك ؟
العنود وهي تطالع بالرخام / بخير .. الحمد لله ..
رعد / الحين محمد يجيب العشاء " السواق " ..
ابو سطام وقف / وانا ابوك قم شوف المعزين ..
راكان وقف وقبل راس العنود وساره .. وبحنان / اشوفك بعد العشاء ..
العنود هزت راسها بنعم / .............
طلع الجميع .. ورجعوا الحريم والبنات حولين العنود وساره معادا رنيم اللي كانت بالحمام تكرمون ..
العنود تحس بالصداع بيفجر راسها ...
مريم بحنان / حبيبتي العنود .. تعالي الغرفه وريحي ..
العنود ما صدقت احد يقول لها كذا وقفت بسكات ووقفت معاها ساره .. وبتعب / عن اذنكم ..
الكل / اذنك معاك ..
مريم اشرت للام سطام ترتاح وراحت معاهم .. اول ما دخلت العنود للغرفه سحبت شيلتها وفسخت عبايتها ..
رمتهم على جنب وجلست بتعب على الكنبه .. انتبهت لدخول مريم وعدلت نفسها ..
مريم " ام طلال " .. ابتسمت بحنان / خذي راحتك حبيبتي .. بس لا تنامين قبل العشاء ..
العنود التفتت على ساره الي جالسه جنبها واسفل عيونها حمرا من البكي .. بتعب / انا ما ابي عشاء .. بس ساره تـ..
ساره قاطعتها وهي ترمي بنفسها في حضن العنود .. وبصوت خانقته العبرة / ولا انا ...
العنود تنهدت بتعب / لا بتتعشين ..
مريم بحزم / كلكم بتتعشون ..
العنود هزت راسها .. وبهمس متعب / طيب .. " سحبت ربطة شعرها وحررتها " ..
مريم بهمس وهي خارجه / ما شاء الله تبارك الله ..
قابلتها رنيم و بطنها البارز داخله على العنود .. مريم بحنان / الله يفرجها لك .. ويسهلها عليك .. لا تطولين حبيبتي ..
" وهي تاشر لها على جناح العنود " .. رنيم هزت راسها / بس ابس اسلم واعزي واطلع ..
مريم هزت راسها وطلعت .. رنيم طقت الباب طقتي وفتحته وهي مبتسمه / سلام ..
العنود بتعب وهي تلف لها بعد ما كانت تطالع عيالها قباله نايمين بالغرفة الداخليه على السرير / وعليكم السلام ..
وقفت العنود بتعب وسلمت على رنيم بالخد .. رنيم بضيق / عظم الله اجرك واحسن عزاك ..
العنود بضيق تنهدت / اجرنا واجرك .. جزاك الله خير ..
رنيم بحنان / اخليك ترتاحين الحين .. عن اذنك ..
العنود / شكرا .. اذنك معاك ..
طلعت رنيم والعنود توجهت لعيالها .. وتمددت جنبهم وقعدت تطالعهم بحنان وتفكر وتهوجس الى ان غفت ..
ساره تمددت على الكنبه اللي كانوا قعدين عليها في الصالة قبال باب الغرفة شافت العنود نامت غمضت عيونها ونامت ..


بعد ربع ساعه ..
دخلت مريم عليهم ووجعها قلبها وهي تشوف اثر الحزن على وجههم والتعب .. غطت ساره وغطت الصغار ..



ـــــــــــــ



عدت ايام العزاء ثقيله ..

تعدت الثلاث ايام ..

شخصيات كبيرة حضرت العزاء ..

تعزي راكان بوفاة ابوة و وفاة امه ..

متعب وصلاح وقفوا بعزا اختهم مع ابوهم سعد بالشمال ..

ابو عبدالعزيز وقف مع راكان ..

طول ايام العزاء راكان ما زار سمر .. عرف بولدتها اول يوم في العزاء قال له سلطان ..
اما بتال فقابله راكان بجمود ورسميه .. عكس باقي اولاد عمه ..



بعد اسبوع من وفاة ام راكان ..

بعد العصر ..
عيال سطام اجتمعوا بالغرفة ..
راكان يجلس بجنب العنود / كيف الحال ..
العنود بعد صمت لثواني وهي تصب لراكان وزياد شاهي / .. زي ما انت شايف ؟
راكان فهم مغزاها / .............
العنود بنبرة مقصوده وهي ترجع الترمس على الطاولة / ما اتصلت على نايف ..
راكان يمسح وجهها بتعب / اتصل ما يرد .. حتى ما جد اخذت رقمة من طارق .. دقيت عليه ما يرد ..
العنود بخوف / ليكون صار عليهم شي .. الاوضاع ما تطمن بالخارج ..
راكان بتطمين / لالا .. طارق يقول ماجد كلمه قبل اسبوع وقال انهم ريحين لرحله ..
وراح يطولون وما يعتقد انهم راح يقدر يتواصلون معاهم ..
العنود سكتت .. نفس التبرير اللي قاله لها صلاح .. بان نايف برحله .. هي مو غبيه .. راكان وضح عليه انه مو مهتم ..
العنود بحزم / راكان .. تعتقد ان لو شخص سمع خبر وفاة والده بيطنش ويكمل رحلته .. انا حاسه انه فيه شي ..
راكان بضيق / امماااا نايف فتوقعي منه كل شي .. من بعد سواته الشينه غسلت يدي منه ..
العنود بحدة / راكااااااان .. نايف انا اعرفه اكثر منكم .. " وبنبرة مقصودة " .. اذا انت اخطيت فهو اخطاء ..
راكان التفت عليها بحده وهو عاقد حواجبه .. / ايش تقصدين ؟
العنود صدت بعيونها عنه / اسال عن اخوك ..
" التفتت عليه وبقهر " .. وبطل برود وانانيه يا اخي وحس بالمسؤولية شوي .. ترا الوضع اختلف .. مو مثل قبل ..
راكان ضاق صدره من كلامها كان بيرد بس قاطعه طق الباب و دخول رعد .. رعد بارتباك / سلام ..
الكل / وعليكم السلام ..
رعد ياشر على راكان / تعال ابيك شوي ..
العنود عقدت حواجبها وبنظرات استغراب .. راكان وقف وتوجه له وباهتمام وهو يقفل الباب وراه / خير ..
رعد بتوتر / فيه عسكري برا .. جايب بلاغ .. يبون حضور العنود للمخفر ضروري ..
راكان بذهول / ............

بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..




البارت 27 ..





مادمت تنشد ياخوي .. عن الحال
........................ مالي على كتمانها عنك حيله
الصبر عن بوح الاحاسيس قتال
........................ والبوح في بعض المواقف ، فشيله
لو كل مايطري على البال ينقال
.......................... ماكان شفت ان الثقيله ثقيله
ابطيت اكافح ضيقة البال بالبال
...................... وادفع بلا , هاجوسها كل ليله
لين اقبلت مثل السحابه بهمال
........................ تشفي غليل اللي تزايد غليله
طاحت ، ولاْوفق من حناياك منزال
..................... وابطلبك ياراكان [ تكمى ] المخيله
ان قيل ترعد , قلهم : صوت زلزال
.................. وان قيل تبرق شف لها ادناة حيله
مابي .. تناقلها هل القيل و القال
..................... وتصير من بعد القصيره , طويله
ياراكان .. !
ياراكان .. ماني عال لو صحتي عال
.................... شفني من الصدمات نفسي عليله
اشيل حملٍ لو يشيلنه جبال
....................... الله ، وامانه غير تصبح نثيله
أرمي من هموم الزمن واسحب أدبال
................. وانزل عن [ الجوكر ] وغيري يشيله
من كثر ماشفت بحياتي من انذال !
........................ بديت اشك ان النذاله فضيله
ماطاح من عيني رجل , طاحوا رجال
................... ورجال [ يابن ابوي ] ماهي قليله
اقرب من اللي قالهم ضمن ما قال :
..................... راكان بن حثلين راعي الجزيله
هذا .. ولد عمٍ ، وهذا .. ولد خال
.......................... وهذا رفيقٍ مالقينا بديله
سبحان منهو ياراكان غيّر الحال
.................... وحط الجفا بين الخليل و خليله
هذا الزمن يبغاله .. لسان دلاّل !
................... من يستحي هالوقت واعزتي له
وقتٍ به [ الراعي ] غدى راعي دلال
................... كلٍ على طاريه ينفض شليله
ومن كان ساسه للردى مضرب امثال
................... اليوم يحسب من كبار القبيله !
المال !
المال .. يابن ابوي ملعون , أبو المال
................... ذل العزيز .. وعز ناسٍ ذليله !




بعد اسبوع من وفاة ام راكان ..


بعد العصر ..
عيال سطام اجتمعوا بالغرفة ..
راكان يجلس بجنب العنود / كيف الحال ..
العنود بعد صمت لثواني وهي تصب لراكان وزياد شاهي / .. زي ما انت شايف ؟
راكان فهم مغزاها / .............
العنود بنبرة مقصوده وهي ترجع الترمس على الطاولة / ما اتصلت على نايف ..
راكان يمسح وجهها بتعب / اتصل ما يرد .. حتى ما جد اخذت رقمة من طارق .. دقيت عليه ما يرد ..
العنود بخوف / ليكون صار عليهم شي .. الاوضاع ما تطمن بالخارج ..
راكان بتطمين / لالا .. طارق يقول ماجد كلمه قبل اسبوع وقال انهم ريحين لرحله ..
وراح يطولون وما يعتقد انهم راح يقدر يتواصلون معاهم ..
العنود سكتت .. نفس التبرير اللي قاله لها صلاح .. بان نايف برحله .. هي مو غبيه .. راكان وضح عليه انه مو مهتم ..
العنود بحزم / راكان .. تعتقد ان لو شخص سمع خبر وفاة والده بيطنش ويكمل رحلته .. انا حاسه انه فيه شي ..
راكان بضيق / امماااا نايف فتوقعي منه كل شي .. من بعد سواته الشينه غسلت يدي منه ..
العنود بحدة / راكااااااان .. نايف انا اعرفه اكثر منكم .. " وبنبرة مقصودة " .. اذا انت اخطيت فهو اخطاء ..
راكان التفت عليها بحده وهو عاقد حواجبه .. / ايش تقصدين ؟
العنود صدت بعيونها عنه / اسال عن اخوك ..
" التفتت عليه وبقهر " .. وبطل برود وانانيه يا اخي وحس بالمسؤولية شوي .. ترا الوضع اختلف .. مو مثل قبل ..
راكان ضاق صدره من كلامها كان بيرد بس قاطعه طق الباب و دخول رعد .. رعد بارتباك / سلام ..
الكل / وعليكم السلام ..
رعد ياشر على راكان / تعال ابيك شوي ..
العنود عقدت حواجبها وبنظرات استغراب .. راكان وقف وتوجه له وباهتمام وهو يقفل الباب وراه / خير ..
رعد بتوتر / فيه عسكري برا .. جايب بلغ .. يبون حضور العنود للمخفر ضروري ..
راكان بذهول / ............
العنود من وراه فتحت الباب .. وباهتمام / ايش فيه ..
" التفتت لراكان اللي وجهه انخطف لونه .. ورجعت تطالع رعد وبخوف ".. نايف فيه شي ..؟
رعد بتوتر / لا .. بس " وهو يطالع الورق اللي بيده " .. جاي بلاغ .. يبونك بالمخفر ..
العنود بستغراب / انا ؟؟!!!
رعد هز راسه .. والعنود سحبت الورقة تطالعها بتتاكد .. هزت راسها .. / نروح ونشوف ليش ..
راكان بحزم / هذا اللي باقي .. انا اروح اشوف ايش السالفه ..
العنود بهدوء / وانا قلت ابي اروح لحالي .. اكيد انت بتروح معاي .. " طالعت الورقة " .. هم طالبيني بالاسم ..
راكان بسخرية ممزوج بقهر / يمكن غلطانين بالاسم ..
العنود بصدت عنه زياد فتح الباب وساره معاه / ايش فيه ..؟
العنود مدت الورقة له .. وهي تدخل الغرفة .. التفتت لرعد / البس عبايتي واطلع ..
راكان يمسح جبينه / نكلم غيث ..
رعد كلمته وراح شاف الموضوع .. " وهو يطالع لساره اللي راحت وراء العنود " ..
" وبهمس " .. السالفه كبيرة واحتمال فيها روحة لـ الرياض ..
راكان بخوف واهتمام / ايش ؟ .. ايش الموضوع ..؟؟!
رعد يغمز له .. راكان انتبه لخروج العنود وهي لفه طرحتها والعباية على كتوفا والغطاء بيدا / مشينا ..
رعد يمشي قدامها / بسم الله وتوكلنا على الله ..




ــــــــــ



في تحت العريش ..

ابو سطام بقهر / انا مدري كيف طاوعتك وجلست .. لو انا معاها ما كان ذا حالي ..
سلطان / يبه الله يعافيك .. وين تروح وانت تعبان و الضغط عندك مرتفع .. عبدالعزيز ورعد وغيث معاهم ..
ومكلمين طارق ولد المنصور يشوف السالفه .. يعني ان شاء الله ما يمسي الليل الا وهي راجعه ..
ابو سطام بعصبية / معاد بقي لي شي من ريحة سطام غيرهم وتبيني اقعد .. " وقف " .. قم قم ودني لها ..
سند وهو يصعد الدرجتين اللي قبال العريش .. بصوت جهوري / السلام عليكم ..
الكل / وعليكم السلام ورحمة الله وبركاته..
ابو سطام / هاا سند يا ولدي وديني للمخفر ابي اشوف بنت سطام " وهو يتقدم يبي ينزل " ..
سند يوقف جده .. ويرجعه كم خطوه .. وبهدوء / يبه .. البنت يمكن وصلت لـ الرياض ..
ابو سطام فتح عيونه للاخير / انتم ما قلتوا هنيا .. ليش تروح الرياض .. انتم ليه ما تعلمون الصدق ..
سند بهدوء / يبه ارتاح وانا اعلمك السالفه .. السالفه بسيطة ان شاء الله وما منها خوف ..
ابو سطام يحط يده على راسه .. سند بسرعة دخل يده بجيبه جدة وطلع علبه الضغط واعطى جده حبه ..
سند بهدوء / يبه السالفه هينه ان شاء الله .. يوم مشوا البنات من الرياض ما قفلوا الكهربة ..
والظاهر التمست الاسلاك واشتعل النار واحترق البيت .. وهم يبون العنود تجي وتقول اللي صار وتوقع عليه بس ..
ابو سطام بعدم تصديق / احلف يا سند ..
سند يتراجع للخلف .. وبعتب / افاا يبه ما تصدقني ..
ابو سطام يصد عنه / ............
سند غمز لخاله وبدا يسولفون بسواليف مختلفه والا ان التهاء ابو سطام عن سالفه العنود ودخل معهم بسوالف ..




ــــــــ



بالرياض ..

بعد وصول العنود لمركز الشرطة ..
اخذوه لطب الشرعي .. حتى تشوف الجثة ..

الضابط فتح جزء بسيط من الجثة الي فيه ملامح واضحه برغم من اثار الحروق ..
العنود حاطه يدها على انفها من الريحة الكريه .. وبداخله " يا رب عفوك وسترك .. يارب حسن الخاتمه يارب " ..
راكان ليعه كبدة وبالغصب واقف مع العنود .. وهو متلطم بشماغه وحاط يده فوقها ..
العنود انتبهت للخاتم اللي كان لصق في اصبع الجثه .. فضي والفص فيه احمر غامق وحوله نقوشات ..
العنود فتحت عيونها للاخير وبداخلها " ايش لون دخلت البيت .. انا متاكدة انه مكان فيه احد .. والبيبان مقفله " ..
الضابط اللي الكمام على انفها وماعاد يقدر يتحمل الريحة / هاا تعرفتوا عليها ..
العنود اشرت براسها نعم وطلعت .. وبهمس / لا حول ولا قوة الا بالله .. يارب حسن الخاتمه ..
راكان على طول اول ماطلع اتجه لزباله " كرمتوا " ورجع اللي ببطنه ..
الضابط اشر لهم على مكتب قريب .. دخلت العنود وراكان وغيث ومحامي اخر ..
الضابط وهو يكتب .. والعنود امامه سواد بسواد .. اشر لها بالجلوس / ها اختي تقولين عرفتي الجثه ..
العنود بهدوء جلست بالكرسي الثاني وبينها وبين الضابط راكان والطاولة / ايه نعم .. شريفه سعد ال سعد ..
راكان التفت عليها باستغراب وصدمه / ............
الضابط باستفسار / القرابه ..
العنود بعد هدوء / خالتي ..
الضابط رفع نظره في العنود بسرعة ورجع نظرة يكتب / عظم الله اجركم ..
العنود على نفس النبرة / جزاك الله خير ..
الضابط مستغرب النبره .. ما تاثرت ولا ارتبكت .. واثقه با جواباتها .. شاك بالموضوع ..
الضابط بغموض / الجثة مقتوله بطلق ناري على الراس .. قبل احتراقها ..
العنود / ................
راكان بذهول / .....................
الضابط رفع نظرة في العنود وبتفحص / اللي عرفناه من التحقيقات .. ان ما كان احد موجود في البيت غيرك ..
انتي واختك ... والسائق صبري والخادمه زهرة .." رجع يكتب بالمحضر .. بس استغرب من نبرة صوتها " ..
العنود بحزم / زوجته .. مو خادمه ..
الضابط طالعها بنظرات تفحص / ...........
رجع على المحضر يكتب / فيه عداوة بينك وبين المغدورة ..
العنود بسخرية وبداخلها " لو ما ماتت بيدين غيري كان ممكن اقتلها " .. / لا ..
الضابط رفع نظرة يطالعها ورجع يطالع المحضر / متى اخر مرة شفتي المغدوره ..
العنود بتفكير / 25 او 26 .. " بعدم تاكد " .. قبل .. برمضان ما اذكر بالضبط .. جاتني بمستشفى *** ..
الضابط باهتمام / ليه كنتي بالمستشفى ..
العنود " بداخلها .. العب " / مرافقه على امي الله يرحمها ..
الضابط رفع نظرة ورجع يكتب في المحضر .. حيرته / نقلتي سكنك لـ الخبر ..
العنود حست بان الضابط يتماد طالعت براكان وطالعت بالمحامي / ...........
راكان استوعب اللي يصير / ايه .. ايه .. بعد وفاة الوالد والوالده نقلنا لـ الخبر ..
الضابط يطالع راكان مقهور / متى نقلتوا بضبط ..
غيث بيتكلم تكلم المحامي الاخر وكان استاذ لـ غيث بالجامعه ومن اكبر المحامين بالمملكة ..
الاستاذ احمد / الاستاذ احمد .. محامي المدام العنود ..
الضابط تفاجئ / متزوجة ..
العنود رفعة حاجب / ..................
الاستاذ احمد " اطلع على تقرير الطب الشرعي قبل " / طال عمرك .. " وهو يضع ملف قبال الضابط " ..
المغدورة تاريخ الوفاة الي اقره الدكتور لطب الشرعي يقول انها توفت الساعة 3:25 صباحا ..
وموكلتي .. كانت بالخبر .. الساعة 4:55 دقيقة .. ولو قارنا بين وقت الوفاه ووقت وصل موكلتي ..
لراينا انه مستحيل ان تكون هي الفاعله .. ولدين شهود بذالك ..
الضابط مسح حاجبه / الان نحقق بالموضوع .. يعني ما نتهم احد بحد ذاته .. " التفت للعنود " ..
المغدورة لها اقارب غيركم .. ابوها اخوانها اخواتها ..
راكان / ايه .. ابوها بشمال .. عند عيال عمه .. مريض ومنوم بالمستشفى .. وعامل عمليه بالقلب ..
وزوجها ما اعرف عنه شي .. غير اسمه .. واخوان ما لها ..
المحامي / هذا ملف شامل عن المغدوره " وهو يطلع ملف اسود من حقيبته السوداء " ..
الضابط فتح الملف وصار يتصفحه .. قفل الملف / شكرا لتعاونكم .. وعظم الله اجركم ..
راح تطلعين بس بكفالة ولي امرك وضمان مكان الاقامة ..
راكان اشر للعنود و وقف / الله يعطيك العافية .. "وطلع .. كان يحس باختناق من المكان ومن التحقيق ..
كل اللي صار له تذكره التحقيق المكان الايام .. يمشي بسرعة ومفكر العنود وراه .. العنود بعد ما وقعت على المحضر ..
ووقع المحامي وغيث ايضا .. طلعوا من المكتب والعنود تستغفرالله لا تنفجر في راكان ..
اول ما وصل راكان لسيارة التفت للخلف وما شاف العنود ..
بعد دقائق طلعت العنود والمحامي وغيث وعبدالعزيز اللي وقع عن ولي الامر بدل راكان .."
العنود بعد ما طلعت سيارة رعد وعبدالعزيز معاها بحدة / انت ايش فيك .. رحت تركض مثلا المجنون ..
راكان بعصبية وضيق وتعب وهو يحط اصبعه على فمه / اصصصصصصصصصصصصصصص ..
العنود تطالعه بصمت واستغراب / ......................
عبدالعزيز التفت عليهم وهز راسه بضيق .. حال عيال اخوه ابد ما يسر .. اشر لرعد امشي ..
رعد حرك السيارة ..ورجع لـ الخبر ..




ـــــــــــ



بالخبر ..


شقة سند ..

قاعد على الكنبة وقباله الاب توب يشتغل فيه .. عاقد حواجبه وواضح اندماجه ..
اهتز جواله اللي راميه على التسريحة .. رنيم وهي لفه الفوطة على شعرها ..
وتحط مرطب على يدينها من بعد الحمام .. طالعت بالجوال اللي اهتز اكثر من مره ..
وبضيق / الجوال يرن .. " وبلقافة الحريم رفعت نفسها وباهتمام " .. صقر ..؟!!
سند التفت عليها ووقف وتقدم لها .. اخذ الجوال واعطها نظره حدة على القافة ورد / نعم ..
عقد حواجبه وباهتمام .. فجاه وضح الضيق وغير لون وجه لسواد / طيب طيب ..
قفل المكالمة وتوجه لغرفة الملابس .. رنيم لحقته وبخوف / ايش فيه صقر ..
سند يغير ملابسه .. نزل التشيرت .. ولبس الفانيله ..
رنيم بالحاح / سند ايش قالك صقر .. ليش تغير وجهك .. فيه شي .. صاير لاحد شي ..
سند ينزل البنطلون ويلبس السروال .. ورنيم ابد مو منتبه ..
رنيم تسمك يده قبل لا يلبس الثوب .. وبعصبية / انت ليش ما تقول لي شي ..
سند ببرود يبعد يدها ويلبس ثوبه .. وبسخريه / لاني اكرهك .. " وسحب شماغه وعقاله وطلع من الغرفة " ..
رنيم واقفه مكانها فترة تستوعب .. وبعدها / هئئئئئئئئ راح .. " وبعصبية " .. مالت عليك عاد انا اللي اموت فيك ..
سند كان عند الباب طالع ابتسم وخرج .. وبهمس / استودعكم الله الذي لا تضيع ودائعه ..




ـــــــــــــــ




بعد وصولهم للخبر ..
كان الوقت تعدا منتصف الليل سويعات وياذن الفجر ..
دخل راكان ودخلت العنود وراه ودخل رعد .. زياد كان واقف برا ينتظرهم الا ان وصلوا ودخل معاهم ..
رعد بتعب / الحمد لله على السلامة ..
العنود وراكان / الله يسلمك ..
رعد اشر لهم بيده مع السلامة وتوجه لشقته ..
العنود توجهت لجناحها عند الباب .. راكان / انا رايح اتحمم واغير وانام شوي قبل الصلاة .. تامرين على شي ..
العنود هزت راسها بلا / سلامتك ..
راح راكان وزياد وراه / تصبحين على خير ..
العنود ابتسمت بتعب / وانت بخير ..
دخلت ورمت عبايتها على الكنبة ودخلت الغرفة .. " جناحهم صغير صاله وحمام وغرفة " ..
دخلت بهدوء للغرفة .. شافت ساره نايمه جنب سلطان ونومتها خطا الرضاعه في يدها مايله ..
وسلطان على شفايفه اثر الحليب .. الظبي نايمه وواضح انها مستغرقة بالنوم .. الظبي هادئة حيل عكس سلطان ..
الظبي ضعيفه اكثر من سلطان .. تقدمة ومسحت فم سلطان وعدلت نومه ساره وغطتها ..
دخلت الحمام و خرجت وهي مبلله .. فرشت سجادتها وصلت كم ركعه لله ودعت فيها بالفرج ..
بعد ما خلصت التفتت لصوت خلفها شافت مياسه داخله .. وتشوف الصغار ..
مياسه انتبهت لـ العنود .. ابتسمت وبهمس / تقبل الله ..
العنود ابتسمت بتعب .. وهمس / منا ومنك ..
العنود تقدمت من الظبي واخذتها .. وتوجهت لصاله .. وطلعت معاها مياسه ..
مياسه وهي تجلس على الكنبه / حاولت اخذهم وانيمهم عندي لكن ساره عندت وبكيت الا ينامون عندي ..
العنود ابتسمت بحنان / يا فديتها .. والله حملت حمل مو قدها ..
مياسه ابتسمت .. وباهتمام / هاا ايش سويتوا .. ابوي قطع قلبي من المحاتاه .. ماصدقت انه دخل غرفته ونام ..
العنود .. صدت وصاارت تصحي الظبي لزم ترضع ..
رفعت رجل الظبي وقرصت اذنها وبدات تضغط برجلها الا ان صحيت الظبي ..
مياسه تراقب تحركاتها .. وعرفت ان العنود مو حابه تتكلم عن الموضوع .. وقفت وبهدوء / اخليك ترتاحين .. فمان الله..
العنود بهدوء / شكرا .. فمان الله ..
مياسه طلعت بهدوء .. وهي متضايقه من تصرفات العنود .. مو حابه تكون بينها وبين بنات اخوها حبيبها حزازيات ..
العنود فتحت ازارير القميص اللي لبسته .. وبصدق وهي تطلع صدرها / ياااارب يااا حبيبي يااا رب ..
القمته بفم بنتها وبدات الظبي تمص .. وبحنان وي تمسح على شعر بنتها وضعت الظبي يدها الصغيرة على صدر امها ..
سبحان من خلق هالتناغم بين الام وطفلها .. احست بنزول الحليب .. واوهبت كل احاسيسها لطفلتها ..
كانت تخاف انقطاع الحليب من صدرها .. اوقات ينزل و اوقات يكون قليل و اوقات ما ينزل شي ..
اهملت صحتها بالفترة الاخيرة .. وكانت راح تخسر اجمل احساس بهالدنيا ..
رضعت الظبي واكتفت ونامت .. سمعت صوت سلطان وابتسمت .. نيمت الظبي براحه وحملت سلطان ..
العنود وهي تقبل وجه سلطان بشغف .. وبهمس / غيران غيران حبيبي .. " وهي تستنشق ريحته " وه يافديت هالريحه ..
جلست على الكنبه والقمة صدرها الاخر لسلطان .. ورضع واكتفاء .. وبعد ما نام سلطان .. سمعت صوت اذا ن الفجر ..
نيمت سلطان بجنب اخته .. وتوجهت للحمام .. تحممت بسرعه .. وطلعت صلت وتوجهت للمطبخ ..



ــــــــــــــــ



يوم جديد ..


الساعة 10:00 صباحا ..

امام السجن .. بالرياض ..

ابو عناد بقهر / حسبي الله ونعم الوكيل .. حسبي الله ونعم الوكيل ..
سند بغموض / مو كل مرة تسلم الجره ..
ابو عناد يهز راسه بقهر / صدقت ..
صقر باستغراب / ايش تقصدون ..
سند / ولا شي .. " رفع ساعته وطالع الوقت " .. تاخر ..
ابو عناد / عسى يمر كل شي على خير ..
سند التفتت على صوت المفاتيح اللي تضرب بالباب الحديد .. دقيقة وخرج وهو لف شماغه على وجهه " متلطم " ..
ابو عناد يركب السيارة ويقفلها بعصبية / الله يرحمك يا سطام .. الله يرحمك ..
سند بهدوء ركب السيارة وقفل الباب وشغلها ..
صقر توجه لـ ابوة وقبل راسه وركب راشد وراء سند وصقر وراء عمه ..
خالد بعصبية وسند يحرك سيارته / انت متى بتكبر .. انت ما تخاف على عارك .. بيتك مليان ايناث ..
وبكرة بتصير جد .. ولدك طولك .. والله ولدك يستحي يسوي سواياك .. الله يرحم سطام غطا على بلويك ..
هذي المرة قدرنا نغطي عليك ونطلعك .. المرة الثانية والله لتخيس ولا احد دراء عنك .. انت ما تحتشم احد ..
لو انتشر هالخبر ليقطعون وجيهنا الناس ..وبناتك بيطيحون بكبدك .. ذنبهم برقبتك طول العمر ..
وهكذا طول الطريق من الرياض الى الخبر .. مافي كلمة ما قالها ابو عناد ... الى ان انبح صوته ..



ـــــــــــ



بمركز الهيئة ..


مها تبكي " ابوها رافض يجي يستلمها .. تبرا منها والحين راح ينقلونها لدار الفتيات " ..
سهى بجنبها عادي ما اهتمت طول عمرها اهلها ما اهتموا فيها .. ضيعه ضايعه ..
الشيخ / راح تروحون قبل لمركز الشرطة يحققون معاكم بقصة البنت اللي كنتم بتقتلونها بالجامعه ..
مها رفعة راسها وطالعه الشيخ بذهول .. التفتت على سهى .. سهى / ايش بك ..؟
مها تبكي بقهر وبداخلها " حسبي الله ونعم الوكيل فيك يمه .. دمرتي حياتي دمرتيها .. انتي مو ام مو ام "..
دخل احد العسكر / يا شيخ ولي امر مها وصل ..
مها مسحت دموعها ووقفت .. الا دخل رجال يشبه ابوها ركزت شوي الا عمها عبدالله ..
عم مها / انا عم البنت .. وجاي اخذها ..
الشيخ / تروح لمركز الشرطة ومن هناك تشوف تقدر والا لا ..
عم مها مفكر الأجرات كذا تنهد بضيق / خير .. خير ان شاء الله ..
مها نزلت راسها بذل بعد ما شافت النظرة النارية المرسوله لها من عمها ..
دخل العسكري و نقلت مها وسهى لمركز الشرطة ..



ـــــــــــــــ



بيت ابو سطام ..

قاعد بالصاله .. في الجلسة الارضية .. قباله ترمس القهوة وحافظة التمر ..
دخل راكان وقبل راس جده وجدته .. وتوجه لغرفة العنود ..
بعدة بدقائق بسيطة ..

........بهدوء / السلام عليكم ..
الجد صد عنه وبهمس / وعليكم السلام ..
بتال يطيح على راس جدة ويدينه ورجوله / يبه الا زعلك .. اذبحني يبه بس لا تجفاني كذا ..
ابو سطام يستمع لـ الاذاعة / قم قم .. اوجعت عظامي ..
بتال يهمز رجلين جده / يبه .. انفس وما تهوا وانا حولت .. لكن يبه والله غصب .. ما تالفنا ..
لقدرت احتملها ولا بغيت اظلمها .. وجعل ربي يرزقها باللي احسن مني ..
ابو سطام بقهر / انا مو مزعلني الا اني قلت ابي ازوجها رجال .. لكن زوجتها رخمه ..
بتال انجرح من الكلمه / قول اللي تقوله لو تبي تضربني تذبحنيا فدا لك .. بس لا تجفاني ..
" نزل راسه بحضن جده " .. ها وهذي رقبتي اذبحني .. " وابتسم يوم شاف جده صد عنه بضيق " ..
بتال / جعلني اموت بـ
ابو سطام بجزع / تهبا .. استغفر استغفر .. جعل عيني ما تبكي احد فيك .. روحي ما عاد هي قادره على فراقكم ..
بتال يجلس / جعل عيني ما تبكي ..
ابو سطام بضيق / اصصص .. " وبقهر " .. يا الخبل انا بغيت لك الزين .. لكن ثور ما تفهم ..
ام سطام تنهدت بضيق / الله يكتب لكم اللي فيه الخير لكم جميع .. تقهوى وانا امك " وهي تشر على ترمس القهوة " ..
بتال وهو يتعدل بجلسته ويرتاح / وانا اقول ايش هالريحة الزينة .. طلعت عندكم قهوة ..
ابو سطام يضربه بعصاته / ليه عمرك بيوم مريت بيتي ولقيته ناقص من الضيافه ..
بتال وهو يصب له فنجان / لا والله .. جعلك سالم .. " وبدا يشرب من القهوة ولا ارتوا الا ان خلصت تلامس القهوة " ..
بتال تنهد براحه وهو يحس شي غريب انفك براسها .. مسح العرق بطرف شماغه ..
ابو سطام بنغزه / ولد القهوة ثلاث فناجيل .. ضيف وكيف وسيف .. وانت شربت دله كاملة .. هذا ايش يسمونه ..
بتال يوقف وبابتسامه / هبال .. " وهو يرمي شماغه على كتفه " ..
ابو سطام بنبرة مقصودة / والله انهبلت من يوم انك فارقت بنت الظبي .. مثل سند .. رحمة الله عليه ..
بتال صد بسخرية /...............
ام سطام تهز راسها تنهدت بضيق / الله يرحمه ..
ام سطام / الا يا ولدي سمر طلعت نمن المستشفى ..
بتال / ايه يمه طلعت البارح .. " وبضيق " .. يبه راكان ما راح لبنته ..
ولا طلعها للحين بالمستشفى .. حاولنا نطلعها لكن ابد ما رضيوا ..
على كلمته دخل ابو بتال / السلام عليكم ..
الكل / وعليكم السلام ..
ابو بتال بضيق / راكان هينا ..
ابو سطام / ايه داخل عند اخته .. تعال اجلس الحين يجي ..




ـــــــــ




بجناح العنود ..

دخل راكان وجلس على الكنبة في صاله الجناح .. باب الغرفة مردود شوي ..
خرجت ساره وهي لبسه بنطلون ابيض وبلوزة طويله لحد الركبة نيليه يتوسطه حزام ابيض ..
راكان رفع عينه من الجوال وشافها .. صفر وبغزل / يهوو يحلو .. خف على قلبي ..
ساره ابتسمت وبدلع / كله هذا علشان بنتك .. نبي نروح لها ..
راكان نزل نظرة لجواله بضيق / ............
العنود اللي واقفه على باب الحمام والفوطة على شعرها وسمعت حوار سارة وراكان.. توها متحممه ..
العنود بنبرة مقصودة / ما رحت لها ..
راكان رفع عينه وبضيق / لا ..
العنود تنهدت بضيق وتقدمت منه / ليه ؟
راكان بضيق / ما ادري .. بس مو حاب اشوفها ..
العنود رفعت حواجبها / لا .. وليش ؟ ..
راكان قفل جواله ورماه بجيبه / لان بتال طلقت ورماك ولا سال فيك تبيني انا اسال فيه ..
العنود بحدة وعصبية / لا والله .. غلطك انت ترميه على غيرك .. اللي المفروض انت تتعاقب عليه تعاقب به غيرك ..
انت مو صاحي .. مو انت اللي رميتني على بتال .. وتركتنا سنين وشهور علشان هالحب المزعوم .. والحين ..
رامي بنتك اللي مالها ذنب في المستشفى وتقول مو حاب اشوفها .. " رمت الفوطة على الارض " .. قوم ..
" توجهت الى عبايتها وسحبتها بتلبسها .. الا بصوت صراخ طفلين منزعجين من الغرفة المجاورة " ..
العنود وهي تحط شيلتها على كتوفها وتدخل لهم / ازعجكم خالكم الخبل .. " حملت الظبي .. وسكتت " ..
ساره حملت سلطان واعطته الرضاعة .. راكان باستغراب ومفاجاه / من عياله هذول ..
زياد اللي كان واقف عند الباب من لمن خرجت العنود وصارخت على راكان ..بهدوء / عيال نايف ..
العنود التفتت له .. وباستغراب / أي عيال نايف .. هذيل عيالي .. " قبلت الظبي بشغف " .. فديتهم ..
راكان عاقد يدينه بنص صدره / ........................
العنود بعد ما سكتوا عيالها نيمتهم على السرير .. وبحنيه / حبيبتي ساره انتبهي لهم نص ساعه ونرجع ..
راكان واقف وهو لف يدينه على صدره ويلعب بلسانه في فهمه مره فوق ومره تحت وهو مقفل فمه ويطالع العنود بقهر ..
العنود بتعدل الشيلة رفعت عيونها وطاحت بعيون راكان .. بهدوء / خير ايش فيك ..
راكان على حاله رفع حاجب .. وبتهكم / سلامتك ..
العنود عارفه راكان .. تقدمت بعد ما لبست نقابها / امش .. امش .. خلنا نطلع بنتك وبعدين تكلم ..
راكان بحزم / لا .. نروح مكان هادي ونسولف ونتكلم بكل المواضيع ..
العنود رفعت حاجبها بسخريه / كل المواضيع .. الله يا مكبرها يا اخوي .. امشي بس امشي " وهي تخرج من الجناح " ..
راكان عض على لسانه بقهر ولحقها .. زياد جلس على الكنبه والتفت لساره وبعتب / ليش تقولين لي عيال نايف ..
ساره باحراج وزعل / نايف قال لي .. وانا قلت .. اسفه ..
زياد ابتسم ووقف تقدم ودخل الغرفه وقبل سلطان والظبي .. بتذكر / ايش اسماهم ..؟
ساره بفرح / هذا سلطان وهذي الظبي ..

اول ما توسطت الممر الي يؤدي لصالة هي وراكان ..
سمعوا صوت عمها وجدها ..
راكان بعصبية يمسك يدها ويسحبها لممر الثاني وطلع مع الباب لخارج القصر ..
العنود تسحب يدها بضيق وترمي الشيله على عيونه .. سحبت العباية وحطتها على راسها ..
العنود بقهر / انهبلت انت .. بغيت اطيح على فمي .. " تركها وتوجه لسيارة ولحقته " ..
بعد ما ركبوا السيارة وحرك .. خرج من السور .. لف لليمين وطلع من الحي لشارع العام ..
راكان لبس النظارة الرمادية و عاقد حواجبه بعصبية / ...............
العنود طالعته و رجعت تطالع الطريق قبالها .. فتحت الشنطة الصغيرة وطلعت الجوارب والقفازات السوداء ولبستهم ..
بعد دقائق .. العنود بهدوء / مر على أي مجمع خلينا ناخذ لبس للبنت اكيد ما عندها ..
راكان بغموض / هي ليش تاخرت با المستشفى ..
العنود بستهبال / من ؟
راكان بقهر / بنتي من يعني ..
العنود بسخرية / لا والله .. وليه ما رحت لها من قبل .. ما دام مره شايل همها ..
راكان صد بضيق .. بعد فترة صمت لثواني وهو يلتف ليوقف قبال احد المجمعات .. بهدوء / شيخه ..
العنود التفتت له بستغراب / من شيخه ..
راكان يفك حزام الامان .. رفع عينه فيها وبابتسامه نورت وجهها ومحت الضيق / بنتي .. اسمها شيخه ..
العنود ابتسمت بفرحها الا ان ضحكت / هههههههههه فديت شيخة البنات انا .. " فتحت الباب ونزلت ونزل راكان " ..
دخلوا لمحل الاطفال .. واخذت العنود ملابس لشيخة والظبي وسلطان .. وراكان انهبل .. كل ما شاف قطعها اشتراها ..
العنود وهي طالعه شافت محل عارض بواجهة المحل فستان مشمشي ناعم وبنطلون رمادي وبلوزة حمرة .. تذكرت ساره ..
العنود بضحكة / ظنك لو سارة شافت الاكياس اللي بيدينا تتوقع ايش تسوي ..
راكان وهو يتوجه للمحل / تذبح شيختي وظبيك .. ههههههه ..
العنود دخلت وخذت القطع المعروضة بسرعة وكم قطعه ثانية وطلعت ..
راكان يرفع يده ويطالع الساعة .. وبعجله / يا الله العنود استعجلي بقى اقل من ساعة على اذان الظهر ..
العنود تبتسم / متشوق لشوفتها ..
راكان وهو يفتح السيارة / لا ..
العنود وهي تركب وبضحكة / كذاااااااااااب ..
راكان ابتسم / عييبببـ ....... " التفت لها بعد ماسمع صوت رنين الجوال " .. " وبنبرة مقصودة " .. جوالك ..
العنود وهي تفتح الخط .. وراكان يحرك السيارة خارج من المجمع / ايه .. " وللمتصل بابتسامه حنونه " ..
هلا وغلا ومرحبا .. كيفك يا قلبي .. " وبضيق " .. حبيبتي خلاص .. منااااار .. انتبهي لصحتك ..
" وبحزم " .. يعني ولو جيتي ايش بتسوين يعني .. ابوي وامي بيرجعون .. " صمتت تسمع لما تقوله منار " ..
" وبضيق " .. اوووف .. بلا كلام فاضي .. " وباهتمام " .. المهم .. كيف صحتك وصحة زوجك ..
" وهي تسمع بتركيز واهتمام " .. امم .. امم .. طيب .. اهم شي ظهرك والمشد .. والحوض كيف .. اممم ..
وزوجك .. ضلوعه .. امم .. طيب .. " وبتنبيه " .. تغذي زين .. والحمل ربي يعوضكم فيه .. اهم شي الحين صحتك ..
وان شاء الله اول ما تسمح الفرصة راح نزوركم .. " ابتسمت " .. الا صدق تدرين ان راكان صار ابو شيخه ..
هههههههههههههه .. جات له بنت سماها شيخه .. " استمعت لمنار والتفتت لراكان " .. هههههههههههههههههههههههه ..
ههههههههههههههههههههههههههههههههههه .. " وبضحكة " .. خذي خذي وتفاهميم معاه .. " مدت يدها لراكان " ..
راكان وهو يوقف لسيارة قبال المستشفى .. اخذ الجوال .. وبمزحة / ايش تبين شرشبيل ..
" سكت لفترة ومازالت ابتسامته على وجهه رفع حواجبه " ههههههههه .. منير يامال اللي ماني بقايل .. " سكت " ..
" وبضيق " .. لا منور لا تبكين .. حبيبتي انتي .. سلامات عليك .. والا ما دريت عنك .. لا لا ..
ما ابي ادعي عليك بالشر .. " وبخبث " .. بس ابي ادعي ان عمر يتزوج عليك وحدة ثانيه ..
" ابعد الجوال عن اذنه بسرعة .. وهو يسمع لصرخات منار المرتفعه والواضح عصبيته " .. ههههههههههههههههههه ..
" التفت للعنود وبضحكة " .. اقهرها كمان ..
العنود بحنان وهمس / .. لالا .. تعبانه مسكينه ونفسيتها متحطمه .. لا تزيد عليها ..
راكان يرجع الجوال لأذنه .. وبهدوء / منار .. منااار .. ايشلونك الحين .. " وبضيق " .. لا تبكين ..
مناروه ماني بخابرك رقيقه كذا اخبرك ابو الشباب .. " ابتسم .. وبتلعب ليكسب عطفها " ..
افااا وهذا انا افكر انا نجيك نهاية الاسبوع .. لالا بطلت خلاص لابطلت ابد ما اجيك ..
" ابتسم بحنان " .. بعد قلبي منور .. " وبهدوء " .. ان شاء الله بس فيه كم شغله اخلصها وننزل انا واخوانك ..
" وبحنان " .. يا لله حبيبتي انتبهي لنفسك ولصحتك .. سلمي لي على زوجك .. فمان الله .. " قفل الجوال " .. يالله نزلنا ..
العنود وهي تاخذ جوالها وتدخله الشنطة .. وتسحب كيس متوسط فيه ملابس شيخة الصغيرة ..
وبهدوء / من جد نازل نهاية الاسبوع لمنار ..
راكان وهو يلتفت ويطالع باب المستشفى .. وبهدوء / ايه .. " رجع طالع العنود وبضيق " اظن محتاجين هالروحه كلنا ..
انا وانتي وزياد وسارة .. ابي بيت الله .. ابي اغسل قلبي وادعي بالرحمة والمغفرة .. ابـ " سكت والعبرة خانقته " ..
العنود حطت يدها على يده .. وبضيق هزت راسها / والله تسوي خير .. انا تعبت .. معاد اقدر اتحمل ..
راكان تنهد بضيق / انتي حاله ثانية .. " ابتسم بالم " .. راح احقق معاك واخنقك الا ان تعترفين بكل الصار ..
العنود بضحكة .. وبخوف كاذب / يوووووه اجل بطلت من الروحه ابي انحاش ..
" وهي تضرب يده بمزح " .. يالله نلحق على شيوخ .. " التفتت للباب وفتحته ونزلت " ..
تقدمت ليمسك راكان بيدها وياخذ الكيس منها .. ليدخلا المستشفى ويصعدان لقسم الحضانه ..




ـــــــــــــ




بيت ابو سند ..


ام سند وابو سند جالسين قبال التلفزيون بصالة .. غرام عند سمر .. وفارس وياسر بالشركة ..
رنيم بشقتها نايمه ..

ام سند وهي تشرب من فنجان الشاهي .. / انا ابي اروح لها العصر وابي اسولف معاها واعرف سالفة هالعيال ..
ابو سند بثقة / انا متاكد ان العيال ماهم عيال نايف .. الولد ما له سنه من يوم ما سافر ..
وانتي تقولين العيال حق الشهرين والا ثلاث .. ايشلون .. لمرة بحمالها 9 اشهر والعيال ثلاث اشهر .. احسبيهم سنه ..
يعني بالعقل ما تجي " وبسخرية " .. لا اذا خاطفهم يمكن ..
ام سند بتفكير / وليش ما تقول انه كان متزوج من قبل لا يسافر ويوم ولدت المرة ..
اللي كان متزوجها جاء واخذ العيال ورماهم على اخته ورجع سافر ..
ابو سند بسخرية / والله ما خرب عقولكم الا هـ المسلسلات التركية .. " وبجديه " .. ايشلون كذا لو هو بديار بر يمكن ..
..........بهدوء وتعب / السلام عليكم ..
ام سند وابو سند / هلا وعليكم السلام ..
تقدم وقبل راسي والديه ويدهم .. جلس بجانب والده ووالدته بكرسي مقابل منفرد ..
ابو سند / سند .. انت وينك الفجر ما صليت معانا ..
سند بضيق / جاني شغل ضروري يبه واضطريت اروح الرياض ..
ام سند بخوف / عسى ما شر ..
ابو سند / عيال عمك بهم شي ..
سند بتعب / لا يبه مو صار شي .. شغل يخص الشركة وحليته خلاص " وقف هارب " .. تامرون شي تعبان وابي انام ..
ام سند وابو سند / سلامتك .. نوم العوافي ..
ابو سند / بس يا ولدي لو تنتظر صلاة الظهر يكون احسن .. وبعد نام ..
سند بابتسامه حنونه / وهذا اللي بيصير يبه .. عن اذنكم .. " وتوجه لدرج الخلفي وصعد لشقته " ..
دخل وشاف رنيم نايمه بطرف السرير وكان واضح الارهاق على وجهها .. وبداخله " شكلها ما نامت " ..
اخذ الفوطة و دخل الحمام " اكرمكم الله " .. وتحمم وطلع .. وهو لف الفوطة على خصرة والثانية ينشف فيها شعره ..
رنيم بتعب وضيق / انت جيت ..
سند ولا طالع فيها .. ينشف شعره .. بعد ما انتهى تنشيف رمى الفوطة على طرف الكنبه .. فتح الدولاب وطلع له لبس ..
رنيم وقفت وبتعب .. وهي تحط يدينها خلف ظهرها / سند .. ايش فيه صقر .. اتصل عليه ما يرود بعدين قفله ..
سند يلبس / ................
رنيم تقدمت منه بضيق وعصبية وصوت عالي / سند .. ايش فيه صقر ..
سند سمع صوت الاذان / صوت الحق لا اله الا الله .. " وبدا يردد وراء الاذان " ..
رنيم بغضب تقدمت منه وقبضت يدها وضربت عضدة بقوة .. وبقهر / اكرهك ..
سند ضايق جدا وتعبان ومعصب من حال عمه وما كان ناقصه الا رنيم .. رنيم لفت تبي ترجع لسريرها ..
ما حست الا باللي يشدها من عضدها وبغضب من بين اسنانه / والله ان مديتي يدك مره ثانيه لقصها لك .. فهمتي ..
رنيم فاتحة عيونها للاخير .. ابد ما كانت متوقعه ان سند يوصل لحاله هالغضب .. دب ارعب في قلبها ..
سند يضغط على يدها بقوة اوجعتها .. وتوقعت رنيم كسرها / احمد ربك واشكريه انك حامل ..
ولا كان شفت شي عمرك ما تمنيتيه .. " رمى يدها وابعدها بضق .. ليختل توازن رنيم وتجلس على الكنبه " ..
رنيم بالم / ااااه .. " وحطت يدها على عضدها " .. " وبهمس خافت جدا تدعوا عليه " .. كسر ..
سند لبس ثوبه وسحب شماغه وطلع للمسجد .. ولمن رجع شاف رنيم تصلي ..
طنشها ورمى الثوب والشماغ على الارض .. اخفض الإضاءة .. و رمى جسمه على السرير بتعب .. وبدا يستغفر و نام..
رنيم خلصت الصلاة والتفتت لخلفها وشافت سند نايم .. انقهرت ..
قامت ورمت جلال الصلاة على السجادة ولفتهم مع بعض ورمتهم على الكنبه ريحت نفسها على الكنبه ودقائق وغفت ..



ـــــــــ



بشركة الفارس ..
رفع جواله وشاف رقم ثابت .. مفتاح الخط يدل بانه من الرياض .. فتح الخط ..
...... وبهدوء / نعم .. وعليكم السلام .. ايه نعم .. تفضل ..
" باهتمام " .. ايه .. طيب .. طيب .. ان شاء الله .. بس لزم حضور البنت ..
طيب اهي توها والد يعني ما تقدر تحول القضية للخبر .. ايه .. تو لها اسبوع ..
اممم .. طيب .. جزاكم الله خير .. يعطيك العافية .. " انهاء المكالمه " ..
رفع تلفون المكتب وطلب بتال ..
بتال يدخل / هلا يبه امر ..
ابو بتال / اتصل عليه مركز شرطة الرياض .. تستدعي اختك سمر ..
بتال بخوف / ليه .. ايش صار ..
ابو بتال يقرص عيونه وبنبرة مقصودة / عن حادثة الجامعه ..
بتال باستغراب / بس حنا قفلنا القضية .. ولا عاد طلبنا فتحها .. ايش صار وخلاهم يفتحونها ..
ابو بتال يهز كتوفها / ما ادري .. المهم تنزل الرياض .. وتشوف السالفه .. وكلم ولد المنصور اذا يقدر ينقلها لهينا ..
بتال بضيق يوقف / يصير خير .. اجل انا امشي الحين .. تامر على شي ..
ابو بتال / انتبه على نفسك .. وخذ سعود معاك .. لا تروح لحالك ..
بتال يهز راسه / ان شاء الله ..
طلع بتال وتوجه لمكت اخوه ..
فتح الباب وشاف اخوه معصب ورمى الجوال على الطاولة ... ابتسم غصب / للحين ماتبي ترد ..
سعود بعصبية / الكـ*** .. اتصل الف مرة وارسلت رسايل ايش كثرها ولا ترد .. بس خليني اشوفها ..انـ ..
بتال يقاطعه بسخرية / قم قم .. رايح لرياض وابوي يقول خذ سعود معاك .. قم .. " وهو يخرج من المكتب " ..
سعود بسرعة يالتقط جواله ومحفظته ومفاتيح سيارته بسرعة .. شاف بتال واقف عند المصعد .. وقف بجنبه ..
سعود باهتمام / ايش عندك بالرياض .. ايش فيه ..
فتح المصد وخرج كم موظف ودخل بتال وسعود .. بتال / بالسيارة اقول لك السالفه ..
طلع من المصعد .. والشركة .. صعد سيارته .. وصعد بجانبه سعود ..
بتال قفل الباب و ربط حزام الامان .. سعود كذالك .. سعود التفت عليه / هاا ايش الموضوع ..
بتال تنهد / طالبين سمر لمركز الشرطة ..
سعود باستغراب / لا يكون غلط بالاسم ..
بتال يجاريه / يمكن .. علشان كذا نروح نشوف " حرك سيارته وتوجهوا لـ الرياض " ..



ــــــــــــ

بمركز الشرطة بالرياض ..

عم مها بعصبية / حسبي الله ونعم الوكيل .. حسبي الله ونعم الوكيل .. بغيتي تذبحين البنت ..
مها تبكي وتشهق وتهز راسها / والله من انا .. والله .. امي .. امي هي السبب .. مووو اناااا ..
عم مها / وهذي فضايحها ما تنتهي حتى بعد موتها حسبي الله ونعم الوكيل .. جهنم وبئس المصير ..
مها فتحت عيونها للاخير / ماتت ..
عم مها بكره / ايه ماتت .. ماتت موته شينه .. لا حول ولا قوة الا بالله .. مقتوله ومحروقه ..
واخوك عبدالله .. مات بجرعة كوكائين ملوثة مخلوطه بقزاز .. فجرت دماغه ومات ..
ما نقول اللا الله لا يبلانا .. ويا الله حسن الخاتمه .. وانتي لطلعتي من بلوتك ذي والله لـ اربيك انا من اول وجديد ..
مها من سيل الفاجعات اللي سمعاتهم .. جف دمعها وانكتم صوت البكى .. لتفقد الوعي وتسقط من الكرسي ..
عم مها وقف بخوف / لا اله الا الله .. ماتت .. ماتت .. " وبعدها تم الاتصال بالاسعاف وحملوا مها للمستشفى "..



ـــــــــــ




بالمستشفى ..


راكان خلص اوراق التبليغ .. والخروج .. ووقع عليها ..
دخل على دكتور الاطفال .. ومعاه العنود ..
راكان / السلام عليكم ..
الدكتور / وعليكم السلام ..
راكان / انا ابو الطفلة .. شيخة ..
الدكتور باستغراب / شيخة مين ..
راكان يعطيه الاوراق .. الدكتور / اهااا .. بيبي سمر سلطان .. الحمد لله على السلامة .. امم ..
هي الحين طيبه .. الحمد لله نزلت نسبة الصفاري .. راح نعطيها دواء بسيط راح تسخدمة في البيت ..
راكان بخوف / صفاري .. صفاري ايش ؟..
الدكتور ابتسم / لا تخاف يا اخوي هذا شي عادي وكثير من الاطفال يصيبهم ..
راكان بخوف / تحتاج لعلاج يعني والا ايش بضبط .. ايش نسوي يعني ..
الدكتور يبتسم وبتهدئه / لالا .. ابدا الحمد لله البنت الحين تمام ووزنها تمام وكل شي طيب الحمد لله ..
بس نسبة بسيطة جدا صفار .. وراح يكون لها مراجعه بعد 10 ايام راح نسوي لها تحليل وراح نتطمن اكثر ..
راكان التفت على العنود بخوف العنود هزت راسها تطمنه .. راكان التفت لدكتور / يعني الحين نقدر ناخذها معانا ..
الدكتور ابتسم / طبعا تقدر تطلعها ..
راكان وقف وشكر الدكتور وطلع هو والعنود على الحضانه ..
دخلت العنود ولبست شيخة وهي تسمي عليها وتدعي بالصلاح والبر والصحة والعافية لها ..
بعد ما خرجت شافت راكان واقف يطالعها .. العنود تقدمت .. رفعت شيخة وبحنان / مد يدك وشيلها ..
راكان بخوف وارتباك وتوتر احساس غريب اجتاحه / لالا .. ما اقدر .. ما اعرف .. اخاف تتطيح ..
العنود تحطها قريب من صدره ابتعد شوي لكن الجدار منعه .. مد يدينه وحطت العنود شيخه وهي تسمي ..
راكان حمل شيخه بين يدينه وهو يطالع وجهها الصغير الاحمر .. وده يبكي لالا يضحك .. مو عارف ايش حاس ..
رفعها بخوف واستنشق ريحته .. حس بحركتها ابعدها وضحك على تعابير وجهها واضح بانها ضايقه ..
راكان بابتسامه / ضايقتها بالحيتي .. " وبحب لطفلته " .. الحين يابابا اروح للحلاق واشيلهم ولا تتضايقين ..
" رجع واستنشق ريحتها وضمها لصدره .. ابعدها شوي " " وبخوف " .. شليها انتي انا اخاف تزلق مني ..
العنود مدت يدينها واخذتهم وهي تسمي وراكان ينبها / انتبهي لا تطيح .. شوي شوي ..
العنود بسخرية ضاحكة / لا والله تعال علمني .. انا شايله ثنين الله يخليهم لي .. امشي بس تاخرت على عيالي ..
راكان بنبرة مقصودة / سالفة عيالك ذي .. " وهو يهز راسه بضيق " .. ما راح اعديها ..
العنود بسخرية / لا تعديها .. بس عجل .. عيالي جوعانين ..
راكان باستغراب / ايش دراك ..
العنود / قلب الام ..
" طلعت من المستشفى وركبت السيارة .. وبضيق / كنت مسوية اكل لسمر وابي اطلع لها .. شكله برد .. مـ ..
راكان بعصبية قاطعها / نعم نعم نعم .. تبين تروحين لها فين .. اسمعي ان طبيتي بيتهم حشيت رجولك حش ..
العنود باستغراب / ليه ياكافي .. ماراح ازور زوجـ...
راكان بغضب / والله والله والله يالعنود وهذي ثلاث حلوف .. ما تطبين بيتهم .. ايش تبين الناس تقول عليك ..
رايحة له في بيته تبيه يرجعها .. لا والله ما تطبينه عمرك كله .. " وهو يضرب دريكسون السيارة " ..
العنود بضيق / استغفر الله العظيم ..




ــــــــــ



بيت ابو عناد ..

بجناح ابو عناد ..

بعد ما تناول الغداء مبكرا ..

خالد بضيق / والله ما ادري وايش اسوي معاه .. لهو صغير ينضرب .. ولا مراهق ينعذر ..
الهنوف بضيق / لا حول ولا قوة الا بالله .. سنين ومياسه شايله سره وساكته عن الضيم .. وهو يبي يكشف عمره ..
سطام مات الله يرحمه .. لو ينمسك والا يصير مثل اللي صار يروح ورا الشمس ولا احد درا عنه ..
خالد / الله يرحمه .. والله ما عرفت ايش لون لقين رجال يعرفه سند وساعدنا و فك عمه ..
يا قلب عمه يا سند وجه اسود من فعال عمه .. وجهينا كلا اسودت والا صقر " هز راسه بضيق " ..
يا حبيبي كاتم القهر ولا يبي يعلم به هاج للاستراحة .. ما يبي عمي يشك بش ..
الهنوف بضيق / الله يهديه .. ولا يفضح هالبنيات اللي على اسمه ..
بكره لصار شي لقدر الله بيطيحون بحلق امهم ولا بيمشي نصيبهم ..
خالد سكت وهو يفكر / ...........
الهنوف التفتت له . وباستغراب / ابو عناد بايش تفكر ..
خالد التفت عليها وصد واريح جسمه على السرير / ولا شي ولا شي .. بس تعبان وابي انام .. صحيني العصر ..
الهنوف توقف / نوم العوافي .. " اخفضت الإضاءة وطلعت من الغرفة " ..
وابو عناد مقفي عن الباب يفكر / ..................




ـــــــــــــ




بيت ابو سطام ..


وصلوا البيت ..
نزلت العنود وراكان اخذ كل الاكياس ونزلهم ولحقها ..
دخلت العنود لصالة ولقتها فاضية طولت ودخلت لجناحها .. لقيت ساره جالسه تلعب الظبي وسلطان ..
ساره بتعب / اتعبوني عيالك .. مغير صياحة ..
العنود تنزل شيخه بجنبهم .. وبحنان / يا فديتهم والله .. " نزلت برقعها و عبايتها والشيلة " .. ايش سويتي يالاكل ..
ساره / تقصدين حق سمر .. اخذته عمتي مياسه وجدتي وصعدت لها ..
العنود باستفسار / نزلوا ..
ساره وهي تقبل شيخه / ايه من زمان .. " وبابتسامه " .. هذي بنت راكان ..
راكان يدخل ومعاه الاكياس .. نزلهم وقرب من بنته وباسها .. بكيت شيخه من الضيق والازعاج ..
راكان بخوف / بكت .. اوجعتها .. " وهو يحط يده على لحيته " ..
العنود وساره / هههههههههههههه
ساره تضم وجه اخوها بيدينها .. وبضحكه / من حقها شعرك كثير و يعور ..
راكان يقرب من وجهها ويحك لحيته فيها .. وساره تضحك / والله والله .. يعور صدق ..
" ضم ساره لحضنه .. وبحنان " .. يالدلوعه ..
ساره تبعد عنه بضضيق وتمسح وجهها .. وبدلع / جرحت وجهي .. الحين اكيد تشوه ..
راكان بسخريه / لا يا الرقيقه .. " حمل شيخة بين يدينه " .. الحين من يطلعها لامها ..
العنود بهدوء / اكيد انت ..
راكان بغضب / لا .. " وخرج با شيخه لصاله .. بيشوف عمته مياسه تطلعها لـ امها " ..
العنود تلبس جلال الصلاة واخذت البرقع بسرعة .. وهي طالعه .. سالتها ساره ..
ساره / صليتي الظهر ..
العنود وهي تربط البرقع / ايه بالمستشفى .. خليني الحق هالمجنون ايش بيسوي بالبنت ..
" خرجت بسرعة من الجناح وراحت بخوات سريعه تلحق راكان " ..
دخل صاله الجلوي وشاف جده وجدته و عمته جالسين ..
راكان بجمود / ام صقر .. اذا ما فيها كلافه فيك تطلعين البنت لامها ..
العنود وراه بضيق / السلام عليكم ..
الكل / وعليكم السلام ..
ابو سطام ابتسم / ما شاء الله هذي بنيتك يا ولدي ..
العنود بحنان / ايه يبه .. " مدت يدها بتاخذها من راكان راكان بنظرات للعنود لا " ..
العنود بهمس خافت / عيب راكان .. اذا ما بريت ابوك بالدنيا بره بقبره ..
راكان انطفت الغضب اللي بداخله جهت جده .. ابتعد عن العنود وتقدم من جده حطها بحضن جده وقبل راسه جده " ..
راكان والعبره خانقته / ايه يبه .. هذي بنتي شيخه ..
ابو سطام والدمعه فرت من عينه حمل الصغيره بين يدينه وقبلها / الله يجعلها من البارين بك ولا يذوقك حزنها ..
ام سطام تمسح دموعها / عطني اياها خليني احبها .. " ابوسها .. اقبلها " ..
راكان ابتسم .. حملها واعطاها جدته .. ام سطام / الله يخليها لك .. الله يحميها .. الله يرزقك ببرها ..
العنود تهمس لعمتها مياسه / والله حلف عليه ما اطلع لها ..
مياسه وهي ما كانت حابه طلوع العنود لسمر .. الجوهرة هالفترة ابد مو صاحيه والسانها طولان ..
مياسه بهدوء / لا تزعلين اخوك .. و الناس ما لها الا اكلام .. ان رحتي مو خالصه وان ما رحتي مو خالصه ..
اخصري الناس ولا تفكرين برضاهم .. واكسبي اخوك مالك غنا عنه .. " وبالم " .. الله لا يذوقك حر فرقاه ..
العنود هز راسها والتفتت لراكان اللي يسولف ويضحك مع جده وجدته .. بداخله " وانا ما فقدته ..
هالشهور كلها ما فقدته .. الا فقدته وتمنيت شوفته .. بخاطري كلام وحكي ادري انه لو عرف عنها بيكون راكاني ..
بيكون سندي .. بيكون سيفي .. بيكون درعي .. لكن الظروف ضدي وضده .. وزادهم عنادي وجفاه ..
" التفتت على مياسه وشافت الدمه بطرف عينها " .. وبداخلها .. " فقدتيه يا مياسه .. هو ما نساك ..
وقت صحوته من غربته كان يسولف لي عنك .. عن العنود .. عن الهنوف .. عن سلطان .. عبدالعزيز ومريم ..
رعد ودراسته .. عن معاناتك مع راشد .. وصاته عليك .. عليك انتي اكثر من العنود والهنوف .. كنت استغرب ..
لكن الحين عرفت ليه .. لأنك ضعيفه وحنونه وطيبه .. وزوجك زوج ما يتكل عليه .. و ولدك صغير وماله بالتجارب "..
قطع عليها التفاتت مياسه وضحكته / مره وحده اتدرب قبل ولادت رنيم .. ههههههههه ..
ابتسم وهي مو عارفه على ايش كانوا يتكلمون .. التفتت لراكان وشافت يسالها بعيونه ايش فيك ..
العنود ابتسمت وانتبهت لرحيل مياسه .. رجعت التفتت عليه .. غمضت عيونها بهدوء وفتحتها .. " ما فيني شي " ..
رجعت مياسه وهي لبسه جلال الصلاة .. حملت شيخة وراكان يقبلها بشغف .. وقف وطلع من البيت ..
ومياسه توجهت للممر الخلف وبعدها طلعت الدرج الخلفي لدور العلوي اللي يسكنها سلطان .. وتوجت العنود لجناحها ..
طلعت اغراض شيخة وارسلتهم مع الشغاله لبيت عمها .. وهي دخلت المطبخ تشوف الغداء ..




ـــــــــــــ


يوم جديد ..


بيت ابو صقر ..


صقر بضيق / ما يبون يرجعون بدون امي ..
راشد بضيق / امك ما تبي ترجع ؟ ..
صقر التفت عليه / والله يبه هذا بيت جدي وامي فيه .. روح لها وتكلم معاها .. انا كل ما كلمتها سكتتني ..
راشد بتفكير / خلاص اروح لعمك فهد واقول له يساعدني ونروح سوا انا ما اعرف لها السوالف ..
صقر صد عنها .. وبداخله " تعرف غيرها يبه .. " غص بالحكي والقهر يشتعل بصدره ..
تذكر اتصال الرجل الغريب اللي بلغه بمكان تواجد ابوه ..
وعرف ان ابوه اعطاه الرقم وقال له يتصل لانه ممنوع من الاتصال ..



ـــــــــــ




بيت ابو سطام ..


جناح العنود ..
العنود تكلم متعب بالجوال / كيفك وكيف ابوي منصور ..
متعب / بخير انتي كيفك .. عسى مو متضايقه ..
العنود تنهدت / لا الحمد لله .. بعد كم يوم رايحين مكه .. بنعتمر ونغير جو ونزور منار ..
متعب / الحمد لله .. تقبل الله مقدما ..
العنود / مشكور .. متعب ؟
متعب / سمي ..
العنود بنبرة مقصودة / وشلون نايف .. طيب ..
متعب / ..........
العنود بنبرتها / انا داريه عن كل شي ..
متعب باستغراب / كيف ..
العنود بخبث / متتتععععب انا العنود بنت سطام .. لا انت ولا صلاح ولا نايف تقدرون تلعبون عليه ..
متعب سكت لفتره .. وبعدها / بخير .. بس لزم يغيب هالفتره ..
العنود سكتت تحاول تتماسك وتمشي الخطه / ليه .. ايش الي فيه الحين ..
متعب انتبه انه تلعب عليه .. / الحين هو برحله مع ماجد للغابة يستكشفون فيها ويوسعون خاطرهم ..
العنود بعصبية / كذاااااااااااااب .. " سكتت واخذت نفس تهدي نفسها " .. متعب ..
متعب بتهرب / انا بشغل الحين مو فاضي .. اكلمك بعدين .. " انهاء المكالمه " ..
العنود بقهر رمت الجوال على التسريحة و قعدت على الكنبه تفكر بكلام متعب ..
جمعت كفيها ووضعتهم تحت فكها .. وبداخلها " هالفتره لزم يغيب .. ليه ..
" تتذكر الحبوب تحاول تتذكر اسمها .. او تجمع الحروف .. لكن ما قدرت " ..



ـــــــــــــــــ




بصاله ..


ابو سطام وام سطام .. و ام طلال وام سيف وام سند وام عناد وام صقر .. كلهم حولهم ..



ام سند / الا يبه ما سالت العنود عن الصغار ..
ابو سطام بحزم / اصصصصصص لا اسمع احد يسالها والا يكلمها ..
ام سند / بس يبه ما يصير لـ ..
ابو سطام بعصبية / هذا اللي باقي يا عنيد تعليمين ايش اللي يصير والا ما يصير ..
ام سطام بحزم / اصص يا بنت .. لا احد يكلمها .. البنت ذاقت من الحزن والقهر ما كفاها ..
ابو سطام تنهد بضيق / انا ما صدق ان عيال سطام يالتفون حولي تبيني ازعلهم .. لا والله ما زعلتهم ..
وهذا انا قولها لكم وصلوها لرياجيلكم وعيالكم .. اللي يزعل عيال سطام يزعلني ..
وان قالوا عيال سطام هالبن اسود اقول اسود .. انا فقدت سلطان وما ابي افقد ريحته .. واللي يبي يوجعني يوجعهم ..
ام طلال بتغير الجو / يعني راحت علينا .. مالنا بالغلا مكان ..
ابو سطام يلتقط مزحهها / ايه .. معاد لكم مكان .. ولو لقيت لكم سوق بعتكم فيه ..
مياسه صدقت وبخوف / صدق يبه ..
ابو سطام / ههههه لا عاد انتي الماسة الروح .. انت نور عيني ..
الهنوف / واناا ..
ابو سطام / انتي روحي ..
العنود / وانا بنت البطة السوداء ..
ام سطام / انتي قلبي .. انتي عقلي انتي بكري من البنات ..
مريم والجازي / راحت علينا ..
ابو سطام / انتم عندكم عبدالعزيز تقاسموه .. ههههههههههه ..
الكل / هههههههههههههههههههههههه




ـــــــــــــــ




بجناح العنود ..


ساره تدخل / عنود عماتي كلهم مع جدي وجدتي .. ليه ما تطلعين لهم ..
العنود تنهدت .. وقفت .. تقدمت خطوتين .. / الحين طالعه .. طلعي لبس لصغار .. ما دام اغسل وجهي واطلع ..
ساره ابتسمت وتوجهت لدولاب وصارت تقلب بالملابس الا ان طلعت لبس يعجبها وحلو ..
العنود خرجت من الحمام " اكرمكم الله " .. ولبست عيالها .. وهي طلعت لها جلابيه هادئة ولبستها ..
لبست جلال الصلاة واخذت البرقع .. حملت سلطان .. وساره لبست جلال الصلاة وحملت الظبي ..
طلعوا من الغرفة وتوجهوا لصالة ..




العنود بصوت انثوي واثق جهوري / السلام عليكم ..
الكل / وعليكم السلام ..
ام سند عيونها على الصغار .. ودها تعرف من عيالهم ..
ابو سطام بمحبه / هلا .. بريحه الغالي هلا.. تعالي .. تعالي هنيا .. " وهو ياشر بالمكان اللي بجنبه بينه وبين ام سطام" ..
العنود تقدمت وجلست بالمكان .. مريم اشرت لساره تعطيها الظبي .. ساره ما مانعت واعطها الظبي .. وجلست جنبها ..
ام طلال تمسح على ظهر ساره وبحنان / كيفك حبيبتي ..
ساره تعلقت بمريم كثير وارتاحت لها .. بخجل / بخير ..
ام سند تقبل الظبي / ما شاء الله تبارك الرحمن .. الله يحفظها لاهلها ..
ابو سطام يطالع ام سند بنظرات حازمه .. وبنبرة مقصودة / امين ..
العنود ابتسمت / امين و يحفظ لك عيالك ..
ام سطام بعفوية / لا اله الا الله .. والله هالولد كانه سلطان ولدي ..
العنود ابتسمت وهي تطالع سلطان بحنان وتسمي عليه بقلبها / ...........
ابو سطام وهو يطالع سلطان الصغير / ما شاء الله تبارك الرحمن .. " وبعفوية " .. عم ابوه يجيب الشبه منه ..
العنود باستغراب / عم ابوه .. " ابتسمت بعفويه " .. بسم الله عليك يبه .. شكلك دايخ .. قصدك جده ابو ابوه ..
الكل رسمت على وجيههم صدمة.. ما خطر في بال احد منهم انهم اولاد بتال .. معادا واحده كانت متوقعها هالشي ..




البارت 28 ..




هذا الخطا اللي ماتوقعت يخطيه شف كيف كشر طيب القلب نابه

............ أثر الحسد لاعشعش بصدر راعيه يزرع من قلوب الحبايب ذيابه


اللي تعلم من سكوتي تماديه علمني استقبل خطاه برحابه

.......... والواجب انه لوجحد فزعتي فيه مايجحد حقوق النسب والقرابة

وانا اللي يوم ان المصايب تبكيه كنت اقرب إله بضيقته من ثيابه

.......... اللي تعاف اوله ينعاف تاليه وانا كفى صدري من الحزن مابه

من لاوقف لي وقفة رجال مابيه يغني عن حضور المقفي غيابه

............ من لافزع بالكايدة مع بني خيه وقت الرخا مايحسب حساب لابه

علمت غيري كيف لاصد ماجيه وانا تعلمت الصبر والصلابة

........... اصد والضحكة من هنية لهنيه وازداد بوقوعي شموخ ومهابه

لان الكتوم ان مالقى من يواسيه ان ما نشدته ماعلمت بمصابه

........... لصار بعدي عن رفيقي بيرضيه نذر علي اني فلاطق بابه

الضعف ماطيقه ولااطيق طاريه والدمع ما يرقى ولا ينرقا به

............ان ما جمعت اوجيه ما فرق وجيه ومن لا بنيته ما سعيت لخرابه

مثلي يعيش برفعته ومعاليه وان طاح طاح من الثرى لسحابه

.............. قناعة اللي كسرة الخبز تغنيه وشجاعة اللي ما يخاف المجابه

بدري عليه احسب احسابه واحاتيه وبدري عليه يشيلني من حسابه

............. كاني عتقته بأعتقه رأفة فيه بعض العرب معزتك باجتنابه

مهو على شانه ,عشان المشاريه صرت احتمل زلات حضرت جنابه

................. وانا لو اني بلتفت بلتفت ليه الرمح غالي والفريسة ذبابه

اليا كسر في خاطرك شخص تغليه حتى المعاتب تستحي من عتابه

............... اللي سكن صدري من الحزن يكفيه ملت تفاصيلي سكوت ورتابه

شف من متى وانا اتحمل بلاويه واليا متى وانا احترق من عذابه

...........احزان تنثرني من التيه لتيه واحزان تجمعني كابه كابه

كان احترامي للقرابه مجريه ياشيخ ملعون امها من قرابه

............. من لا يراعي خوتك لا تراعيه ومن لا يقدر هيبتك لا تهابه

لو كل مخطي بستحي منه وارضيه نزلت قدري لردي والزلابه

......... من هالدقيقة عطف واخلاص مافيه والله لابدل طيبتي بطلابه

ياهيه مثلي مايقولون له هيه مثلي يخاطب بحترام و الذرابه

.......... اللي بيدخل في مزاجي بأسويه واخاطب الفظ الغليظ بخطابه

مثل الغلا اللي باخذه منه بعطيه يسمع جوابي مثل ماسمع جوابه

............. وانا الي من قلت لك قول بوفيه ومثلي لي من وكد العلم جابه

سمه تحدي سمه اللي تسميه بس الوكاد انه مهوب استجابه

.......... اللي مهب قد المواجه يخليه ومن لاقدرت تهيبه منك هابه

الله يعز وجيه ويطمن وجيه وحنا بشر لكن بشر وسط غابه

............ ومن لافزع بالكايدة مع بنيخيه وقت الرخا مايحسب حساب لابه

" حامد زيد " ..

بالرياض ..

لهم يوم .. كملوا 24 ساعة وهم بالرياض ..

بعد انتهاء التحقيق .. وكال ابو بتال .. بتال بولاية الامر ..

اخذها من مكتب المحامي غيث .. وارسالها عبر الفاكس لمركز الشرطة .. تقفل المحضر ..

بتنازل ابو بتال عن القضية .. خرجت مها مع عمها .. و خرج بتال وسعود من مركز الشرطة .. ركب بتال وسعود السيارة ..

سعود بقهر / كل ذا صار وانا ما ادري ..

بتال عاقد حواجبه وحرك سيارته ومشي بسرعة / ................

سعود بحدة / بتال رد عليه .. ليه ما قلت لي السالفه ..

بتال بغضب / ...........................

سعود كان بيتكلم بس شاف بتال مسود وجه وعاقد حواجبه يدل على غضبه .. سكت والتفت لطريق ..

بتال يقود السيارة بسرعة .. بعد مسافه من خروجه من الرياض .. فجاه لف على يمينه ودخل لداخل الصحراء ..


سعود التفت لبتال وباستغراب / وين بتروح ..

بتال وقف سيارته بسرعه .. فتح الباب ونزل .. مشي لمسافه لهي بعيده ولا هي قريبه ..

جلس على الرمل .. تنهد بقهر وضيق .. مسك طرف شماغه ولفها حولين وجه ..

سعود طالع لـ اخوه وشافه صافن لبعيد ... نزل من السيارة و توجه لدبت السيارة .. فتحها وطلع فرشه .. قفل الدبه ..

تقدم مسافه و فرش الفرشه وقعد على الارض ..

وصار يلعب بجواله .. بداء الوقت يظلم اكثر .. سعود طالع لبتال ..

وبهدوء / يا اخوي .. مشينا ..

بتال صفن شوي ووقف ... تقدم بتعب وركب السيارة بمكان سعود نزل المقعد وريح نفسه ..

سعود مازال قاعد على الفرشه .. اول مره يشوف اخوه بهالحال .. وقف ورفع الفرشه .. توجه لسياره ..

و فتح الدبه ورمى الفرشه فيها .. توجه لمكان السائق وحرك سيارته وتوجه للخبر ..

وبتال على حاله ..

ـــــــــــــــ

يوم جديد ..

بعد صلاة الفجر .. بيت ابو سطام ..

ام سطام جالسه بالصاله الداخليه .. بالجلسه الارضية .. تسمع اذاعة القران ..

دخل ابو سطام وهو يهلل ويستغفر ../ لا اله الا الله .. استغفر الله استغفر الله .. " الا ان جلس بجانب ام سطام " ..

العنود تدخل وبابتسامه " وهي حامله صينية الفطور " .. / السلام عليكم .. صبحكم الله بالخير ..

ابو سطام وام سطام بفرحة / وعليكم السلام ..

ابو سطام / صباحك الله برضا والسرور ..

العنود تقدمت وحطت صينيه الفطور قبالهم .. وبابتسامه / ايشلون اصبحت يبه ..

ابو سطام بحنان ومحبه / بخير وانا ابوك .. انتي ايشلونك عساك مبسوطه ..

العنود تذكرت اللي صار امس وابتسمت / بخير يبه .. ما اشكي باس .. الحمد لله ..

ام سطام بحنان / و ين ساره .. ماتجي تفطر ..

العنود بحنان / ساره الله يهديه .. سهرانه مع بنات عمتي مياسه للحين .. توها صلت ونامت .. الله يصلحهن ..

ابو سطام وام سطام / الله يصلحهن ..

" قدمت العنود صحن الافطار .. " "وهو عباره عن خبز بر .. وحليب .. وعسل .. وترمس قهوة .. وحافظة تمر "..

بصوت فيه بحت النوم / السلام عليكم .. .........

صوت اخر من الخلف / السلام عليكم .. ............. صوت اخر / السلام عليكم ..

العنود التفتت للخلف .. وابو سطام وام سطام رفعوا روسهم عن صحن الافطار / وعليكم السلام ..

العنود وقفت احتراما لهم .. وقبلت راس سلطان وعبدالعزيز ..

رعد بمزح ممزوج ببحة النوم / وانا لا ..

العنود بدلال / انت صب القهوة الين اروح اشوي وارجع ..

تركتهم وتوجهت للمطبخ .. جابت ترمس قهوة ثانية وخبز وعسل .. كانت مسويتهم لراكان اللي قال انه رايح لمشوار

صغير بعد الفجر وراجع .. دخل الصاله وكان فيه حديث بين الجد وعمها سلطان و واضح انه مهم .. ويخصها .. اول

ما دخلت سكتوا .. تقدمت حطت صحن الفطور .. وبهدوء / عن اذنكم .. " توها بتروح لجناحها " ..

سلطان بنبرة فيها عتب / على وين يا ام سلطان ..

العنود عرفت الموضوع التفتت له .. وبنفس النبرة / على جناحي يا اخو سطام .. لا ازعجكم ..

سلطان وفنجان القهوة بيده كان يشرب منها فهم المغزى / ....................

عبدالعزيز ورعد ابتسموا / ...........

العنود بهدوء / اسمحوا لي .. " وراحت وتركتهم "..

عبدالعزيز وهو يطالع قفاها .. مبتسم وبهمس لرعد / ما شاء الله عليها قوية ..

رعد بابتسامه وهمس / ولعوب ..

ابو سطام بعد ما خرجت العنود .. بحدة / انا ما قلت لك ما تكلمها .. الظاهر اني شيبت وشاب قدري .. معاد لي حشمه

بينكم .. " مسك عصاته ووقف بصعوبه " ..

سلطان يوقف بسرعة ويقبل راس والده / اعذرني يبه .. بس والله من حرقة بصدري .. انا اذا ما تكلمت معاها وفهمت

السالفه ما ارتاح ..

ابو سطام بحده وهو يهز عصاته / وجعلها ما تطفي .. ابنيتي قهرها ولدك وظامها وجاي الحين تزعل منها .. رب ولدك بالاول وازعل منه وعقبها تعال حاسب بنيتي .. " ابعد سلطان وطلع من الصاله " ..

عبدالعزيز تنهد بضيق / مالك مدخال يا ابو بتال على العنود .. حنا اخطينا وخطينا كثير .. سلطان طالع اخوه وصد ..

وتوجه لجناح ابوه ...

ام سطام / لا حول ولا قوة الا بالله .. ابوكم ما يبي احد يزعل عيال سطام .. ما نبي نبعدهم عنا .. لا توجعونهم وانا امك

لا توجعونهم .. هذي ريحة سطام .. "وغصة بالعبرة " ..

عبد العزيز ورعد يتقدمون منها ويقبلون راسها .. عبدالعزيز / وجعهم وجعنا يمه .. ولا يضيق صدرك ..

رعد يلتفت للباب والا ابو سطام وسلطان داخلين ..

رعد بمزح / ابي اعرف السر اللي معاك .. ابوي لزعل مني تحفى ركبي ويجف لساني وما يرضا عليه بسرعة وانت

ثواني ويطيح الحطب وترجع المياه لمجاريها ..

عبد العزيز بزعل / سلطان وماخذ قلب ابوي وانت ما خذ قلب امي .. وانا " تنهد " .. آآآه ضايع مالي قلب يلمني ..

ام سطام بمزحه / صادق انت مالك قلب يلمك .. انت لك قلبين .. الله يخليهم لك ..

الكل / هههههههههههههههههه

جلس ابو سطام بمكانه وجلس سلطان بجانبه .. سلطان يقرب الفطور من ابوه / كمل فطورك يبه ..

ابو سطام / ما ابي .. " التفت لرعد " .. ناد ميري تنادي العنود ..

رعد رفع جواله / ليه يبه انادي ميري وازعجها من نومها ثم تفتح حلقها و وتتحلطم .. اتصل على العنود وتجي ..

رعد انتظر الرد .. " العنود تعالي بسرعة ابوي يبيك .." .. وقفل المكالمه ..

ابو سطام بحدة / ارعبت البنت .. " فعلن ثواني والا العنود داخله بسرعه وهي تلف جلال الصلاة " ..

العنود باهتمام / سم يبه .. امر ..

ابو سطام يرفع عصاته ويضرب رعد اللي كان جالس بجانب والدته ../ هالخبل ارعبك ..

رعد يبعد شوي .. وبضحكة / هههه يبه تحلطم العنود ولا تحلطم ميري .. خايف على عميري ..

الكل / هههههههههههه

العنود ابتسمت وتقدمت من الجلسه / امر يبه ..

ابو سطام ياشر على ترمس القهوة .. وبمحبه / معاد اطعم الفطور الا بشوفتك .. ولا تطيب لي القهوة الا يوم تمدها لي يمناك ..

العنود ابتسمت وجلست قبال جدها .. صبت فنجان وقدمته لجدها .. وصبت لعمامها .. وجدتها تشرب حليب ..

........../ السلام عليكم ..

الكل رفع عينه وشاف راكان / وعليكم السلام ..

راكان يتقدم من جده وجدته .. قبل راسهم .. رجع خطوتين للخلف .. وجلس جنب العنود / ايشلونك ..

العنود بابتسامه / بخير فديتك ..

راكان / جهزوا اغراضكم .. بنمشي بكره ان شاء الله .. اذا ناقصك شي بلغيني ..

العنود هزت راسها .. وهي تصب فنجان قهوة لراكان / يصير خير .. راكان مد يده واخذ القهوة ..

رعد باستغراب / وين بتروحون ..

راكان بنبرة مقصودة متلاعبه / بنرجع لرياض ..

ابو سطام بجزع / ليه .. احد ازعلكم ..

العنود منزله راسه تطالع بفنجان القهو ة الفاضي اللي امامها كاتمه الضحكة ..

راكان على نفسة النبرة / ماني بمرتاح .. والعنود تقول متضايقه من البيت .. العنود رفعت راسها وطالعت راكان

بابتسامه استغراب .. وبداخلها " أي والله متضايقه .. ومو مطولين القعده هنيا " ..

ابو سطام بضيق / من ضايقك .. العنود والا سلطان والله لو واحد منهم انه ما يطب البيت ولا لساني يجي على السانه

.. سلطان فتح عيونه للاخير وابتسم / افااا ..

العنود بضحكة ممزوجه باستغراب / محد يبه .. وراكان يمزح معك يبه ..

راكان / هههههه يبه انا ما قلت لك البارحه ان خاطري اخذ خواتي ونروح مكه ..

ام سطام بضحكة / الا .. الا .. قلت .. بس جدك كبر و خرف الله المستعان .. ابو سطام بنظره / يعني انتي الي صغرتي

.. ام سطام / الا كبرت .. بس ما خرفت ..

عبدالعزيز / الا يبه ليش قلت العنود وسلطان ليش يعني ..

ابو سطام / لان العنود اللقافة فيها ما تبي تترك شي .. وسلطان قلبه " وهو ياشر بيده يعني ضعيف " ..

رعد ابتسم / يعني انت يبه قلبك قوي ..

ابو سطام ابتسم / قوي الا عـ..

قاطعه دخول ساره الغاضب / العنود تعالي شيلي ولدك والـ ... " احمر وجهها خجل وهي تشوف الكل يطالعها " ..

راكان / ههههههههههههههههههههههههههه تعالي تعالي .. ساره رجعت بسرعة للجناح وهي متفشله والدمع بعينه

.. شعرها محيوس و لابسه بجامة ..

الكل / ههههههههههههههههههه

العنود وقفت .. وتوجهت لجناحها .. اول ما دخلت شافت سلطان يناغي ويحرك يدينه والظبي نايمه .. اخذت سلطان

دخلت الحمام " كرمتوا " وغيرت لبسه وطلعت .. التفتت لساره وشافتها مغطيه وجهها بالمخده .. ابتسمت وتركتها ..

توجهت لصاله وهي تحصن سلطان بذكر الله وخلصت قبل لا تدخل ..

ابو سطام اول ما شاف سلطان .. بفرحه / يالله حي الشيخ .. الكل رفع عينه .. رعد شافه اكثر من مره ..بس كانت سريعه ..

سلطان متلهف يشوفه من لمن قالت له العنود " ام سند " عنهم .. عيونه تراقب العنود ..

ابو سطام رفع يدينه / هاتيه .. " العنود ابتسمت .. وقدمته لجدها " .. بسم الله ما شاء الله .. يالله تسعد صباحه ..

سلطان بفرحه .. مد يده وباستئذان / اسمح لي يبه ..

ابو سطام حاس بشعور سلطان .. / سم واذكر الله .. سلطان ياخذ الصغير .. واحساس غريب متملكه .. / بسم الله ما

شاء الله .. " قبله على جبينه " ..

سلطان الصغير ابتسم وهو يدخل يدينه لفمه .. ابو بتال يطالع بوجه سلطان بشغف وحب كبير وهو يسمي عليه ..

عند العنود وراكان .. يتكلمون بهمس .. راكان / ايش تبون ..

العنود / لمن تجي الغرفة راح اقول لك ما يصير الحين .. راكان بضيق/ كثير والا قليل ..

العنود ابتسمت / ايش هو ..

راكان بضيق / طلباتكم .. العنود بنغزة / بأخل علينا يا ابو شيخة ..

راكان رفع حاجب وهو يعطيها فنجان القهوة / والله ياختي الحال ماش .. اللحاف ماهو طويل .. بس ساتر ..

العنود بنغزة / افا عليك يا ولد سطام .. بيت السبع ما يخلا من العظام ..

راكان عقد حواجبة / ايش تعنيـ.. " والتفتوا كلهم على الإضاءة القوية اللي طلعت " ..

ابو طلال " وهو ينزل الجوال " / ههههههههههههههههه .. والله ما تاخذها ..

ابو بتال يمسح فمه .. وهو مبتسم / سويتها يا ولد بتال .. مثل ما سواها ابوك قبلك ..

العنود وقفت بسرعة .. وباعتذار / العذر والسموحه يا عمي .. " وهي بتاخذ سلطان " ..

ابو بتال بمحبه بسلطان / والله ما تاخذينه .. وعلى قلبي احلى من العسل .. العنود تراجعت بخجل والابتسامه على وجهها / ..........

ابو سطام لعبدالعزيز / عطني اشوف انا انشغلت مع ذا الورع ..

العنود التفتت وشافت الضيق بوجه رعد وواضح بانه معصب .. رعد وقف وبجمود / اشوفكم على خير .. " وتركهم

وتوجه لشقته " ..

ابو سطام بنظرات غريبه و واضح فيها الضيق يطالع قفى رعد ..

ابو طلال وهو يبتسم / شف يبه .. ابو سطام / هههههههههههه .. ابو بتال طلع الـ أي فون .. ولقط كم صورة لسلطان

.. ثواني وبكي سلطان معلن جوعه ..

العنود وقفت واخذته من عمها .. وبهدوء / اسمحولي ... " كانت راجعه لجناحها لو ما وقفها صوت ابو بتال " ..

ابو بتال / اذا ما عليك كلافه يا بنتي .. جيبي لي الظبي ..

العنود باحترام / ابشر يا عمي .. دقايق بس .. راكان وقف / واسمحولي بعد ..

ابو سطام / زياد وينه ..؟ راكان وهو واقف / راح يشوف سيارة عناد اذا يبي لها تعديل او شي ..

ابو سطام عاقد حواجبة / وليش وين عناد ..

راكان بتفهم / يبه .. سيارة عناد اللي معي .. ابي اخذها ونروح مكه ..

ابو سطام ياشر بيده برفض / ما لك حاجة بها .. عندك سيارتي واقفه خذها توها جديده ما استعملتها رح افحصها وخذها..

راكان يهز راسه / يصير خير .. " تركهم وراح لجناح اخته " ..

ابو طلال عارف ان اخوه عنده سالفه خاصه مع ابوة .. وقف / وانا اشوفكم على خير .. مع السلامه ..

ابو سطام وابو بتال / مع السلامه .. ابو سطام بهمس ونبرة مقصودة / ايش عندك .. ابو بتال بضيق يطالع فنجان

القهوة / ............

ابو سطام بنبرة مقصودة / انت عندك علم باللي سواة بتال ببنت عمه .. قوله لي .. ايش سوا ..

ابو بتال يهز راسه بضيق / اعذرني يبه .. يجيك بتال واساله .. والا اجمعهم اثنينهم وحلها .. انا رافع يدي ..

ابو سطام بحدة / ايش لون ترفع يدك ..

ابو بتال بضيق / يبه .. انا كاني بالع موس على حدين .. ما اقدر اكذب ولدي ولا اقدر اصدقه .. بتال مو صاحي به بلا

.. ماهو ولدي اللي اعرفه .. بتال راكز .. ماهو متسرع .. " وهو ياشر بيده " .. هو خوفه على اخته .. هو حبه لامه

.. هو غروره .. " التفت لأبوه " .. يبه انت اللي ربيته وانت تفهمه .. بتال يقول غصبتوني عليها .. وانا حر ما احب

الغصيبة .. مثل الصقر ما اكل فريسة غيري .. " وهز راسه بضيق " ..

ابو سطام صد عنه .. وبنبرة مقصودة / هو يقول كذا زين .. زين .. والله ما يرجع عقله غيري .. " التفت لـ ابو بتال "

.. هو درا عن عياله ..

ابو بتال / لا .. جاء متاخر البارح من الرياض وكان تعبان ونام ..

ابو سطام باستغراب / ايش عنده بالرياض ..

ابو بتال . بعد صمت لثواني / يبه تذكر يوم قلت لك .. ان سمر زلقت بالجامعه ..

ابو سطام / ايه .. وهذا ينسي ..

ابو بتال بضيق / البنت ما ازلقت كذا .. البنت ادفعوها بنتين بالقصد .. وهم ...... " سكت " .. ابو سطام يحثه على

استكمال الكلام / .. وهم .. ايش ..

ابو بتال يصد بعيونه / وهم مرسولين من خالة راكان وبنتها .. مخططين ياذون البنت ..

ابو سطام عقد حواجبه / انت ايش تقول ..

ابو بتال تنهد بضيق / يبه السالفه كبيرة .. والافضل انك تسمعها من بتال .. " رفع يده واشر على مدخل الصاله " ..

والعنود .. بحضور راكان .. حتى الكل يكون على بينه .. وصاحب الحق ياخذ حقه .. انا ما نمت البارح وانا افكر .. ولا

ابي ادخل نفسي بالسالفه خوف اني اظلم العنود وراكان .. والظلم الكبير على العيال الصغار .. قلبي رهيف من جهة

بتال وسمر .. " تنهد بضيق " .. يبه انت حلها ..

ابو سطام يهز راسه بتفهم وصد بعيونه .. طالع الباب وشاف العنود داخله .. ابو سطام يطالعها بغموض / .........

ابو بتال ياخذ الظبي اللي متضايقه وتتحرك بضيق .. ابو بتال ابتسم على ملامح وجهها وهو يسم ويذكر الله .. قبلها

على جبينها .. وحطها بحضنه .. طلع الـ أي فون وصورها كم صوره .. وكان كلها وجه الظبي احمر ومتضايقه وهو

يبتسم .. لحد ماسمعوا صوت غريب يطلع من عندها ..

العنود حمر وجهها خجل .. ابو سطام ضحك من قلب / ههههههههههههههههههههههههههههههههههههههه ..

ابو بتال يضحك / هههههههههههه مستقصديني عيال بتال ههههههههههههههههه .. العنود ابتسمت بحرج .. وابو

بتال وابو سطام / هههههههههههههههههههههههههه

العنود اخذت بنتها بحرج وتوجهت لجناحهم ..

ـــــــــــــــــــ
بيت ابو بتال ..

من لمن وصل ما كلم احد .. قال لسعود يقول لابوة اللي صار .. دخل غرفته وقفل الباب .. تحمم بماي بارد لعله يطفي

حر ما بي جوفه .. لبس ملابس خفيفه ورمى جسمه على السرير .. تنهد بضيق .. وهو يطالع سقف غرفته ..

( ظلمت يا بتال .. " حس برجفه قوية هزته " .. لالا .. ما ظلمت هي ظلمت نفسها .. " بلع جرعة من ريقة مر مثل العلقم " ..

اشلون ظلمت نفسها .. ايش سوت .. كانت تبي تتزوج عبدالله بدون ما تشاور اهلها " جلس بسرعة وقهر " .. "

وبغضب " .. ومتعب .. " ضم راسه بين يدينه " .. كرهك لمتعب خلاك اعمى .. ظلمت .. ظلمت .. ظلمت ..

" صار يضرب راسه اكثر من مرة من القهر " .. ايش صار لك يا بتال .. ايش صااااااااار .. انت مو كذا مو كذا .. "

رمى نفسه على السرير و تنهد بضيق " .. امك .. يمكن معصبه وحكمت بوقت الغضب ..

" وبسخرية " .. مثلك .. سمر صغيرة وجاهله .. " بعتب " .. ما حكمت عقلك يا بتال ما حكمت .. بس اذت سمر

واذتها حيل .. لالا .. انت غلطان ... وهذا هي انكشفت حادثة الجامعه .. مو هي .. بنت خالتها .. مها .. " فتح عينه

للاخير " ..

مها اخت عبدالله .. اللي كانت تبيه من قبل .. خططت صح .. تضر سمر .. واطلقها .. وتروح له .. ومها تروح لراكـ...

" ضرب السرير بقبضة يدة بقهر " .. " وغمض عيونه .. وهو يفكر بذا الشي ..

وسلبه النوم من دوامت العتب والقهر " ..

ــــــــــــــ

بيت ابو سطام ..

بجناح العنود ..

العنود تطلع ظرف ابيض كبير من درج التسريحة .. طلعت من الغرفة وتقدمت من راكان .. نزلت الظرف على

الطاولة .. وتقدمت .. وجلست جنب راكان .. راكان يطالع بظرف وفيها ..

مد يده واخذ الظرف فتحه وباستغراب / من وين لك ذا ..

العنود ببساطة / من ابوي ..

راكان بحزم / العنود .. كل ما يملكه ابوي حجز عليه البنك ..

العنود سكتت فترة .. وبعدها / ابوي كان حاط مبلغ كبير عندي .. كان حاس بان راح يجي يوم ونحتاج

راكان رفع حاجب .. وقرب منها وبنبرة وبهمس / قولي هالكلام لغيري ..

العنود ابتسمت / مشكلتك انك عارف وتستغبي ..

راكان ابتسم وبخبث / كم معطيتك الظبي ..

العنود هزت راسها / اللي يكفينا وما يخلينا محتاجين لاحد .. راكان يفتح الظرف .. ويطالع للفلوس ...

العنود / رجع اللي تدينته من عناد ..

راكان هز راسه / اللي اخذته من عناد ارجعه بعدين ..

العنود بحزم / لا .. ما ابي أي احد له منه علينا .. الحين ترجع كل شي اخذته وتدينته لـ اصحابه .. والبيت .. " التفت

عليها راكان بستغراب " .. ما نبي نطول هينا .. ما نبي نزعج زوجة عمي رعد .. و عمتي مياسه وبناتها يكفون

نبي نضايقهم .. غير كذا انا وساره مو مرتاحين .. وبعدين انت وزوجتـ

راكان صد وقطع الموضوع وهو ياشر على ساره / هذي ليش زعلانه .. العنود بنظرات تفحص له .. التفتت لساره

اللي نايمه على السرير بالعرض دليل زعلها / المدارس بعد بكره .. وتضايقت .. لان بنات عمتي راحوا السوق

اغراض المدارس وهي لا ..

راكان / خلاص انا اشوف واحل الوضع ..

العنود بسخرية / ريح نفسك انت .. وحل سالفة زوجتك .. المدرسة تحلها خالتي ام طارق لانها بتنقل بنتها هينا

راكان بغضب / العنود

العنود بحزم / نعم .. راكان وبعدين معاك .. هذي زوجتك .. ما لها دخل بالموضوع اللي بيني وبين اخوها .. لا

بنتك .. مو حلو يعيش الواحد بعيد عن امه وابوة ..

بسخرية / يعيبون الناس والعيب فيهم .. وعيالك ..

العنود بصد / انا غير ..

راكان ياخذ الظرف ويوقف .. وبسخريه / يا الله .. اوووووه صح انتي بنت الظبي .. " تركها وطلع " .. والعنود ما

زالت على الكنبه ..

سمعت صوت الظبي ووقفت وتوجهت لها

ـــــــــــــــ

بيت ابو سند ..

فهد بهدوء / يصير خير ..

راشد / انا مو رايح .. انت كلمه وبعدين اشوف ..

فهد بسخريه / وايش رايك عمي يجيبها لعندك .. " وبحدة " .. لك سنه رامي بنته وام عيالك .. لا سالت عنها ولا عن

بناتك ولا تعذرت .. مفكر انها ترجع لك .. انت لو شافك عمي اكيد بيسمعك كلام ما بعده ..

راشد يوقف وبضيق / اجل خلها في بيت ابوها .. بطقاق .. " وطلع من مجلس ابو سند وهو يعتكز على عصاته " ..

فهد يوقف ويهز راسه بضيق / لا حول ولا قوة الا بالله .. هالرجال بفضحنا باخر عمرنا ..

طلع وتوجه لصاله شاف العنود وغرام ومرام اللي واضح اصفرار وجهها وتعبها ..

جلس جنب العنود " ام سند " .. العنود صبت له فنجان شاهي وهي تعطيه اياه .. وبهمس / عسى خير ..

فهد بنبرة هامسه / يبي يرجع مياسه ..

العنود بسخريه / ليه يبي يسوي عيد الزعل .. بعد سنه بيرجعها ..

فهد بضيق صد عنها وهو يطالع التلفزيون / ...........

العنود تنهدت / البارح طول الليل افكر باللي صار امس .. ابو سند التفت عليها / انا قلت لك من قبل .. ماهم عيال نايف

.. ليه تستغربين انهم عيال بتال ..

العنود بقهر / ليه ما قالت لنا انها حامل .. ليه غطت على السالفه اللين ولدت .. لو ابوي خلاني امس اسالها كان

عرفت كل اللي بخاطري .. " وتنهدت بقهر " ..

ابو سند بحزم / العنود .. انتبهي لبناتك .. وما لك دخل بغيرك .. بنتك ماهي عاجبتني ..

العنود بخوف التفتت لبناتها / غرام ايش فيها .. ابو سند التفت لبناته / ............

غرام تهمس لمرام / طيب قلتي له ..

مرام وهي تحط يدها على بطنها اللي بدا يبرز / لا خايفه ..

غرام بسخريه / من ايش يا بعدي .. خلاص اللي صار صار ايش بيسوي .. بيعترض على حكمة الله و رزقته ..

مرام بضيق / تبين الصدق .. انا ما كنت ناوية احمل الحين .. على الاقل يصير عمر مرايم سنه بس يوم واحد نسيت الحبه وصار اللي صار ..

غرام رفعت حاجب / الحمد لله قدر الله وما شاء فعل .. " مرام تنهدت بهم " ..وهو ما حس بشي.. ما لاحظ شي غريب

مرام / الا قال وجهك شاحب .. ومتغيره .. الوحام بدا يقوا وخايفه غرام خااايفه .. " غرقت عيونها دمع " ..

حطت يدها على فخذ اختها .. وبهدوء / توكلي على الله وقولي لزوجك .. هذي قسمتكم .. مـ ..

ابو سند مقاطع لهمساتهم / مرام يا بابا ايش فيه وجهك .. تعبانه .. مضايقك شي ..

مرام نزلت عيونها بفنجان الشاهي وغرقت دمع .. غرام تدقها بكوعها ..

غرام بمزح لابوها / تقول من تزوجت وانتم ساحبين عليها .. حابه تدلع .. ههههههههههههه ..

مرام انفجرت بكي / آآآآآآآآآآآآههههههههئئئئئئئئئئئئ ..

ام سند تطالع بنتها باستغراب .. مريم من سمعت صوت البكي صاحت .. العنود اخذت مريم وسكتتها .. ابو سند وقف

وجلس جنب بنته مرام ..

وبحنان / حبيبتي انتي .. انتي بكري من البنات انتي احلا البنات .. من يقدر يسحب عليك .. انتي مرومه روحي وقلبي

وعيني .. انتي دنيتي كلها ..

غرام بمزحة / وانا بنت الديك الاسود ..

الكل / هههههههههههههههههههه ابو سند يضم مرام / انتي فيك شي غير اللي قالته اختك .. ايش فيك ..

مرام وهي تبكي / انااااااا حااااااااامل .. آآآآههههههئئئئئئئئئئ ..

ام سند بصرخة / ايششششششششششش .. حسبي الله على عدوينك .. تو بنتك صغيرة .. مـ ..

ابو سند بحدة / العنوود .. وخير يا طير بنتها صغيرة .. لجاء الثاني تكون كبرت ان شاء الله .. وبعدين احسن تجيبهم

وراء بعض .. تربيهم وترتاح من تربيتهم سوا .. وبعدين تريح جسمها .. " التفت على مرام " .. وانتي ليش زعلانه

الحين .. مرام رفعت عينها .. وبصوت مهزوز / طلال بيزعل عليه

ابو سند رفع جواله .. واتصل على طلال / الو .. السلام عليكم .. كيف يا يابو عبدالعزيز .. والا ابو مريم .. طيب وان

جاك عبدالعزيز .. ههههههههههه .. لالا مو ابوك .. ولدك .. انا ابي البشارة .. حامل .. اذا ما تبي تعطيني اياها اخذها

من ابوك .. ايه ايه .. ههههههههههههه .. لا ابد بس ابي التسميه .. تسميه سند .. ههههههههههههههههههههه ..

الله يرزقكم صلاحه وبره .. مع السلامه ..

مرام تمسح انفها خايفه .. ابو سند ببساطه وهو يطالعها / طلال فرحان .. وقال الليلة مسوي عشاء بالاستراحة وعازمنا ..

مرام باستغراب / بس ..

ابو سند يهز راسه / ايه بس .. " ابتسم بحنان " .. يا بابا زينه الحياة الدنيا المال و البنون .. لو يزعل .. يزعل خوف

علشان صحتك مو شي ثاني .. " قبل جبينها " .. الله يقومك بسلامه .. وقف ورجع لمكانه ..

مرام تطالع غرام باستغراب .. غرام ابتسمت لها وهزت اكتافها ..

والعنود معصبه ..

ـــــــــــــ

العصر ..

بيت ابو سطام ..

العنود كلمت زياد وطلبت منه يوديها للسوق هي وساره ..

كانت بالمطبخ .. سوت القهوة وجهزتها لجدها وجدتها وطلعت .. دخلت ريهام .. رمت جلال الصلاة على الطاولة

وتوجهت لمكان اغراض الكيك .. طلعت الدقيق والبيض .. توجهت لمكان الخلاط نزلت راسها تحت تطلعه من الدولاب

.. دخل المطبخ .. وباستعجال/ جدي يبيك ..

رفعت راسها توقعت انه خالها رعد وابتسمت بس بسرعه تلاشت الابتسامه .. وهو تفاجىء بالبنت اللي قباله .. صد

وطلع بسرعة وتوجه لجناح اخته ..

راكان عند العنود .. وساره في الحمام تتوضأ لصلاة العصر .. / تبون شي ..

العنود / سلامتك ..

دخل و وجه متغير .. جلس على الكنبة ومسح وجهه بارتباك ..

راكان والعنود باستغراب / زياد ايش فيك .. زياد مد يده واخذ كاس الماي اللي على الطاولة وشربها .. / ما .. ما ..

العنود بخوف / زياد ايش فيك ..

زياد بارتباك وخجل / دخلت المطبخ .. و .. وانتي .. " هز راسه " .. انتي ما ماا ..

راكان فهم و ابتسم / هي ما كانت فيه .. بس فيه بنت ثانيه .. زياد هز راسه بخجل ..

العنود تطالع اخوها بستغراب .. راكان بخبث / هههههههههه حلوه نخطبها لك ..

زياد اهتزت الكاسه اللي بيده وفقد السيطرة على امساكه لتسقط وتنكسر الا قطع ..

ساره خرجت من الحمام وتطالع في اللي صار باستغراب ..

زياد بضيق والغصة بحلقه / مااا .. مااا .. " وقف ودخل الحمام وقفل الباب بقوة " ..

ساره نقزت / بسم الله .. ايش فيه ..

راكان يطالع في الباب باستغراب .. رفع نظره وطالع بالعنود .. العنود هزت اكتافها " ما ادري " ..

رن جوال راكان وكان عمه رعد .. وطلب حضوره في المجلس ..

راكان وقف / يبوني بالمجلس .. " اشر على الحمام " اذا طلع خليه يلحقني ..

العنود هزت راسها باستغراب .. بعد ما طلع راكان .. التفتت على ساره اللي واقفه مكانها وما تحركت ..

العنود بحزم / ساره بسرعة يالله صلي والا تبين تاخرينها وتصلينها مع المغرب .. وجهزي نفسك بسرعة .. ما نبي

نتاخر بالسوق ..

" ساره بسرعة راحت للغرفة تصلي فيها " .. بعد دقايق طويله .. طلع زياد و وجه مبلل وشعره .. والشماغ لافه

على العقال وماسكه بيده ..

العنود طالعت فيه بهدوء / راكان راح للمجلس .. ويبيك تلحقه ..

زياد تذكر .. وبصوت مرهق / ايه صح .. جدي يبيك .. قالي خل العنود تجيني بالمجلس ..

العنود باستغراب / انا .. " وهي تاشر على نفسها " .. ليه ايش يبي ..

زياد يهز كتفه / ما ادري .. بس عمي سلطان وبتال معاه ..

العنود سرحت شوي وبعدين توجهت لعبايتها لبستها ولبست البرقع والقفازات السود وطلعت للمجلس .. ساره طلعت

من الغرفة ..

وبمرح / انا جاهـ .." وباستغراب " .. وين العنود ..

زياد يلبس شماغه ../ راحت لجدي بالمجلس .. انا برا انتظركم .. " طلع وتركها " ..

ساره بضيق حطت يدينها على خصرها / اوووف وانا بس قاعده مع بزرانها ..

ــــــــــــــ

في المجلس الداخلي ..

قبل تدخل ........

بحدة وصوت مرتفع / وليه

.. ........... بحزم / راكان انا ما طلبتك تزيد المشاكل .. يا تقول خير يا تسكت ..

راكان بعصبية / ماني بساكت .. يومـ " قطع كلامه لمن شاف اخته " .. ......

دخلت بثقه / السلام عليكم ..

الكل / وعليكم السلام .. تقدمت وجلست جنب اخوها .. وبثقه / امر يا جدي ..

ابو سطام .. وسلطان وراكان وبتال هم المتواجدين فقط .. ابو سطام .. لبتال / قم صك الباب ..

بتال وجه اسود تعب وقهر .. توجه لباب المجلس وقفله .. ورجع جلس مكانه .. ابو سطام بهدوء / يا بنتي .. حنا

زوجناك لولد عمك .. لغلاتك عندنا .. مانبي نزوجك لواحد ما يقدرك .. ويرخصك ..

العنود وهي تطالع جدها ابتسمت من تحت برقعها بسخريه / .. ...

راكان الغاضب بسخرية / الشكوى لله .. نحسبه رجال وزوجناه ..

ابو سطام بحده / راكان .. انا اتكلم لا تقطع هرجي .. العنود حطت يدها على فخذ راكان وضغطت عليها يعني اسكت ..

ابو سطام .. يرجع لهدوئه / راكان قال ان جدك سعد الله يرفع عنه البلا .. يبي يزوجك لولد بنته .. ما نشره عليه يبي

احفادة لبعضهم .. بس اللي يزعل بان الرجال ماهو كفو .. وقلنا نزوجك رجل كفو .. لكن الشيطان شاطر .. وانتم

صغار .. والمشاكل تصير بين مصارين البطن .. فكيف البشر ..

" العنود بداخله .. بسخريه / صغار .. تعدا الثلاثين صغير .. والا من الدلع خرب .." .. "

سكت لفترة بسيطة .. وهو يطالع ارضية المجلس البيضاء .. رفع راسه .. وبهدوء " .. والطلاق ابغض الحلال ..

والحين عندكم عيال .." بتال كان عاقد حواجبه ويحاول يسمع لجده للاخير " .. بتال لمن سمع كلمت عيال فتح عيونه

للاخير .. وباستغراب / أي عيال ..

سلطان ملتزم الصمت مثل ما طلب ابوه ../ ............

ابو سطام / انت عندك ولد وبنت .. تؤام .. " التفت للعنود " .. يا بـ ..

بتال يوقف وباستغراب مع غضب / لحظة لحظة يبه .. " التفت للعنود وبحده اكبر " .. أي عيال ..

العنود بغموض تطالعه من وراء البرقع والشيله على فتحت عيونها / ................

راكان جاء بيوقف العنود زودت من قبضة يدها يعني لا تقوم .. وراكان جلس وعقد يدينه على صدره ..

بتال بغضب / لا تسكتين .. من العيال اللي جايبتهم .. العنود زادت من الضغط على فخذ راكان تمنعه من الوقوف ..

وبهدوء / عيالك انت .. والا عندك شك ..

بتال بغضب / تكذبين .. " رفع اصبعه " .. هذي كذبه مثل كذبة بنات الجامعه وبنت خالتك مها ..

ابو سطام بحدة وصوت عالي / ولد ..

العنود باستغراب طالعت راكان وبهمس / أي بنات واي مها .. " راكان ميل فمه و رفع كتفه .. ما ادري " ..

بتال يلتفت بحدة على جده / يبه .. زوجتها لي استر عليها .. وبنتكم شريفه ما حد لمسها .. تطمن .. بس هي ما هي

مأمنه .. وانا معها تخون .. وانا قلت لـ اخوها قبل اختك ماهي على السنع .. ادبها .. وهو رماها عليه .. وانا علشان

لا اذبحها تركتها .. بس توصل لانها تتفق مع ولد خالتها واخته على قتل اختي .. فهذي وصلت حدود الشر ..

وتزود وتبتليني بعيال ما ادري من ابوهم فـ .. " ليسكت بصفعه على وجهه من يد راكان .. "

.. في وقت صرخة العنود / انا اخت نايف كايد عداه ..

ابو سطام جحضت عيونه من سمع كلمتها " انا اخت نايف كايد عداه " ..

العنود توقف وبشموخ / هيه انت " بتال التفت بقهر " .. الحشيمة ماهي بلك .. الحشيمة لابوي سطام .. اكرم الفارس

و ردوا له الكرم بالجفاء والطعون .. ماهي غريبه عليكم يا عيال الفارس لا بالاوله ولا بتاليه ..

خرجت بثقة وشموخ .. وتركت جدها تعصف به الذكريات .. وبهمس متعب / رجعت يا سند رجعت ..

راكان واقف بغضب / والله والله والله .. لو تـ ..

ابو سطام بعصبية / ولد .. اطلع .. اطلعوا .. " وهو ياشر لسلطان وراكان " ..

بتال كان بيطلع .. ابو سطام بحزم / انت اقعد ..

بتال بضيق يجلس .. ابو سطام بحزم / انت .. واش الهرج اللي قلته ..

بتال بضيق " وهو ياشر بيدينه " .. / يبه .. العنود ليه زوجتها لي ..

ابو سطام ياخذ نفس / علشان ما ياخذها رخمه .. بغيت لك الزين لكن انت مابك عقل ..

بتال يسحب شماغه وعقاله ويحطهم بحضنه .. حضن راسه بيدينه .. تنهد / ااااااااااااه يبه .. مو قادر اهدي ذا الراس

.. " رفع راسه ووجه احمر من القهر والغبن " .. يبه اصدق راكان واكذب عيوني .. والا اكذب راكان واصدق عيوني

.. شفتها وسمعتها .. ونبهت راكان عنها .. اختك يا راكان ..

وبين يوم وليله .. دخلتوا عليه وطلبتوا فزعتي .. وفزعت بس ما دريت عن ان الفزعه لها .. حرقت امي .. ووضرت

اختي .. وانا صقر حر يبه .. ما اكل الجيف .. وما اكل الا صيدة انا اخترتها .. " رجع راسه بين يديه " .. تعبت يبه تعبت ..

ابو سطام يطالع فيه بقهر وبنبرة مقصودة / البنت احد لمسها من قبل ..

بتال رفع راسه / لا يبه .. البنت عذرا ..

ابو سطام بنفس النبرة / معناتها محد صادها غيرك .. و " بقهر " .. جيفه .. " ضربه ابو سطام بالعصى على رجله "

.. بتال يرفع رجله .. وبضيق / يبه .. " وهو يصد " ..

ابو سطام بعصبية / وحطبه .. وامك .. ايش سوت لها ..

بتال بضيق / صار اللي صار وخلاص ..

ابو سطام يضربه بالعصا مره ثانية / قل ولا تسكت .. كل اللي عندك كله يا الاعمى .. بتال حكى كل اللي صار ..

وبضيق / وهذا اللي صار .. ابوسطام يطالعه بغموض / ..........

بتال باستغراب وضيق / يبه .. ليه تطالعني كذا ..

ابو سطام ياشر بيده / انت بك بلا .. مانت خالي .. يبيلك طقتين براسك يرجع لك عقلك ..

بتال بضحكة / يبه .. ايش طقتينه ..

ابو سطام / اها .. اها .. اضحك .. اضحك .. والله ان شفتها مع غيرك ليقوم جنونك .. مثل جدك سند .. سوا .. سواتك

.. وظلمها .. ويوم راحت مع غيره .. جن .. وبدال لايعقل .. ظلم ازود .. الله يسامحة ويغفر له ..

بتال بغضب / مع من ؟؟ .. من غيري .. ايش تقصد يبه ..

ابو سطام يصد عنه وبنبرة متلاعبه / ليه ما تدري انها انخطبت ..

بتال بغضب يوقف / ومن خطبها .. والله لو تتزوج وتترك العيال لتحلم تشوفهم ..

ابو سطام بسخرية / انا قايل بك بلا .. مو توك تقول منهم عياله .. يعني انت تقول ما هم بعيالك كيف بتمنعهم ..

بتال بارتباك وغضب / جدي .. انا .. اسمع .. يعني هم عيالي .. بس ليش ما قالت لي ..

ابو سطام يضربه بقوة " بتال فز واقف من الالم " .. / لانك خبل .. رحت وبتلت بالسالفه ولا حاكمت سيفك .. ذبحتها

وذبحت عمرك قبلها .. " وبغضب " .. اجلس ..

بتال جلس وبضيق / بس انا سمعتها ..

ابو سطام يقرب منه / متوكد انها هي ..

بتال بصدق / لا .. " هز راسه وبتاكيد " .. لا الصوت ولا الشبه ..

ابوسطام بسخرية / ما بك بلا .. اييييه .. الا بك بلا وكبير بعد ..

بتال بضيق / يببببببببببه ..

ابو سطام يقلدة / وحطبببببببببببببه .. " وبجدية " .. تهواها يا ولد ..

بتال بسرعة / لا .. " وهو يصد " .. " ما حس الا بالعصاه على ظهرة خلته يفز واقف " .. بتال بضيق / يببببه ..

ابو سطام بحزم / ما ابي ادعي عليك اللي فيك مكفيك .. يالخبل ..يوم دخلت بغيت تنكسر رقبتك وانت تتشفق على زولها..

بتال بسخرية وهو يطالع الطاوله / ايه ميت عليها .. من زينها والا من سنعها ..

ابو سطام بسخرية / حط عينك بعيني وقل ماهي بمزيونه .. ولا هي مسنعه ..

بتال بغموض وهو يطالع ساعته / ............

ابو سطام يوقف وهو يتوجه لباب المجلس / صالح ولد عمك وراضيه .. ولا رضى بترضى عليك ام سلطان ..

بتال يوقف جده .. وباستغراب / سمته سلطان ..

ابو سطام يلتفت عليه وهو عند الباب / اصيله وحشيمه .. ماهي مثلك .. خرج ابوسطام ..

وترك وراه بتال يصارع القهر والغضب اللي بداخله .. اخذ شماغه وعقاله وطلع بسرعة من المجلس ومن القصر .. توجه لسيارة ..

ركب سيارته وشغلها بس وقف اول ما شاف سيارة زياد توقف قباله وركبت معاه حرمتين وكل وحده معاها طفل صغير

ـــــــــــ
قبل نصف ساعة ..

دخلت لجناحها بغضب .. شافت ساره لابسه وجالسه تلعب سلطان والظبي ترضع بالرضعه ..

بعد دقائق دخل راكان وراها وبغضب / مرة ثانية لا تدخلين مكان ما قلت لك تعالي فيه ..

العنود بغضب / ................

راكان بغضب / لا تسكتين ..

العنود بغضب / راكان ابعد عن وجهي لا اقول شي ما يعجبك ..

راكان بغضب / لا لاتسكين قولي ..

العنود بغضب / اذا فيه عتب ولوم يطيح عليك .. كل اللي حنا فيه بسببك انت .. انانيتك .. ما اخيلت احد يغليك الا

وعذبته .. ابوي وامي وهذا انت خسرتهم .. وانا " وهي تضرب صدرها " .. هينا نار وجع محد يدري عنه الا الله ..

وهذي " تاشر على ساره " شايله حمل من سنين ماهو لعمرها .. وانت درست وتزوجت وعشت حياتك طول بعرض

وكل اللي صار ما علمك درس لا .. الا زدت وتجبرت بأنانيتك تبي تحرم بنتك حق الطفولة .. تبي تحرم نفسك حق الابوه

.. متى تبي تفوق لمن تخسر كل شي حولك .. لمن يفوت الفوت .. " سمعت صوت بكى الظبي وسلطان وساره " ..

العنود بغضب تضرب راكان على صدرة ../ اطلع برا اطللع براااااا ..

" طلعته برا الجناح وقفلت الباب " .. " توجهت للي جالسين على السرير ويبكون "

وبحنان حملت الظبي ..و ضمت ساره من الجنب .. قبل راسها .. وبحنان / خلاص حبيبتي .. خلاص .. " ابعدت يدها

عن ساره و سحبت الرضعه واعطتها الظبي .. والرضعه الثانية اعطتها سلطان " .. بعدها بدقائق .. دخل زياد .. وهو

ما يدري عن العاصفه / هاا جاهزين ..

العنود تنهدت / ايه .. " لفت الظبي وسلطان بفرشاتهم " ..

" التفتت لساره " .. يالله انتي خذي الظبي ..

ساره ببحه / تبين تشيلينهم .. العنود / ايه .. ماني بضامنه احد يهتم فيهم .. امشي .. " خذت سلطان وحملت الشنطة وطلعت "..

ـــــــــــــــ

في مجلس الحريم ..

مريم بضيق / وليه تخلينها تاخذ الصغار معاها ..

مياسة / كانت متضايقة وما بغيت ازيد عليها خلها براحتها ..

العنود " ام سند " .. بفضول / ليه متضايقة ..

مياسة / ابوي طلبها للمجلس وكان فيه سلطان وبتال وراكان وما ادري ايش صار .. هي وراكان خرجوا وكانهم نار شابه ..

مريم بضيق / لا حول ولا قوة الا بالله ..

العنود بحماس / وايش صار .. ايش قالوا ..

الهنوف بقهر / العنود ... يازينك بهالسوالف .. والا لك لو صار شي ها والا ها ما عرفتي تسوين شي ..

العنود بضيق / الهنوف .. ايش له الحين تضيقين صدري ..

الهنوف بقهر / لا والله .. ضاق صدرك .. انتي ما تشوفين نفسك نسخة الجوهرة .. تدورين على خرابك ..

الجوهرةدخلت / وايش فيها الجوهر يا الهنوف ..

الهنوف طالعتها بنظرة سخرية وصدت / ................

الجازي / لا اله الا الله .. اذكروا الله .. ايش فيكم .. الهنوف توقف / انا ابي اروح عند امي وخالتي ابرك لي ..

مريم توقف / وانا بعد .. مياسة وقفت والجازي ..

العنود / وليش انا اقعد حتى انا طالعه ..

الجوهرة مسكت العنود / وينها ؟ ..

العنود باستغراب / منهي ؟!!..

الجوهرة بسخرية / العنود .. وعيالها ..

العنود / راحت تتسوق .. "

وتركتها وراحت للحديقة مكان مو جالسه امها وخالتها " ..

ــــــــــــ

بيت ابو بتال ..

جناح سمر ..

غرام وشيخة بحضنها / الحين ايش اناديها شيخة والا الزين ..

سمر بضيق / اكيد الزين .. غرام انتي بس تبين تحرقين دمي ..

غرام تضحك / هههههه لا سمسم بس صدق ابوها يقول شيخه .. وانتي تقولين الزين .. احترنا ..

سمر بقهر / انا اللي حملت فيها وانا اللي تعبت .. وهو بارده مبرده سماها .. لا بعد ما جني ولا زارني بالمستشفى ولا

البيت .. ولمن راح للمستشفى راح علشان طلبت منه مدام العنود ..

غرام / انتي شفتي صور عيال اخوك ..

سمر بضيق / لا .. غرام بحماس التفتت لشجون اللي عيونها بالجوال / شجون عندك صور اولاد بتال ..

شجون وهي مركزة مع الجوال تراسل .. بعدم اهتمام / ايه .. ايه ..

غرام تطالعها باستغراب وشك .. / شجوووون .. من تراسلين ..

شجون رفعت راسها .. وببرود / نعم ايش تبين ..

غرام رفعت حاجب .. وبجمود / عندك صور لعيال بتال ..

شجون ترجع عيونها للجوال .. وببرود / لا ..

غرام تنزل شيخه من حضنها وتحطها جنب امها .. طالعت شجون بنظرات شك ..

دخلت رنا ومعاها حافظة فيه كيك / سلام .. " وهي تنزل الملثم " ..

البنات / وعليكم السلام ..

سمر / وين البنات ..

رنا ابتسمت / نوال حلفت عليهم ما يروحون ويتركونها .. وجلسوا في بيت جدي .. غرام بعد ما نزلت رنا عبايتها

ولفتها جلست على الكنب وحطتها جنبها .. ابتسمت وبهدوء / ايشلونك اليوم ..

سمر ابتسمت / تمام ..

رنا طلعت جوالها وقف وتقدمت من سمر وجلست بطرف السرير .. وبابتسامه / جايبه لكم صور جديدة لـ اولاد العنود

.. فتحت جوالها .. و ورتهم سمر وغرام ..

سمر تطالعهم بشغف .. ابتسمت .. واشرت على صورة سلطان / يشبه بتال ..

غرام بضحكة / كيف مو واضح صغير ..

سمر بحماس / لا والله شوفي هينا .."وهي تاشر على خشمه " .. بتال لعصب يجي على راس خشمه مثل الخط .. كذا

.. غرام تطالع بصورة .. وباعجاب / ما شاء الله تبارك الرحمن .. ما شفت مثل زينهم .. ما شاء الله ..

رنا تبعد غرام وتاخذ شيخه وتحطها قبالها .. وتبداء تصورها ../ ساره آمنتني تقول صوريها اشتقت لها ..

سمر صدت بضيق ... غرام / ليش ما جات ..

رنا ببراءة / تقول راكان حلف عليهم ما يطلعون هي والعنود .. سمر لفت على رنا وبعبرة / ليه ؟..

رنا ارتبكت وطالعت غرام .. غرام بهدوء / كيف ليه .. انتي ناسيه ان بتال طلق العنود .. فما يصير تجي ..

سمر والدمع معلق على رمشها / ..........

غرام بهدوء / راكان لساته الغضب بداخله .. موت ابوه و امه وطلاق اخته .. اعطيه فترة ليقدر يتماسك .. سمر هزت

راسه وهي تمسح دموعها اللي نزلت / ...............

غرام بابتسامه / يالله اهتمي بنفسك .. وبصحتك حتى لخلصتي نفاستك ورجعتي بيتك تكونين قادره على انك تعاقبينه ..

سمر ابتسمت / هههه الله يعين اللي بياخذك .. هههههه ..

غرام بغرور / الا وياهني ياله .. البنات / ههههههههههههههههههههههه

غرام التفتت على شجون .. وشافتها عيونها على الجوال وما شالتهم .. غرام وقفت بهدوء وتوجهت لشنطتها ..

وكانها تبي تاخذ شي منها .. مرت من خلف شجون وقفت طالعت ايش تسوي ومع من تدردش ..

وشافت سمية .. تركتها وراحت لشنطتها طلعت جوالها .. ورجعت لسمر ورنا .. وقلبها قارصها من ها سمية ..

ـــــــــــــ

جناح مياسة وبناتها ..

" ريما .. ريهام .. رنيم .. هيفاء .. نوال .. ابرار .. اماني وروان " ..

ريما / لا صدق ما يصير فشلة مره ..

نوال بتأييد / ايوه .. تخيلي بس رايحة بيتهم .. وشافني اكيد بيسوي مصيبة .. وهو عقلة فاصل ..

البنات / ههههههههههههه

هيفاء بضحكة / لا عاد ما اسمح لك تعيبين على ولد اختي ..

نوال بنص عين / لا والله تلوميني .. " وهي تقلدة " .. نوووووووووواااال .. " بخوف و هي حطه يدها على صدرها "

.. بغى قلبي يوقف هذاك اليوم ..

البنات / هههههههههههههههههههههههههههههه نوال بضيق / على ايش تضحكون .. لو صار لكم اللي صار

وارتعبتوا ما كان ضحكتوا ..

البنات كل وحدة ميته من الضحك .. / هههههههههههههههه رنيم توقف .. وبالم / اااه هههههه حسبي الله على

عدوينك يا نوال هههههههههههه .. نوال فتحت عيونها / ........... ابرار / هههههههه وجهك وانتي تعبرين رهيييييب

.. ههههههههه .. سعود سدد دينه .. هههههههههه ..

نوال رفعت حاجب .. وبقهر/ يا زينك ساكته ..

البنات / هههههههههههههههههههههه


ـــــــــــــ

بعد المغرب ..

بيت ابو سطام ..

ابو سطام وام سطام ومياسة .. بصاله الثانية .. على الكنب .. ابو سطام بهدوء / جاني فهد .. يقول راشد يبي يرجع

حرمتة وبناته للبيت ..

ام سطام طالعت بنتها .. ورجعت طالعة ابو سطام / وايش قلت له ..

ابو سطام / اللي تقوله مياسه ..

مياسه بغصة / ثقلت عليك يبه وانا وبنات .. ابوسطام بنظرة غضب .. وبحزم / بنت ..

مياسه بعبره / يبه ما ابيه .. ما ابي ارجع له .. ابي ارتاح ..

ابو سطام بهدوء / ايش سوا .. ان كان على رنيم فهو ابوها لو ياطىء على رقبتها ..

مياسه بغصة / يبه خلها بالصدر تجرح ولا تطلع لبرا وتفضح ..

ابو سطام بغموض / .............

ام سطام تنهدت بضيق / الله يهديك ويصلحك .. ويريح بالك .. وقفت مياسة وراحت لمطبخ تجهز للعشاء مع الخدامة

... ابو سطام تنهد وبنبرة مقصودة .. / اليوم العنود استفزعت .. ونادت .. " انا خت نايف كايد عداه " ..

ام سطام حطت يدها على قلبها .../ .............

ابو سطام بضيق / بتال مهتويها .. مهتويها ازود من سند .. مهتويها اللين اعتمى .. الرجال مايعرف يمينه من شماله

.. ام سطام بخوف والم / ابعده ابعد ه.. ما ابي انوجع مرة ثانية .. ما ابي بطش سند يرجع .. لا توجع البنيات يا سعود

.. ابو سطام بثقة / لا تخافين .. غلطة ابوي وعمي جابر ماني بمكررها ..

وسكت الاثنين وكل واحد يرجع لاوجاع دفنت .. والي بدا بوادر رجوعها مع رجوع شبيهة الظبي ..

ــــــــــــــ

بالمول ..

بدورة المياه .. " اكرمكم الله " ..

ساره ماسكة الظبي .. والعنود تغير لسلطان بالحمام .. خرجت العنود .. ساره بضيق / الحمد لله ..

العنود بضحكه / ليش ضايقه ..

ساره بضيق / عيالك .. مره يبكي يبي رضعه ومره موسخ ومره .. اوووف ..

العنود ابتسمت وهي تلف سلطان وتعدل نفسها .. / امشي زياد برا ينتظرنا .. "

طلعوا من دورة المياة وشافوا زياد واقف .. ساره انتبهت للعربيه الي بجنب زياد " ..

ساره بسرعة توجهت لزياد / احسن شي .. " وهي تنزل الظبي فيها " .. بسم الله ..

العنود بابتسامه / حبيبي والله .. تسلم .. " نزلت سلطان بجنب اخته وهي تسمي بالله " ..

زياد بابتسامه / الحين ارتاحوا وانا ادفعهم .. واقعد برا المحل وانتم خذو راحتكم ..

ساره تنهد / احس بحريه ..

العنود بمزح تضربها على راسه / يعني الظبي ضايقتك .. خلاص ما عاد تمسكينها ولا تلعبينه ..

ساره تنزل وتقبل خد الظبي / لالا امزح .. اصلا ما اقدر ابعد عنهم .. هههههه .. اخذت العنود كم لبسه لها وكم لبسة

لسارة وكم لبسة لظبي وسلطان

واشياء خاصة ومهمه ..

ــــــــــــــــ

على البحر ..

راكان بضيق / صدقت في اللي قالته .. انا حاس بقهر بقلبي ونار ماني قادر اطفيها ..

عناد تنهد / لارحت مكه ادعي ربك صدق .. واغسل قلبك .. وراح تلقى قلبك هدي ..

راكان يهر راسه بنعم / ............

عناد بعد صمت لثواني .. فرك لحيته باصابيعه .. / نويت اتزوج ..

راكان التفت عليه بصدمه / ........

عناد بارتباك / مو اتزوج اتزوج ... يعني كذا .. " وهو ياشر بيده في الفراغ " .. ما ادري .. اخطب ايه اخطب ..

راكان / ههههههههههههههههههههههههههههههههههههههههههه

عناد ابتسم / ايش يضحك ...

راكان / ههههههههههههههههههههههههههههههه

عناد / هههههههههه .. هذا كله فرحة لاني نويت اخطب اجل لا تزوجت ايش بتسوي ..

راكان / ههههههههههه ومن .. هههههههههه ومن تعيست الحظ ..

عناد بغرور / الا قول سعيدة الحظ ..

راكان / ههههه اكيد .. اكيد غرام ..

عناد بضحكه / ايه وفيه خبله تقبل بي غيرها ..

راكان / ههههههههههههههههههههههههههههههههه عناد / هههههههههههههههههههههههههههههههههههههه

.. راكان يوقف وبضحكة / قم ههههه قم نروح لعشاء طلال قم ..

ـــــــــــــــــ

بالاستراحة ..

ابو بتال / ان شاء الله بعد ما يرجعون عيال سطام من مكه .. ابي اسوي عشاء صغير علشان عيال بتال ..

بدر / اهم شي اكون انا موجود ..

ابو بتال / ما جاك نقل للحين .. بدر / لا والله .. وكثير يقولون لي يمكن بعد سنتين او ثلاث ..

ابو عناد / لا ان شاء الله ندور لك على معرفة ونجيبك جنبنا ..

بدر / انا الحمد لله قريب مو ذاك البعد .. بس ساعتين روحه قبل بداية الدوام وساعتين وزود رجعه .. هذي اللي تتعب

.. ابو سند / الله يحميك من الخط ودروبه .. وهالحديد .. الكل / امين ..

طلال يدخل / الا بتال وراكان وسند وعناد وين ..

سند من وراه / السلام عليكم .. هذا انا جيت ..

ابو سند / ليش تاخرت ياولد ..

سند / ابد بس الحرمة عندها مراجعه بالمستشفى وتاخرت ..

فارس بفرحة / ايش المولود ولد والا بنت ..

سيف بضحكة / اكيد بنت ..

سند بضحكة / ماني بقايل لكم ..

فارس بحماس / قلي بس انا .. علشان اجهز الهديه من الحين ..

ابو سند بسخرية / ومن زين هديتك .. شفنا اللي جبته لبنت اختك ..

فارس بصدمه / يبه انا هديتي لبنت مر ومه مو حلوة .. " التفت لطلال " بالله ياطلال احلا هديه جات لبنتك من عند

من ..

طلال بصدق / من ابو فهد ..

سيف / افااا .. وهديتي ..

طلال بضحكة / يعني بتسون نفسكم ما شريتوها مع بعض ..

سيف وفارس / لا والله ..

طلال / ههههههههههه الاسورة نفسها اللي انت جبتها هو جابها ..

سيف طالع بفارس / قلت الاشكال ما تاخذ الا هي .. فارس / وهي فيه احلا منها .. انا تعبت وانا ادور شي حلو ..

ابو سند التفت على ابو طلال / وانت ايش جبت لها .. ابو طلال ابتسم / يكفي سمحت يسمونها باسم مريم ..

ابو بتال بضحكة / الله اكبر عاد ياها الاسم ..

ابو طلال بنغزة / عاد من زين اسمك .. حتى صاحبه ما بغاه .. واول ما .. " وهو ياشر على الـ أي فون " ..

ابو بتال / هههههههه يا فديت سميي .. " مد يده " . هات هات خلني اشوفها .. وارسلها على بتال ..

ابو عبدالعزيز يمد يده .. ويعطي اخوة الـ اي فون .. ارسلها ابو بتال على جواله .. ومن جواله على بتال بالواتس

ــــــــــــــ

بالمزرعة ..

بتال .. جالس على فرشة مفرشها بالارض .. وشاب الحطب قباله .. يحرك الحطب بعصى في يده .. ويزيد النار حطب

.. رفع راسه وسرح لبعيد .. وهو عاقد حواجبه .. تذكر الكم ليلة اللي قضاهم معاها بهدوء .. وابتسم وتغيرة ملامح

وجهه .

. ....../ بسم الله عليك ..

قفز بتال بخرعة / عم ابو محمد .. ما .. ما حسيت بوجودك ..

ابو محمد ابتسم / اللي ماخذ عقلك يتهنى به .. بتال رجع يحرك النار والضيق بوجه ..

ابو محمد / ايش اللي مضيق صدرك .. بتال يهز راسه / ما في شي ..

ابو محمد / لا تكتم بصدرك يا ولدي .. بعض الاحيان الحكي يفتح عينك على شين غافلن عنه ..

بتال تنهد بضيق .. وبداخله " مثل ما جدي فتح عيني على الي معمي عنه " .. ا

بو محمد يوم شاف بتال ساكت .." قال يمكن ما يبي يتكلم "..

بتال بعد فترة / لي رفيق تضاربت معاه وافترقنا ..

ابو محمد ابتسم .. وبهدوء / هو المخطي والا انت ..

بتال بضيق / انا وهو .. " تنهد " .. سمعت حكي وحكمت عليه .. وهو ما دافع ولا حكى .. وخلاني امشي بظلمي ..

ابو محمد بنبرة مقصودة / تعزه وتغليه ..

بتال كان يحرك الحطب .. رفع راسه وطالع ابو محمد بضياع .. ورجع يطالع النار / .......... وبعد فترة صمت ..

ابو محمد / تعشقها ..

بتال رفع راسه وطالعه بصدمه / ...........


البارت 29 ..




الله مــــن هـــمٍ تزايـــد علــى الــروح
طغــى عليها لــين روحـــي دمـرها
جــروح ســــد جـروح والقلب مجروح
فـي كـل ليـل العـين تشكي ســهرها
بــاب العنــى شفتــه مشـرع ومفتــوح
هـذي مـوردها والأخـرى صـــدرها
والصـدر قـام يـغــوش ياقـوم ويفـــوح
والنـار شبت فـي ضميري ســعرها
كــل السـبايب جــــادلٍ مــنـه مـــذبوح
عليـه عــينٍ تسحــر اللـي نـــظرها
مـــاودي أعـــــدد مزايــاه وأبــــــوح
مـن الأظــافر لــين هامت شــــعرها
الـعنق عنق الريــم والخصـر ممسوح
يــازين مــبسمها وزمــت نـــــحرها
بالمختصر غرون من الــبيض مملوح
مـثل الـقمر بـــالزين ســاطع قـمرها
جـعل الخيـال اللي سـرى بـــرقه يلوح
يــمطر على داره ويسـقي شـــجرها
نــطلبك يــامعبود يامنجـــين نــــــوح
يـامعـتني بــالناس عــــالم قـــــدرها
تــفرج لمنهو يزعج الصــوت وينوح
وســود الليــالي لـه تــزايد قـــشرها
وتـرد مـــنهو غاب والعـــذر مسموح
حبـــي بـــحبه ســــابحٍ فـــي بحرها
بيـوت شعــري لاسرت تبـعـد الشوح
وجــزل القوافــي لي تــقادح سـطرها
لــو مايخفف شعري الـهـــم والبــوح
عــيني خطيــر الهــم يعمي بـــصرها








بمكة المكرمة ..

احد الفنادق المجاورة للحرم ..



راكان / الحمد لله .. " وقف عن الطاولة وتوجه للكنب " .. " طلع جواله من جيبه وصار يفتش فيه " ..
ساره قاعدة على الكنب وتتراسل مع البنات بالواتس ..
العنود لملمت باقي الاكل ونظفت الطاولة .. شلت الصحون وتوجهت للمطبخ .. غسلت الصحون ونظفت المطبخ ..
اخذت سلة الزبالة " اكرمكم الله " .. وطلعتهم لعند الباب .. رجعت للمطبخ واخذت ابريق الشاهي وتوجهت لراكان ..
زياد طلع من الحمام .. وهو عند الباب .. العنود بهدوء / زياد .. " التفت عليها زياد " ..
العنود / اكرمك الله .. ممكن ترمي الزباله برا ..
زياد ابتسم / ابشري ..
العنود سكبت الشاهي بالفناجين .. قدمت لراكان وتركت فنجان على الطاولة امام المكان اللي بيجلس عليه زياد ..
واخذت فنجان .. راكان قفل جواله .. طالع ساره وشافها مركزة بالجوال .. ابتسم والتفت على العنود ..
راكان وهو مبتسم / متحمسه ..
العنود ابتسمت / يتكلمون عن المدرسة .. تبي تدخل علمي ..
راكان ابتسم والتفت عليها .. مد يده ولعب بشعرها .. ساره بضيق / راكااااان ..
العنود وراكان / هههههههههههه
راكان التفت على العنود وبهدوء / بكره نمشي لجدة .. نزور منار .. ونتمشى فيها شوي ..
العنود هزت راسها / على خير ان شاء الله .. متى نمشي ..
راكان / نصلي العصر .. ونمشي .. يعني اغراضكم تكون جاهزة قبل العصر .. وارتبها بالسيارة ..
ساره التفتت عليهم / ما نروح لـ الطائف ..
راكان بتلاعب وهو يشرب من فنجان الشاهي ويطالع لقباله / لا .. ورانا شغل .. وانتي وراك مدرسه ..
ساره بضيق / بس انت وعدتني ..
راكان بتلاعب / اشتقت لشيخة .. وابي اروح لها .. هي دلوعتي .. وانتي بطقاق ..
ساره صدت بضيق .. والعبرة خانقتها .. تلعب بجوالها والشاشة مو واضحة قبالها من الدموع ..
راكان التفت عليها وابتسم .. رجع ظهره للكنبه وسحبها لحضنه .. قبل راسها وبحنان ..
.. وهو يقرص انفها / امزح معاك يالدلوعه .. من عيوني نروح .. كم سارونه عندي .. كم يوم تبين تجلسين ..
ساره هزت راسها / ما ابي خلاص ..
راكان / هههههه .. طيب اجل حتى منار مافي لها روحه ..
ساره مسحت دموعها وصدت عنه .. حاولت تبعد عن حضنه لكن ما سمح لها راكان ..
زياد جلس مكان وابتسم / ليه زعلتها ..
راكان بابتسامه / لاني احبببببببهههاااا " وهو يقبلها بخدها بقوة " ..
ساره / اااااااي .. وجعتني ..
راكان يقبلها مره ثانيه / ما راح اتركك .. الا اذا قلتي خلاص ماني زعلانه ..
ساره تحاول تبعد بس ماقدرت / خلاص خلاص .. ماني زعلانها .. خلاااااااااص ..
راكان تركها .. وهي بعدت عنه وهي تعدل بلوزتها اللي تجعلكت .. / اوووف خنقني " مسحت على شعرها تعدله " ..
راكان يرفع يده .. وكانه بيحضنها مره ثانيه .. ساره بضحكة / لالا خلاص ما خنقتني ..
راكان / ههههههه تادبي .. " التفت على العنود " .. كم يوم تبون بالطايف ..
ساره / مو الطايف .. الطائف .. بـ الاف .. مو بالياء ..
راكان التفت عليها ورفع حاجبه وكنه يهدد .. ساره بتراجع / لالا الطايف بالياء .. بالياء " وهي ترجع تمسك جوالها " ..
راكان التفت على العنود / كم يوم ..
العنود بهدوء / على حسب الجوا اذا طيب جلسنا يومين او ثلاث واذا مو حلو .. مشينا لـ الخبر على طول ..
زياد بهدوء / منار متى تبينا نروح لها .. بعد المغرب ..
راكان / انا عرفت العنوان .. على طول نروح لها ونبقى شوي .. نصلي المغرب ونطلع برا .. مانبي نكلف عليهم ..
العنود / افضل ..
ساره تثاوبت .. العنود انتبهت لها .. / سارونه حبيبتي روحي نامي علشان تصحين لصلاة الفجر ..
سارة تطالع لساعة ../ توه بدري الساعة 11 ..
راكان بهدوء / لا مو بدري .. روحي نامي ..
ساره بعتراض / انا مو صغيرة لبغيت انام اقوم بدون لاحد يامرني ..
راكان ابتسم / مو ضغيرة .. طيب لا تنامين هينا وبعدين نبلش فيك انا وزياد .. تراك دوبيه ..
سارة رفعت حاجب بغرور ووقفت / على الاقل ازين من حرمتك ..
راكان ابتسم ونزل راسه يطالع فنجان الشاهي .. ساره فكرة انه زعل .. نزلت نفسها وقبلت راسه ..
ساره بعتذار / اسفه راكوني والله مو قصدي ازعلك ..
راكان بضحكة خفيفه / ههههه لا مازعلت .. يالله روحي نامي .. تصبحين على خير .. " مسك يدها وقبلها بحنان " ..
ساره راحت للعنود وقبلت خدة .. وبمزح / اباي انام بس عيالك لا يزعجوني ..
العنود بمزح / لا تشخرين وما راح يزعجونك ..
ساره شهقت .. وراكان وزياد والعنود يضححكون عليها .. ساره بزعل / انا اشخر ..
زياد بضحكة / لا تمزح عليك .. " مسك يدها وقبلها " .. احلام سعيدة ..
ساره وهي متوجه لغرفة النوم .. / يالله انا ابي انام وانتم اعقدوا اجتماع الامة .. تصبحون على خير ..
الكل / وانتي من اهله ..
راكان بهدوء بعد ما دخلت ساره لغرفته / كيف راسك الحين ..
العنود تنهدت / راكان .. قلتلك بس لاني زعلت .. الحين طيبه .. لا تشيل هم ..
راكان / وايش اللي زعلك ..
العنود بهدوء وهي تنزل فنجان الشاهي / ولا شي ..
راكان طالع زياد ورجع طالع العنود / العنود ما عاد ابيك تخبين شي .. يكفي اللي صار ..
العنود التفتت عليه وبحدة خافته / بالاول تعدل انت .. وبطل انانية .. خليني اثق فيك وبعدين راح اقل كل اللي عندي ..
" وقفت " .. تصبحون على خير .. " تركتهم وتوجهت لغرفة النوم " ..
زياد بعد مادخلت العنود لغرفة النوم .. التفت لراكان وبهدوء / ليه ما قلت لها ان المحامي اتصل ..
راكان / انتظر القضية تنتهي للاخير .. وتتقفل وبعدين اقول لها ..
زياد / راكان ؟
راكان وهو يلعب بجواله / هممم ..
زياد " بستغراب " / خالتي شريفة ليه كانت .. اممم .. كذا .. ما ادري احسها كانت تكرهنا ..
راكان بغموض / لانها مو خالتنا ..
زياد بستغراب / كيف ..؟
راكان رفع راسه / الحين امي وخالتي خديجو وخلود مو فيهم ملامح من بعض ..
زياد / الا ..
راكان / وشريفة كانت غير .. واللي عرفة باخر سنة من بعد رجوعي من امريكا .. ان شريفة مو خالتي بالصل ..
زياد بستغراب / اجل ..
راكان / شريفة ارضعتها جدتي الظبي .. وربتها بيننا .. كانت فيه حرمة جارت جدتي توفت هي وزوجها ..
" وكانه يحاول يتذكر " .. احترق البيت او شي .. المهم .. جدتك اخذتها ورضعتها و ربتها ..
زياد / وليه ما اخذوها اهلها ..
راكان يهز اكتافه / ما ادري .. يمكن مالها .. " وبضيق " .. خلاص ماتت وانتهاء الموضوع ..
زياد هز راسها .. راكان وقف .. / يالله خلنا ننام ..



ـــــــــــــ





بيت ابو سطام ..

شقة رعد ..

دخل شقته بهدوء .. شاف هيفاء جالسه قبال التلفزيون .. اول ما شافته .. وقفت وتقدمت له ..
هيفاء بابتسامه / هلا .. " مدت يدها بتاخذ شماغه " ..
رعد سحب شماغه وعلقها على العلاقة القريبه من المدخل .. تقدم خطوين ونزل جواله والمفاتيح والمحفظة ..
دخل غرفة تغير الملابس وسحب ثوبه ورماه على سلة الملابس .. ودخل الحمام ..
هيفاء واقفه عند المدخل .. له يومين يتصرف معاها بغرابه .. وكانها مو موجودة .. " معقول قرب وقت الطلاق "..
رجف قلبها .. التفتت على الغرفة وشافته يدخل للحمام .. توجهت للمطبخ و جهزت وجبة خفيفه .. فطاير جبن ..
وكاس عصير مانجو .. صارت تعرف كل التفاصيل اللي يحبها .. اخذت الصينية وطلعت لصالة قبال التلفزيون ..
طلع رعد من الحمام وهو ينشف شعره .. شاف البجامة جاهزة له .. لبسها وتوجه لغرفة النوم .. وقف قبال التسريحة ..
مشط شعره وتعطر .. توجه للإضاءة طفاها .. وراح لسرير رفع الفرشة ودخل تحتها ونام ..
هيفاء بالصاله قبال التلفزيون .. استغربت من إضاءة غرفة النوم ظلمت .. هيفاء بصدمه وداخله .. " معقول .. نام " ..
بعد دقائق .. وقفت وتوجهت له .. فتحت الاضاءة وتوجهت لسرير رفعت الفرشة بحدة .. / رعد ..
رعد ماكان نايم .. اصلا ماقدر ينام .. اول مرة ينام على السرير .. شم ريحة عطرة وحس بالنار شاعله بكل جسمه ..
هيفاء حكت يدا على كتف رعد وهزته .. وبحزم / قوم وتكلم معاي .. ليش تتصرف كذ..... هئئئئئئئئئئئئئئ ..
رعد سحبها ونيمها على السرير .. وصارت تحتها .. هيفاء تطالعه بصدمة ..
رعد بغضب / ليه .. ليه تقولين لهم اني ما لمستك .. ما توقعتك منحطة لهالدرجة .. بائعة هواء ..
حس بشي حار على وجهه .. هيفاء دفعته بيدينه ووقفت مبتعده عن السرير .. وبحدة وصدرة يطلع وينزل ..
....../ انا ما قلت لحد .. وانا مو بايعة هواء .. ولو ابي اقول لحد عن اللي بيننا كان قالته من اول شهر ..
مو بعد ما قرب زواجنا على سنه .. " رفعت اصباعها بوجهه " .. وانا قلت لك امك وابوك وامي كلهم يلمحون لشي ..
رعد وقف وقرب منها / انهم ابطيتي وما حملتي .. لكن مو انك بنت .. وانا ما لمستك ..
هيفاء بعصبية / وانت شايفني قليلة ادب اتكلم واقول ما لمسني .. وزوجي مو قادر عـ....
رعد جن جنونه .. ومن بين اسنانه وهيفاء مرمية على الارض وحاطه يدها على وجهها / قادر وغصب عنك ..
هيفاء والغصة بحلقها .. لملمت نفسها ووقفت ../ زوجي مو قادر على نسيان حبيبته ..
" صدت عنه وتوجهت للغرفة الثانية دخلت وقفلت الباب على نفسها " ..
رعد جلس على السرير وحط يدينه على راسه .. وهو يتذكر ابوة قبل يومين ..
ابو سطام بهمس / متى ناوي تدخل على مرتك ..
رعد بستغراب / اي مره ..
ابو سطام / هيفاء .. انت تحسبني ما ادري انك مالمستها .. انا عندي العلم ..
رعد ابتسم وبارتباك / يبه ايشلون مـ....
ابو سطام بحزم / اسمع يا ولد .. لك اسبوع .. ان ما جاني العلم انك دخلت عليها ..
وصارت مثل الرياجيل .. ليجيك علم شين .. والحين قم ورح لمرتك وفرح خاطرها ..




ــــــــــــــــ




بيت ابو طلال ..


شقة طلال ..

طلال يلعب مريم .. / بابا .. بابا .. يالله حبيبتي قولي بابا .. مريومه حبيبت بابا ..
مرام بهدوء جلست جنبهم .. طلال صد وصار يطالع التلفزيون ..
مريم بكيت .. مرام اخذتها وراحت لغرفتها .. غيرت لها ورضعتها ونيمتها ..
طلعت وشافت طلال يطالع فلم على mbc2 ومندمج معاهم ..
مرام عارفة انه زعلان .. توجت له وجلست جنبة .. قبلت كتفه وبهمس / اسفه ..
طلال بجمود يطالع التلفزيون / ...................
مرام والعبرة خانقتها .. / والله كنت ابي اقول لك من اول شهر بس ...
طلال بجمود / بس ايش .. تنتظرين تولدين وبعدين تقولين ..
مرام حطت يدها على فمها تكتم شهقتها .. طلال التفت عليها ورفع حاجب / تصبحين على خير ..
وقف وتوجه لغرفة النوم قفل الباب وتركها وراه .. مرام رمت نفسها على الكنبة وصارت تبكي ..




ـــــــــ



بيت ابو طلال ..

جناح الجازي ..

الجازي تحط الكريم مرطب على يدينها ../ ما شاء الله على مريم .. قالت لي انهم عيال بتال مو عيال نايف ..
عبدالعزيز ابتسم / ايه قالت لي .. " وبعد صمت لثواني .. بنبرة " .. الجازي ..
الجازي التفتت عليه باستغراب .. وقفت وتوجهت له وجلست بطرف السرير من جنبة / عيونها ..
عبدالعزيز مسك يدها وباهتمام / على انك انتي ومريم ضراير الا انك اقرب وحدة لها ..
الجازي / مريم قبل ما اكون ضرة لها انا بنت عمها ..
عبدالعزيز يهز راسه ويعدل جلسته وباهتمام / الجازي حلفت بالله .. تقولن لي مريم مرة شكت لك من شي ..
الجازي صدت .. مهما كان هي انثى وتغار .. / ايش قصدك ..
عبدالعزيز تنهد بضيق / مريم واضح انها تعبانه بس ماتبي تقول .. انتي تعرفين حالتها ..
من بعد ولادتها بطلال .. وتعبها اخر مرة .. خايف عليها ..
الجازي باهتمام / من ايش .. مريم ولا مره اشتكت من شي .. واذا تعبت يكون التعب الشهري المعتاد ..
عبدالعزيز باهتمام / ايشلون ..
الجازي بخجل / يعني .. الشهري يعني .. العادة ..
عبدالعزيز تنهد بضيق وبهمس / الجازي .. مريم اخر مرة جاتها الاتهابات حادة ..
لو ما لحقنا وعالجناها .. كان سببت لها سرطان بالقناة لبولية .. وانا خايف لا تسكت على نفسها وتتعب ..
الجازي بخوف / بسم الله عليها .. لا ان شاء الله ما فيها شي ..
عبدالعزيز / اسمع ..انتي قولي له انك شاكة بنفسك وتبين المستشفى وتبينها معاك ..
ولا راحت المستشفى اجبريها تسوي تحاليل .. تمام ..
الجازي تهز راسه / طيب ..
عبدالعزيز تنهد بضيق وشد الجازي على صدرة .. وبهمس / خلينا ننام .. وبكرة تسوين اللي قلته ..




ــــــــــــ

يوم جديد ..


بالمزرعة ..

في المجلس الخارجي ..

فتح عينه وشاف الضوء قوي .. معناته بانه مو صباح .. يمكن الظهر ..
رفع نفسه من الفرشة وهو يحس بجسمه مكسر .. التفت على يمينه اول ما سمع الصوت الساخر ..
.........بسخريه / يالله تمسية بالخير ..
بتال بصوت مبحوح واستغراب / انت متى جيت ..
........ وهو يصب له فنجان قهوة / قبل الفجر بساعة .. اتصل عليه ابو محمد .. وقال انك تعبان ..
بتال يحاول يتذكر .. التفت عليه وبحزم / سند تراني ماني فايق لك .. راسي مصدع ..
سند ابتسموبنبرة مقصودة / مو منك من من اللي تهذي باسمها طول الليل ..
بتال التفت عليه وبغضب / سند ..
سند ابتسم / تعوذ من اشيطان وقم صل .. وتعال افطر وتغدا ..
بتال سحب جواله وطالع في الساعة .. وبضيق / اووف الساعة 2 .. ليه ما صحيتني لصلاة ..
سند التفت عليه وهو مغطي نص وجه بالنظارة الشمسية .. وبغموض / مانت صاحي ..
بتال بضيق وقف وتوجة للفلة ودخل الحمام بعد ما تحمم ولبس و قضى صلواته الفايته .. رجع للمجلس ..
بتال بحزم وصوته مبحوح / قلي الموضوع من اوله .. تراني ما فهمت ايش تقول قبل شوي ..
سند ابتسم وهو يطالع قباله .. باب المجلس زجاجي كبير وفاتحة لـ الاخر ..
ويدخل معاه نسمات بارده محملة معاها رائحة العشب .. وبنبرة مقصودة / مانت صاحي ..
بتال عصب / انتم ايش فيكم مانت صاحي .. مانت صاحي ..
سند ضحك ضحكة خافته وقصيرة / طيب البارحة تتذكر ايش قلت لابو محمد ..
بتال يتذكر / ايه امممم اا " وفجاه تذكر وكانه حلم .. انخطف الون من وجه والتفت على سند " .. ايش قال لك ..
سند / هههههههههههههههههههههههههههههههههههههههههه
بتال صد عنه وهو معصب ويحس بصداع .. سند يحاول يتمالك نفسه .. / ههههه .. تعال تعال ..
" شال السفرة عن صينية الاكل .. والا حافظة فيه مرق لحم .. وصينية لحم وخضار .. وصحن رز " ..
سند بابتسامه / تعال كل .. علشان تاخذ علاجك ..
بتال / كح كح .. اي علاج .. " وهو يقرب من السفرة " ..
سند يعطية حافظة سلطة .. / اول كل سلطة .. لا تاكل دسم على معدة فاضية .. يوجعك ..
بتال ياكل من السلطة الخفيفة .. وبعد صمت ..
بتال بنبرة مقصودة / سند .. ايش قلت البارح ..
سند ابتسم وهو يطالع الباب / ولا شي .. بس صرت شاعر .. ههههههههه ..
بتال رفع حاجب وطالع سند / سننننننننند ..
سند نزل نظرة لصينية الاكل .. وبهدوء / الكل كان يخاف اطلع نسخة لجدي سند ...
صحيح كاني نسخة عنه بالشكل والصوت .. بس بالعشق لا .. اشبه جدي سعود ..
بتال رفع حاجب وبقهر / الحين ايش دخل جدك سند وسعود بالموضوع ..
سند ابتسم ورفع نظرة له .. / جدي سند من كثر ما كان يعشق الظبي .. ذبحها ..
مو يقولك ومن الحب ما قتل .. وهذا هو سند والظبي .. "صد وطالع جهت الباب .. وبنبرة مقصودة " ..
وليته عليها وعليه واكتفاء .. لا .. ظلم كثير .. واكثرهم جدتي شيخة وعياله .. كان كل ما عرف ان جدتي شيخة حامل ..
يزد جنونه .. يا ترا الظبي الحين حامل من زوجها .. لمسها وانا ما لمستها .. قدر يضمها وانا ما قدرت ..
قدر يتغزل فيها وانا لا .. ويزيد غضبه وقهره .. ويروح لجدتي شيخة ويضربها يضربها الى ان يرتاح ..
ولا شافها بدمها .. هج من البيت وراح للخلا .. يختلي بنفسه .. يعذب نفسه ويلومها .. " سكت شوي " ..
تعرف ايش كان يسوي .. كان يمسك الجمر ويكوي نفسه بجسمه .. اذكر لمن مرض وطاح ..
مكان يسمح لاحد يلمسه غيري وغير جدي سعود .. لانه ما كان يبي احد يعرف باللي فيه ..
" التفت على بتال وهو يشوف الصدمة على وجه " .. تدري من الظبي .. جدت العنود .. البارحة كنت مع جدي ..
وقال ياسند رجعت الظبي .. وياخوفي ترجع ياسند .. تدري من يقصد .. يقصدك انت ..
بتال رفع حاجب وبسخرية / الله اكبر .. انا الحين تشبهني بجدي سند .. انا عاشق .. عاشق من ..
سند بغموض / ..............
بتال بارتباك ترك حافظة السلطة واخذ من المرق .. والحم .. وصار ياكل ..
سند بغموض / ما اوجعت نفسك علشانك اوجعتها ..
بتال بقهر / ما اوجعتها .. ولا اوجعت نفسي ..
سند بغموض / و الي بساقك ..
بتال بصدمة رفع راسه وطالع سند .. وباستغراب / وانت ايش عرفك باللي بساقي .. فتشتني ..
سند يرفع يدة عن الاكل / البارح حممتك علشان تخف الحرارة .. وشفت العلامة ..
ويوم سالت ابو محمد قال انك انت حرقت نفسك ..
بتال يتذكر اللي صار ..

ابو محمد / تعشقها ..
بتال رفع راسه وطالعه بصدمه / ...........
وبعدها سحب العصى اللي بيده وحطها على ساقه وهو يطالع النار .. ما انتبه الا بصرخة ابو محمد ..
ابو محمد بخوف / انتبه .. تسلم .. تسلم .. " اخذ العصى منه .. رفع البنطلون وقطع الطرف اللي حولين الحرق "..
ابو محمد وقف / انا رايح اشوف الحرمة عندها مرهم للحرق والا نروح للمستشفى ..
بتال والحمى بدات تطلع لجسمه / والحرق اللي بصدري من يشفيه .. النار اللي هنا من يطفيها " وهو يضرب بصدرة "..
ليتها ما رجعت .. ليتني ما شفت زولها .. اوجعتني .. اوجعتني .. " رمى جسمه على الفرشة " ..
وبدا يهذي وينادي ويقول كلام مو مفهوم .. ابو محمد حاول يوديه المستشفى لكن ماقدر .. اتصل على سند وبلغه بحاله ..



بتال بغموض / ...............
سند بهدوء / ليه حاب توجع قلبك ..
بتال صد / ............
سند / البنت لو بها من اللي قلته كان وضح .. البنت شالت ابوها وامها واختها وعمرها ..
و حانا يا اهلها هادين الارض .. ولا شكت .. والله من اول مره شفته بالمستشفى ..
وانا اتحسف انك ضيعتها .. اللي مثلها ما يتركها الا المخبول .. عسى الله يرزقها بواحد يـ ...
بتال بعصبية / خلصت تغزلك فيها ..
سند يقهرة / وانت ايش يخصك .. اتغزل فيها ما اتغزل كيفي .. " وبنبرة مقصودة " .. انا افكر اخطبها واتزوجها ..
اذا سند الاول ما قدر يضم الظبي .. وفحفيدة يضمها .. " ما حس الا بتال ينط عليه ويضربه " ..
سند وبنية جسمة .. لف يدين بتال ورماه على الارض ومسكة بقوة .. صار بتال نايم على الارض وسند فوقه ..
ولف يدين بتال عكس بعض .. وبتال يصارخ من الالم .. سند يصرخ عليه / تحبها .. تحببههاااا ..
بتال بضعف / ايه احبها .. احبها .. بس قوم كسرت ضلوعي ..
سند يبعد عنه .. وبحزم / ويوم انك تحبها ليش طلقتها ..
بتال يجلس ويهمس يدينه .. / قلت لك .. كنت معمي من الغضب .. وو ..
سند بسخرية / ومفكر لو انك قلت تحبها ينكسر غرورك ..
بتال صد / ...............
سند يسحب المركى ويتكي عليها / اجل ذوق من عذاب فراقها .. وجدي سعود يقول اذا الظبي عنيدة مرة ..
فالعنود عنيدة مية .. قبل مشيهم لمكة .. قال لها استخيري ربك فارجعه لبتال .. تدري ايش قالت ..
بتال باهتمام التفت على سند / ............
سند / قالت له سميت ولدك بتال .. وهو بتل كل حبال الرجاء اللي بيني وبينه .. وانا ان تركته كذا تركته علشان عيالي ..
وحطوا في بالكم يا عيال الفارس ومقفاي مو مثل مقفى الظبي ..
بتال رفع حاجب .. وبنبرة غاضبة / تهدد ..
سند بغموض / .........
بتال بغضب / ايش تقصد بكلامها ..
سند / الظبي يوم راحت .. راحت لحاله .. بس العنود تقصد انها لا راحت راح تاخذ كل شي معاها .. فهمت ..
بتال عقد حواجبه / .................
سند بهدوء / شف كيس الادوية وراك خذ من كل نوع حبة ..



ـــــــــــ



بيت ابو طلال ..

الجازي متوترة ومرتبكه .. مريم منتبه لها من الصباح .. قربت منها وبهمس / الجازي .. انتي طيبه ؟ ..
الجازي تشتت نظرها بالصالة .. اماني تسولف مع نوال عن المدرسة .. وريان وسيف مع ابوهم ..
وطلال بشقته مع مرام وبنتهم .. الجازي بهمس / انا .. انا تعبانه .. شاك .. يعني .. ابي المستشفى ..
مريم بخوف واهتمام / عسى خير ..
الجازي خجلانه انها تكذب على مريم .. الي تعتبرها اختها اكثر من انها ضرتها ..
الجازي وهي تفرك باصابعها / خير .. خير .. بس ابيك تروحين معي للمستشفى .. تعرفيني ما احب اروح لحالي ..
مريم ابتسمت / خير ان شاء الله .. العصر نروح المستشفى ..
عبد العزيز اللي من شاف مريم والجازي يتهامسون و وجه الجازي احمر .. عرف انه تتكلم بالسالفه ..
قرب منهم بدون ما يحسون .. وهمس / عسى ماشر .. ليه تبون تروحون المستشفى ..
مريم ابتسمت بهمس / خير ان شاء الله .. بس الجازي بتسوي فحص .. وتبيني اروح معاها ..
عبدالعزيز ابتسم مو علشان الكذبه .. لان مريم ابتسمت .. وبهمس / اهاا طمنوني ..
مريم ابتسمت وهي تقام الحزن اللي بصدرها / ان شاء الله ..
عبدالعزيز ما خفت عليه نبرة الحزن .. وقف وتوجه للمكتب بسكات ...




ـــــــــــــ



بيت ابو سطام ..

شقة رعد ..

دخل شقته وشافه مظلمه .. ودافيه .. واضح ان التكيف مقفل من وقت طويل ..
دخل الصالة وشافها مقفلة اضاءتها بس اناره خفيفة .. سحب شماغه ورتبه ورماه على الكنبة ..
رعد / هيفاء .. هيفاء ..
دخل غرفة النوم وفتح الاضاءة .. وفتح التكيف .. وباستغراب / وين راحت ذي ..
توجه لتسريحة . فتح الكبكات .. وحطهم .. رفع يده بينزل الساعة طاحت عينه على ورقة طايحة على التسريحة ..
رفع الورقة .. وشافها من هيفاء ..


رعد ..
جافه الكلمة ..
احترت ماذا اكتب حبيبي ام عزيزي ..
عزيزي كشركات اتعامل مع احد عملائي ..
ام حبيبي .. لـ من ملك قلبي .. وتوج عليه حاكم من سنين ..
دون انتخابات او استئذان .. بال استحليته .. واقمت عليه نظامك ..
تجبرت وتفننت باصدار قوانينك .. حاولت لفت نظرك باني لا اريد هذا الحكم ..
اطالب بالتغيير السلمي .. ولكنك زدت تجبرا وطغيان ..
فشراييني دمرت .. وكريات الدم هاجرت ..
واصبح جسدي خاوي من الروح ..
ولكن ها انا اخيرا .. ارفع رايه العصيان ..
" اما حياة .. واما ممات " ..

هيفاء ..


جمع الورقة بقبضة يده بقهر .. جلس على كرسي التسريحة .. حط يده على راسه وشد شعره لوراء ..
رعد تنهد بضيق / اما زواج .. والا طلق .. كذا يا هيفاء ..
رمى الورقة بقهر بسلة الزبالة .. وقف وتوجه للحمام " اكرمكم الله " .. تحمم وطلع وهو ينشف شعرة ..
التفت يدور بيجامة له .. تافف بضيق وتوجه لدولاب .. فتح كم واحد يدور بيجامة او اي شي يلبسه ..
تضايق وهو يدور لبس وما لقي .. رعد بضيق / اوووووف وين هالملابس .. واخيرا ..
واخيرا لقي ملابسه لبس وخلاص .. توجه لجواله اللي كان يرن برنات رسائل الواتس ..
فتحها وشاف عيال الفارس يتراسلون راكان يرسل لهم من مكه .. و سند يرسل من المزرعة ..
يرسل صور الخيل والنخل .. ابتسم وهو يشوف صورة ابو محمد وهو يشوف الزرع ..
ابتسم اكثر وهو يشوف طلال يرسل صورة مريم هي على صدرة نايمة .. طلال كل كلامه ورسايلة بالواتس ..
او بالجلسه عن مريم .. وسند عن شوقة ولهفته لجيت المولود .. ابتسم بشوق وهو يشوف صورة الظبي وسلطان ..
رعد بهمس / ما شاء الله تبارك الله .. وحشتوني ..
ضحك وهو يشوف سعود يرسل صورة شيخة .. حس بشعور غريب .. بس بسرعه صد هالشعور ..
و ارسل لسند على الخاص بانهم مطولين بالمزرعة والا راجعين .. وسند بلغه بان بتال تعبان وراح يطولون ..
بس محد يدري بانه تعبان .. ولا يبلغ احد .. رعد توجه لغرفة الملابس .. وغير ملابسة ..
ومثل قبل تعب وهو يدور ملابس له .. لمن خرج كان وقت صلاة العصر .. صلى بالمسجد وتوجه للمزرعة بسرعة ..




ــــــــــــــ



بمكة ..

على طريق جدة ..



راكان من شاف صورة شيخة وهو قلبه يدق لها .. اشتاق لها ..
ساره خلف راكان .. تطالعه باستغراب / راكان ايش فيك سكتت ..
راكان بغموض / ولا شي ..
زياد طالع اخوه ورجع يطالع الطريق / ......
العنود ترضع الظبي .. ساره التفتت عليها / الظبي هاديه غير عن سلطان ..
العنود / اذكري الله ..
ساره / ما شاء الله .. لا تخافين عيني باردة ..
العنود بدون لا تنتبه وهي مشغوله ببنتها / العين حق .. وبعدين البنت دائما غير الولد .. بكل شي حتى بالولادة ..
ساره بخجل حمر وجهها صدت وطالعه الطريق من جهتها / ...........
راكان فجاه / هههههههههههههههههههههههههههههههه
زياد حط يده على فمه يكتم ضحكة وخجله / ............
العنود رفعت راسها باستغراب / ايش فيك ..
راكان / ههههههههههههههههههههههههه هههههههههههههههه..
العنود ابتسمت / بسم الله الرحمن الرحيم ..
راكان / هههههههه ايش قلتي هههههه ايش قلتي قبل شوي ..
العنود بصدق / اممم ما اذكر زين .. " وهي تحاول تتذكر " .. العين حق واا " تذكرت ايش قالت والتفتت على ساره " ..
العنود بخجل / ههههههههه .. وانت ما صدقت ..
راكان / ههههههههههههههههههههههههههههههههه " وهو يطالع ساره بالمراية اللي قباله " ..



ــــــــــــــــ



بيت ابو طلال ..

مريم والجازي لبسين العباية ونازلين من الدرج ..
سيف كان بالسيارة ينتظرهم ..
ركبت مريم قدام والجازي وراء .. توه سيف بيحرك الا ابوة يطق زجاج السيارة ..
سيف يفتح الزجاج / هلا يبه ..
ابو طلال بحدة / تاخذ حرييمي وتقول هلا . انزل انزل ..
سيف ابتسم وهو يفتح باب السيارة / هههه تفضل حضرة السلطان سليمان ..
ابو طلال / الا انا احسن منه " ركب وحرك سيارته " ..
مريم بهدوء / لو قلت لنا انك انت اللي ودك تودينا كان نزلت انا ورحت انت والجازي ..
عبدالعزيز " مو علشان كذا انا ماقلت " .. / انا بعد ابي المستشفى .. عندي شغله وابي اقضيها ..
مريم باهتمام / خير ان شاء الله ..
ابو طلال وهو يلتفت يساره ويلف يمين .. / خير ..


بعد ما وصلوا للمستشفى ..


ابو طلال عند المختبر / تحليل لنا كلنا ..
مريم التفت عليه .. / بس انا ما فيني شي .. الحمد لله ..
ابو طلال / ولا انا .. الحمد لله .. بس الحرص واجب ..
ابو طلال مكلم الدكتورة الخاصة بمريم من قبل .. ومبلغها بالفحوصات ..
الممرضة اخذت الجازي ومريم ودخلتهم قسم مختبر النساء ..
وابو طلال دخل مع الممرض قسم تحاليل الرجال ..




ــــــــــــ

بالمزرعة .. بعد ما وصل رعد ..
رعد يتكلم ومع سند ..
وبتال ماسك جوال سند وييطالع صورة سلطان والظبي .. جوال سند ممتلي منهم ..
بتال مو قادر يتمالك دقات قلبه .. يطالع الظبي ويشوفها شبه امها بس الفرق انها ملامحها بريئة .. اما العنود حادة ..
طالع بالعيون والانف والمبسم .. حس بنار بصدرة .. / كح كح كككككحححححححح ..
سند التفت عليه .. تقدم منه .. وحط يديه على جبهة بتال شاف الحراره رجعت وواضح انها اقوى ..
التفت لرعد / حرارته مرتفعه مره ..
رعد وهو يتقدم لهم / لزم ناخذه للمستشفى ..
بتال وصوته يرجف / لالا .. ما ابي مستشفى .. " ضم الـ اي فون لصدره " .. ليه رجعت .. لو بقيت بعيد ..
الحين ايش اللي بيحميه مني .. اذبحه .. متعب بالخبر .. تشوفه .. كح كح .. اكيد راح تحبه .. تحب عبدالله ..
راح اذبحهم .. لا تفكر انها تتزوجه .. كحححححح كححححححححححح ..
رعد باستغراب / هذا ايش يقول ..
سند وهو يقرب منه ويلف يده من تحت يد بتال ويثبتها من وراء كتف بتال / هذا يهذي ..
تعال ساعدني ناخذة للمستوصف القريب .. يعطونه ابرة تخفض هالحرارة ..
رعد يتقدم ويساعد سند ويحمله ../ لالا .. خلنا ناخذه على المستشفى .. هذا ما يبي له مستوصف ..
ابو محمد اللي شافهم من بعيد وجاهم وهو يجري / لا اله الا الله .. تعب زيادة ..
سند / ايه .. افتح الباب ياعم .. " يقصد باب السيارة " ..
ابو محمد يفتح الباب ويبتعد عنه .. نيمه سند على المقعد الخلفي .. وبتال يون ويهذي ..
سند ركب السيارة وطلع من المزرعة .. ورعد ركب سيارته ولحقة ..




ــــــــــــــــ




جدة ..


بيت منار ..


راكان جلس قبال منار على الكرسي .. والعنود جالسه بجنب منار على السرير ..
وساره تدور بالبيت .. زياد جالس على كرسي جنب راكان ..


العنود حاضنه منار من الجنب وبحنان / خلاص .. خلاص منور ..
راكان بهدوء / منار .. اذا بتقعدين تبكين ربع ساعة ثانية بنمشي .. تراك طفشتينا ..
منار تبعد عن حضن العنود وهي تمسح دموعه .. وبنبرة حجازية / لا لا خلاص .. بس وحشتوني مرررره ..
راكان رفع حاجب ويطالعها بضحكة / .............
ساره وهي تطالع بيت منار / منور ما شاء الله بيتك روعه ..
منار / ايوه هدا زوقوه لفتو اختو لعومر .. " ايوه هذا ذوق فتو اخت عمر " ..
راكان / هههههههههههههههههههههههههههههههههههههههههههههههههه هههه
زياد يطالع منار باستغراب مع ضحكة / .................
منار باستغراب / واي ايشبك ياراكان ..
العنود غطت وجهه بيدينها وتضحك بقوة ..
زياد / هههههههههه منار ايش فيه لسانك انقلب ..
راكان وهو يضحك ياشر بيده / هههههههه لالا ههههههههههه منار ههههه ااااااه يابطني .. فضيعه .. ههههههههه ..
ساره باعجاب / لا والله منور كلامك مره حلوة .. قولي كمان قولي ..
منار ابتسمت وبعبط / ايش اقول .. واخوانك ايشبهم استخفوا ..
راكان والعنود / ههههههههههههههههههههههههه ..
العنود / ههههههه بدات شوي شوي ترجع هههههه ..
راكان يوقف وياخذ نفس / ااااااااه منار والله ان ما عدلتي لسانك على كلامنا لاصكك بكف ..
منار رجعت لطبيعتها / ياربي منك ياركين ابد مايمشي معك الدلع .. ما ادري سمر كيف متحملتك الله يعينها ..
العنود ابتسمت وبنبرة مقصودة / وهو قدر ..
منار التفتت عليها / ايش تقصدين ..
العنود غمزت بعينها .. راكان انتبه لهم .. رفع حاجب وبنبرة تهديد / اقول انتي وياها بلا نغزات مالها داعي ..
منار تغمز لها / اهااااا .. " و كانها تذكرت شي مهم " .. ايه صح خالتي شريفة وعبدالله ماتوا ..
العنود عقدت حواجبها / عبدالله .. " هزت اكتافها " .. ما ادري الحين عرفت ..
منار بهدوء / انا اكلم خالتي خديجة وخالتي خلود كل يومين او ثلاث .. وهي اليوم قالت لي ان عبدالله وشريفة ماتوا ..
بلغهم ابو عبدالله .. قال انهم ماتوا بحادث سيارة .. واخذ مها وحنان عنده .. الا ما دريتي ..
العنود فتحت عيونها للاخير .. وراكان بسخريه / لا اله الا الله .. شغاله بأخبار يقولون حضرتك ..
منار صد عنه .. وتكمل بفرحة / خالتي خديجة حامل .. وخلود بعد .. الفرق بينهم شهر ..
العنود بفرحة / حلفي ..
منار بفرحة / والله .. " تغير وجهها وبضيق " .. بس خديجة .. زوجها طلع متزوج عليها وحدة سورية من سنين ..
ومخلف عيال وبنات .. خالتي خديجة زعلت وتضايقت .. وبعدين رضيت .. لان زوجها يحبها موت ..
العنود بضيق / ......................
راكان بضيق / والله ما يلام الرجال .. متزوج من سنين وزوجته ما حملت ولا هو عارف السبب ..
فيبي يلحق على عمرة ويخلف خاصة انه هو مو صغير كبير .. وخالتي بعد كبيرة ..
منار بزعل / لا والله .. طيب يقول لها انه متزوج مو بسكاتي .. " وبحماس " .. ايه هو مو بس خباه عن خالتي ..
لا حتى اهله .. وامه زعلت وجدته صارت تدعي عليه .. وقاطعوه فتره .. وخالتي هي اللي صالحتهم مع بعض ..
زياد بهدوء / خالتي خديجة طيبه ..
راكان هز راسه / صح .. " وباستغراب " .. بس كان فيها شي غريب .. غباء او فهاوة ..
خاصه بعد وفاة جدتي .. مره رايحة مع شريفة وهي اللي كانت قبل تعارضها بكل شي ..
العنود بداخله " لانها كانت مسحورة .. ولقيت سحرها في بيت خالة شريزه حتى خلود ما خلتها في حالها ..
الحمد لله اللي الله شافاهم .. " ابتسمت " .. والله يسعدهم باقي حياتهم " ..
راكان يهزها من كتفها / هييييييييي وين رحتي ..
العنود انتبهت بهدوء / هممم سرحت شوي .. خير ..
راكان / يالله مشينا ..
منار برجاء / العنود الله يخليك اقعدوا شوي .. على الاقل لين يصحون عيالك ابي اشوفهم زين ..
العنود بمحبة / خلاص حبيبتي اللي قعدناه يكفي .. وبعد ما نبي نكلف على زوجك ..
سارة بحماس / راكان ابيك توديني منتجع الشلال ..
منار فتحت عيونها للاخير ../ بتروحون تتمشون ..
راكان وهو يحط يده بجيب بنطلونه الاسود .. واليد الثانية يقلب بها الجوال / ايه .. " غمز لها " .. يالله ..
منار تحرك نفسها ../ يالله ..
العنود تهديها / بنت شوي شوي .. و وين يالله .. وظهرك ..
منار بعناد / ابي اروح معاكم .. اختنقت من البيت .. والحركة عندي العربية اتحرك عليها ..
راكان حن عليها / طيب طيب شوي شوي .. خلاص نروح لشلال .. " التفت لساره " ..
انتي تلعبين وزياد معاك وانا اقعد مع منار والعنود والعيال .. بس ما نبي نطول فيها ..
ساره تهز راسها / طيب طيب .. بس خلينا ندخل .. ويصير خير ..
راكان فهم عليها وبصرامه / اهاااا يصير خير .. اجل مافي شلال .. نروح لـ الكورنيش لفه ..
" وهو ياشر بيدة على حركة دوران " ... وبعدين نروح لمطعم ونرجع منار ونرجع لمكه ..
ساره بصدمه / لالالالالالا ..
راكان بحزم / خلاص هذا اخر الكلام .. وبعدين انتي تلعبين واحنا ايش نسوي ..
ساره بدمع / راكااااااان ..
راكان بحدة / بنت ..
العنود لبست منار العبايه وهي تجلس منار على الكرسي .. التفتت لراكان / خلاص ..
.. " التفتت لساره " .. ساره .." واعطتها نظره يعني علشان منار " ..
منار تنهدت بتعب / اااه .. كذا تمام .. خلاص انا البس الطرحة .. " الشيلة " ..
العنود ماسكه الملثم .. بعد مالبست منار طرحتها ولبست الملثم .. / خلاص انا جاهزة ..
العنود تطالع بعباية منار السوداء والواسعة والشيلة العريضة ومافيه ولا لمعه والملثم الساتر .. ابتسمت بفرح ..
زياد / وزوجك ما تبلغينه ..
راكان ابتسم / انا ارسلت عليه اني راح اخطف اختي .. وهو قال خذها ولا ترجعها ابي اتزوج وحدة سليمه ..
منار قرصة عيونها / هو قال كذا .. طيب والله لينام الليلة بالفندق ..
راكان / ههههههههههههههههههه .. " وهو يعطيها الجوال " .. والله مانتي بهينه ..
الرجال مرعوب .. قاعد يترجاني ما قولك كلام يزعلك عليه ..
منار ابتسمت / فديتووو حبيبي ..
راكان / يالله يالله بلا دلع وغزل كذاب تاخرنا الحين تزدحم الشوارع ..




ـــــــــــــــ



بالمستشفى ..

سند يتكلم مع الدكتور / لا حول ولا قوة الا بالله .. والله فكرنا انها حرارة عادية ..
الدكتور / لا .. يبدوا ان الحرارة كانت داخليه من قبل .. لذالك الالتهاب حاد بصدرة .. ومتكوم البلغم بصدر ..
رعد / كم يوم راح يقعد بالمستشفى ..
الدكتور / الان معلقين فيه مضاد مع المغذي وان شاء الله يستجيب للعلاج وماراح يطول يومين او ثلاث ..
سند يمسح وجهه / خير ان شاء الله .. شكرا دكتور ..
الدكتور / العفو ..
راح الدكتور يكمل شغله .. سند رفع جواله .. / انا راح ابلغ خالي سلطان ..
رعد / لا تفجعه .. ترا سلطان يخرف على بتال ..
سند ابتسم / على عياله كلهم بس بتال اكثر .. " رفع الـ اي فون لذنه " .. الو .. السلام عليكم ..
كيف حالك ياخال .. بخير .. " فتح عيونه للاخير وبدهشه .. ابتسم " .. لا والله انه بخير ..
بس بتال ارتفعت حرارته شوي .. لالا ابد بخير .. بس الظاهر تروش وطلع للهواء وانت عارف الجو بدا يبرد ..
والمزرعة بزيادة .. هو الحين بالمستشفى *** .. يعطونه مضاد ويسون له شويت تحاليل .. على خير ..
" انهاء المكالمة والتفت على رعد .. وبستغراب " .. تصدق انه كان حاس .. على طول قالي بتال فيه شي ..
رعد / ههههههه ما قلت لك مخرف على بتال ..
سند يدخل جواله بجيبه ويتوجه لباب الغرفة / الله يخليه له ..
دخل الغرفة وشاف بتال نايم .. شاف المغذي وشاف بجنبة كيس المضاد .. / الله يشافيه ويخليه لعياله ..




ـــــــــــــ




يوم جديد ..


بيت ابو سند ..


في مجلس الرجال ..


فهد / معاها حق .. الحرمة لها سنه وهي في بيت اهلها وانت ما سالت عنها ولا عن بناتك تبيها ترجع لك بسهوله ..
راشد / اذا هي ما تبي ترجع فـ بكيفها .. اما بناتي يرجعون للبيت .. البيت صار فيه شباب .. وانا خايف على بناتي ..
فهد بسخرية / لا والله .. " وبجدية " .. توك تنتبه لهم .. وطول ماهم في بيت ابوسطام ماعليهم خوف ..
" فهد وقف " .. وانت يوم تسافر وتروح وتجي ما سالت عنهم و مأمن عليهم .. والحين تقول فيه وما فيه ..
" توجه لببابب المجلس ياخذ صينية الشاي من الشغالة " ..
خالد بهمس / اذا بتخاف على بناتك خاف من نفسك انت .. ونزل عيونك عن الشغالة لا ينتبه لك فهد ..
راشد عيونه اكلت الشغالة اكل .. صد عن الباب ورفع حاجبه مو عاجبه كلام راشد ..
فهد يحط الصينية على الطاولة .. راشد وقف / خلك يا اخوي انا اصب ..
فهد / والله يا هالعيال ما ادري وين راحوا ..
خالد / راحوا يزورون بتال يقولون تعبان ومتنوم بالمستشفى ..
فهد وهو ياخذ الفنجان من يد خالد / عزك الله يا ابو خالد .. اجل خلنا نتقهوا ونسير عليه ..
راشد / انا مو رايح " وقف " .. عندي شغل ..
فهد بسخرية / الله يا هالشغل اللي مقطع وقتك تقطع ..
راشد بضيق / مع السلامه .. "وطلع من مجلس ابو سند " ..
فهد بضيق / اخوك حاس انه بيجيب لنا مصيبة الله يكفينا شر غيباته ..
خالد بهمس خافت / ولو تدري ايش كان يسوي ..
فهد ينزل الفنجان / هاا ايش قلت ..
خالد / سلمتك .. بس ادعي له بالهداية ..
فهد يتنهد / الله يهديه ويصلحه .. اخوك من يوم تقاعد وهو " يهز راسه " متغير .. الفراغ خراب .. نبي نشغله بالشركة ..
خالد بسخرية / هو مراهق علشان يخرب .. لا والله " ابتسم " .. الا قول يبي له طقه على الراس كود يعقل ..
فهد / ههههه .. انت ماسمعت مراهقة المتاخرين .. كود انها صايبة اخوك ..
خالد بسخرية / ياليت ..
فهد / هااا .. انت ايش بلاك اليوم تتكلم وما افهمك ايش تقول ..
خالد / ولا شي ولاشي .. " يوقف " .. هيا مشينا نزور بتال ..
فهد يوقف / انتظر هنيا .. خلني اجيب شماغي من داخل ..



ــــــــــــــــ



بيت ابو طلال ..


بالصالة ..

الكل موجود ..

ابو طلال بابتسامة / ليه شايفني شيبت ..
طلال يبتسم / لا يبه .. ههههه الله يعطيك العافية ..
نوال معصبة من جوالها سعود بس يتصل ويرسل رسايل تهديد .. رمت جوالها على الكنبة بقهر ..
سيف التفت عليها / ايش فيك ..
نوال بعصبية / هذا ولد عمك صدع براسي ..
الجازي اللي معصبة من نفسها .. كذبت على مريم على انها شاكة وطلع صدق حامل .. توه حملها 3 اسابيع ..
التفتت عليها .. وبحدة / ردي عليه وخلصي نفسك ..
مريم ابتسمت .. وبهدوء / نوال ليه ما تبين تردين عليه ؟
عبدالعزيز بتحذير ممزوج بحزم / اصحك .. ولو تضطرين لتغير رقمك .. خله يتادب ..
نوال بقهر / يبه هذي ثالث مرة اغير الرقم وهو ياخذه من سمر ..
ريان يلعب بالاي بود وهو معصب .. فجأة رماه بقوة على الارض ..
الكل التفت عليه مستغرب ... الجازي بعصبية / ريان وجع .. ايش سويت ..
ريان تفاجا من صراخ امه ليه .. وانفجر صياح ..
الكل يطالعها باستغراب .. وقفت مريم وتوجت له وبحنان حضنته ومسح على ظهرة / خلاص حبيبي تزعل ..
اماني بسخرية / الله يادلع .. كله ذت غيرة علشان البيبي الجديد ..
ابو طلال فهم سر غضبة وزعله وقف وتوجه له بعد مريم عنه وحملة بين يدينه ورجع لمكانه ..
ابوطلال بحنان / افا افا افا الشيخ يزعل .. رياني يزعل .. وبعدين حتى لو جاء البيبي معاه بيجي بيبي طلال ومريومه ..
يعني بيسون رجه وانا ما احب الرجة .. ريوني حبيبي عاقل وكبير هو الي احبه .. ويروح معايه لزيارة الرجال ..
ريان يشهق بحضن ابوة / لا .. لا انت ماراح تحبني وبعدين ترمين عند الشارع وراوح عند الشحاديييييييييييين ..
الكل فتح عيونه للاخير مستغربين من الكلام .. طلال رفع عينه وشاف اماني تتسحب وتطلع الجري بسرعة ..
ابو طلال يكتم ضحكته .. ويمثل الجدية / انا لو ابي ارمي احد بالشارع ارمي المرجوجة اماني ..
" سحب منديل ومسح دموع ريان .. وقبله على خدة .. وبهدوء " .. انت كبير ورجال .. والرجال ما يبكي ..
ويالله روح غير ملابسك علشان نروح نزور بتال في المستشفى والا ما تبي .. " ونزل ريان عن حضنه " ..
ريان ينقز بفرح / الا الا ابي اروح .. " وتوجه لغرفته يغير ملابسه " ..
الكل ابتسم على حركته .. ابو طلال / هالاماني يبيلها مصعت اذن ..
نوال بضيق / يبببببببه فكني من ولد اخوك .. " وهي تمد جوالها " ..
ابو طلال يفتح الخط / ..................
سعود ماصدق / ما بغيتي واخيرا .. يعني حارمتني من الشوفه وحارمتني من الاتصال .. انتي من اي عصر ..
ومن اي نوع .. خبري البنات يموتون بذا السوالف لكن انتي عوبه عووووووووووبه ..
ابوطلال ينعم صوته / وانت مهبول مهببببببببببول ..
سعود / ...................
الكل يحاول يكتم ضحكته .. ابو طلال بجدية / سعودوة ان اتصلت مرة ثانية على بنتي ليتأجل زواجكم سنتين ..
سعود بارتباك / ااا لالا اا .. بس ياعمي ماترد عليها ولا تبيني ازورها ..
ابو طلال / ادفع المهر وجيب البيت والسيارة والخدامة والسواق وبعدين كلمها ماحد بيمنعك ..
سعود بضجر / طيب لو مرة وحدة بالاسبوع ..
ابو طلال / ولا دقيقة .. ويالله مع السلامة .. والحين جايك في المستشفى راح اكسر راسك .. " وانهاء المكالمة " ..
الكل / ههههههههههههههههه
نوال بفرحة / احسسسسن .. " ومسكت جواله واعطت الموجز الاخباري لـ ابرار .. والنشرة بعد قليل في بيت جدها " ..




ــــــــــــــــــ




بالمستشفى ..


ابوسطام وهو يميل على بتال ويهمس له بسخرية / ما تهواها .. " وهو يقلدة بهذيانه " .. العنود العنود ..
سند اللي كان واقف قريب من جده وبتال / ههههههههههه
بتال صد بغيض / ................
ابو سطام / ههههه يا ولد قل قلبك يهواها ..
بتال ببحه / لا .. وبداخله " مدري كيف هويتها .. بلا موعد وبلا استئذان .. فجاة امتلكت كل خلية فيني " ..
ابو سطام بسخرية / الله يعوض عليك ..
بتال التفت عليه بستغراب وهو عاقد حواجبة / .............
ابو سطام وهو مازال على نفس وضعه / اقولك تبي ترجعها لك ..
بتال / لا " وهو يصد ويطالع السقف " ..
ابو سطام يرفع راسه لسقف .. وبسخرية / من تشوف فوق .. " رجع لبتال وبهمس " .. عنود الصيد ..
بتال بغيض / ...................
ابو سطام بهمس / اسمع يا ولد .. انت اللي ابعدت العنود عنك ... وانت اللي ترجعها .. انا ما ابي اغصبها واخسرها ..
هذي ريحة سطام .. وانت الي غرست يدك بالشوك .. والحين طلع شوكك بالحالك ..
" وقف .. وبصوت عالي " .. الله يشافيك ويعافيك .. ويحقق امناك ..
بتال تنهد بصوت مسموع .. سند التفت عليه وصد عنه .. ابو سند طلع ورا عمه وابو عناد بعد ..
ابو طلال / الا كيف زادت عليك الالتهاب لدرجة ذي ..
ابو بتال / قبل لا يروح للمزرعه كان يحس بتعب .. وكان يبلع بالبندول ولا راح للمستشفى ..
وبعدها بيومين زادت عليه بالحيل وطاح على ابو محمد واتصل على سند .. وسند جب له مضاد وعلاج من الصيدليه ..
يحسبها صخنه عاديه .. وهي خبيثة قاعدة بصدرة .. والهبته له .. الحمد لله وصلت لها الحد ولا زادت ..
ابو طلال / اي والله الحمد لله .. " التفت يمين ويسار " .. الا وين رعد وغيث ..
عناد يرفع راسه من الجوال / نزلوا تحت الكفي .. " ورجع راسه للجوال " ..
ابو بتال / انت ما تقول ايش عندك فالجوال ..
عناد رفع راسه وبحماس / هذا راكان يرسل عليه صور من الشفاء يقول برد ومطر والله الصور تشوق الواحد لروحة ..
بتال ركز كل حواسة مع عناد .. ابو بتال / قله ينتبه من البرد على الصغار ..
عناد بعفوية / يقول ام سلطان ما خلتهم .. نزلتهم للهدا .. يقول برادها اشوا .. اخف شوي ..
ابو بتال / الصغار ما يتحملون البرد ضعيفين .. " ابتسم " .. والله اني اشتقت لهم ..
بتال رجع راسه للخلف وغمض عيونه وتنهد وبهمس خافت جدا / وانا اشتقت ..
سند ابتسم ومال عليه وبخبث / للعيال والا امهم ..
بتال وهو مغمض عيونه / هشششششششش
دقائق وسمع صوت انتظام انفاسه وعرف الكل انه نام .. فطلع الكل معدا عناد اللي راح ينام عنده ..




ـــــــــ


بيت ابو سطام ..

جناح بنات مياسة ..

نوال / وين هيفاء ؟ ..
ريهام / هيفاء من امس في بيت اهلها ..
ابرار / زياره ؟ ..
رنا / لا .. اتوقع انه زعل .. لان خالي رعد من امس ما رجع للبيت .. وصقر يقول نام معاه بالاستراحة ..
مرام متفاجأه / لاااا ..
ريهام / وريما تقول شكلها يا تعبانه يا زعلانه ..
رنيم ترفع جوالها .. / محد اتصل عليها ..
الكل / لا ..
رنيم تتصل وتفتح الصوت .. البنات سمع الرنين وسكتوا .. " وبصوت هادي " .. / الو ..
البنات / سلاااااااااام ..
هيفاء / هههههه هلا وعليكم السلام ..
رنيم / كيفك ..
هيفاء / بخير ..
نوال تغمز للبنات / وحشتيناااااا..
هيفاء بتعب / وانتم اكثر ..
ابرار / فوفو مطوله ..
هيفاء / اممم .. انا تعبانه الحين لمن اتشافى ان شاء الله ارجع ..
نوال بنبرة مقصودة / اقول فوفو ليكون سويتي سوات امي غرتي من مرام ووواااااا .. هاااا ..
هيفاء باستغراب / نعم .. نوال ما فهمتك .. ايش اللي سوته امك ومرام ..
نوال بضحكه / اوووووووووه انتي مو داريه عن العالم .. امي حامل ومرام حامل ..
هيفاء ببرود / اممم ما شاء الله الله يتممه على خير ويقومهم بالسلامة ..
الكل / امييييييين ..
نوال / وانتي ..
نوال ببرود / لا لا راح فكرك لبعيد .. بس انا تعبانه شوي شكله برد زي ولد اختي فحبيت ارتاح عند امي ..
البنات صدقوا / اهاااااااا ..
رنيم / يالله فوفو .. اصلنا علشان نطمن عليك ويبدو ازعجناك ..
هيفاء / لالا ابدا بلعكس فرحتوني ..
رنيم / حبيبتي .. فمان الله ..
هيفاء / فحفظ الرحمن ..
انهت رنيم المكالمة .. التفتت للبنات / الحرمة تعبانه شوي وتبي ترتاح بس ..
رنا / لا .. ريما تقول انه زعلانه .. وامي قالت لجدتي .. وخالتي ام عزام كذلك قالت لجدتي ..
وخالي رعد ما رجع ولا فتح جواله .. السالفه كبيرة .. الله يستر ..
البنات يطالعون بعضهم باستغراب .. رنيم توقف / الله يستر على خلقه .. المهم تطمن عليها ..
انا رايحة عند جدتي .. اللي تبي تروحي معاي تمشي .. " البنات كلهم وقفوا .. ولحقوها .." ..




ـــــــــــــــــ



بالطائف ..

راكان وقف قبال السوبر ماركت ونزل وزياد توجه لمحل التميس .. كان المطر يرش خفيف ..
ساره بضيق / واي ما ابي ارجع ..
العنود بحزم / بنت .. تعوذي من الشيطان .. وقولي يارب ترجعنا بالسلامة ..
ساره تنهدت وصدت تطالع الناس اللي برا .. عقدت حواجبها وهي تشوف راكان واقف مع واحد برا الماركت ..
مسحت الزجاج .. / العنود شوفي شوفي .. " العنود التفتت عليها .. ساره تاشر على جهة راكان " .. من ذا ..
العنود تعبانه من العادة والم ظهرها وبحدة / واحد قالك ان انا سجل الاحوال المدنية .. لرجع راكان اساليه ..
ساره عقدة حواجبه وسكتت .. العنود بحدة / بنت خلاص عيب .. الرجال الحين ينتبه عليك ..
ساره / لالا السيارة مضلله .. يعني ماراح يشوفني ..
العنود بحدة ومن بين اسنانه / سوير .. بلا قلة ادب .. والحياء من الله مو من خلقه .. ابعدي عن الزجاج والا ..
ساره من سمعت نبرة التهديد بعدت عن الزجاج بضيق .. / اوووف ما تشوفين ما تلعبين بس خليك دادا لظبي .. اوووف..
العنود رجعت راسها لورا بتعب وغمضت عيونها .. وسلطان نايم بحضنها ..
رجع زياد وراكان لسيارة وحركوا راجعين للمنتجع اللي حجزين فيه ..




ــــــــــــــ



بالكوفي ..




غيث ينزل كاس العصير بهدوء / يعني ..؟!!
رعد وهو يحرك السكر بكوب الكابتشينو وبهدوء يخلطه توتر / خليها ترتاح الحين وتفكر .. وبعدين نتكلم ..
غيث بجدية وهو يطالع كاسه / اسمع يا رعد .. انا اكثر واحد يعرف اللي بينك وبين عبير .. " سكت لثواني " ..
انت ما تحبها .. " رفع راسه وشاف رعد يطالعه بغضب " .. انت حتى ملامح وجهه ماتذكرها ..
اذكر عرسك زين .. واذكر ايش صار فيه .. " قرب لرعد وببهمس " .. ومتاكد ان عبير الله يرحمها عذرا ..
انت ما لمستها .. " وهو يهز راسه " .. ولا شفتها .. كانت خجوله .. ومتوتره .. وتعبت هذيك الليلة حيل ..
ونامت بحضن امها زوجة عمي الله يرحمهم .. واليوم الثاني الظهر لمن وصل العلم لابوي وعمي ..
راحوا للفندق اللي انت حاجز فيه .. ودخلوا على عمتي وعبير .. وضربوهم ضرب كسروهم فيه ..
" رعد حمر وجه قهر وغضب " .. " وغيث يتكلم بطريقة استفزته " ..
غيث / انا ما وصلت الا متاخر .. وانت ما عرفت كنت نايم بجناح ثاني .. ولمن صحيت على صوت ..
كان عمي واقف على باب جناحك يدق وهو بقمة الغضب .. رماها عند رجليك .. واعطك كم كلمه اجرحتك ..
اخذتها وبعدين توجهت للمطار .. وقت طيارتك .. طلعت والغضب والقهر بصدرك .. اسرعت بالسيارة ..
وكانت تصيح بخوف ورعب .. وتدعي .. " سكت وهو يشوف نظرات رعد تتغير لندم .." ..
رعد بغصة وهو يطالع الكوب / قتلتها .. لو ما ترجيت امها تنام عندها او ترجع بنتهم معاهم ما صار اللي صار ..
انا السبب .. انا .. وعصبت من كلام ابوها الجارح برجولتي .. " هز راسه وهو يقيض يده بقهر " .. ايه مو رجال ..
لو رجال كان احتويت خوفها .. لو رجال كان حميتها .. انا السبب .. كنت اصارخ عليها وادعي ..
" سد اذانه بيدينه " .. للحين اسمع صوت صراخها ودعائها وانينها .. للحين دعوات ابوها براسي ..
لو ما اسرعت بالسيارة ماصار الحادث ولو ما تركت الطب كان ممكن اساعدها .. بس .. " هز راسه " .. ما عاد يفيد ..
غيث بهدوء / انت تحتاج دكتور نفساني ..
رعد ابتسم بالم / رحت .. تفكر سنين اللي برا كنت العب .. بس ماكنت اطول واهرب منه ..
" صد عن غيث وبالم " .. سطام ياما حوال فيني .. بس بعدين تركني .. يمكن مل مني وتعب ..
" تنهد بضيق " .. ويمكن يئس .. الله يرحمه ..
غيث بهدوء / الله يرحمه .. بس ما يصير الحال اللي انت فيه .. راح اكلمك كا صديق مو اخو هيفاء ..
لا تخسر هيفاء .. صدقني ان خسرتها راح تندم مثل ما انت الحين ندمان ..
رعد هز راسه / ..............
غيث تنهد بضيق .. وقف واخذ محفظتها ومفاتيحه وجواله / اذا ودك تقول شي .. انا موجود .. فمان الله ..
رعد هز راسه وبضيق / فحفظ الرحمن ..




ـــــــــــــــــــ



بالطايف ..


العنود جالسة على كرسي بحوش الفلة اللي مستاجرينها بمنتجع .. الجوال بيدها تقلب الصور ..
وقفت عند صورة نايف .. طالعتها بشوق وخوف .. ضمت الاي فون لصدرها وكانها تبي تطمن قلبها ..


اذا انت تنام في الغربه
ومتهني في منامك
انا ليلي ما انامه
فمان الله يا مسافر
عسى الله يسمح ادروبك
وترجع بالسلامه
اذا بتطول الغربه
امانه لا تقاطعنا
ودوم ابعث سلامه
فمان الله يا مسافر
معاك ايام عشناها
لها بقلوبنا ذكرى
ولها شوق وهيامه
فمان الله يا مسافر
اذا انت تنام في الغربه
ومتهني في منامك
انا ليلي ما انامه
فمان الله يا مسافر
انا بيني وبين نفسي
اطلب من الله وادعي
يردك بالسلامه
فمان الله يا مسافر ..


تنهد بضيق وبهمس خافت / فمان الله .. استودعتك الله يا الغالي .. " حست بيد على كتفها " ..
راكان يجلس جنبها وحضنها من الجنب .. طالعها بحنان .. وبهدوء / اقلقك غيابه ..
العنود تطالع بالورد اللي قبالها .. بضيق / وانت ما اقلقك ؟
راكان بهدوء وهو يطالع مكان ما تطالع العنود / قبل يومين كلمت عزام ابو رفيف ..
كان يشتغل بسفارة ببريطانيا .. و له معارف هناك .. قال يسال عنه وعن ماجد وبعد كم يوم ويرد عليها ..
العنود ابتعدت عنه و التفتت عليه .. وباهتمام / اتصل .. رد عليك ..
راكان هز راسه / لا للحين .. " التفت عليها " .. وبعدين توني مكلم الرجال ..
العنود حطت راسها على كتف اخوها .. تنهدت بتعب وغمضت عيونها / ..............
راكان حضنها .. وبهدوء / ارمي حمولك عليه وانا عضيدك ..
العنود ابتسمت وهي مغمضه عيونها .. وبخبث / متاكد
راكان انشد جسمه اللي بدا يتعافى شوي من اهتمام العنود والاكل اللي تسوية .. وبحزم / افااا وانا ابو شيخه ..
العنود ضحكت وهي تبتعد عنه .. وبخبث / والنعم بولد شيخة ابو الشيخة ..
راكان ابتسم بالم ونزل راسها .. وبضيق / تكفين يا اخت نايف لا تزيدينها ..
العنود رجعت راسها على كتفه .. وبعتب / اوجعتنا بصدك يا راكان اوجعتنا حيل ..
راكان بالم / ................
العنود رفعت راسها وحضنت ذراع راكان .. فتحت شعرها ورجعت رمت راسها على كتف راكان ..
العنود بعد صمت لدقايق .. بهدوء / ايش تبي اقول ..
راكان بهدوء / كل شي ..
العنود ابتسمت .. وبنبرة مقصودة ممزوجه بخبث ودلع / كللللللللللل شي .. الله يا كبرها يا راكان ..
راكان يهز كتفه .. وبنبرة حازمه مازحة / ما كانك مستخفه فيني ..
العنود بنبرة جادة هادئة / قصدك مو مأمنه فيك ..
راكان نفضها عنه .. وبحدة / العنود ..
العنود ابتعدت عنه قليل .. رفعت حاجب / ليش زعلت .. انا ما قلت الصدق ؟!!..
راكان صد عنها .. وبضيق / كان زمان .. بس الحين كل شي تغير ..
العنود رفعت حاجب وبسخرية / زماااااااااان .. لالا حبيبي .. انت بس غيرت الوجهه علـ....
راكان قاطعها / اذا قصدك سمر فهذا شي ثاني .. هي لزم تتعاقب ..
العنود باهتمام / ليش ..
راكان تنهد بضيق / بعدين اقلك .. الحين قولي لي عندك .. وايش مخبيته عني ..
العنود بهدوء / اماا طيب ..
راكان يطالعها بفضول عارف ومتاكد ان اخته مخبيه اشياء كبيرة هي شبيهة الظبي والظبي قوية قوتها تخوفه ..
العنود بغموض وهدوء / انا السبب في خسارة شركة السعد ..
راكان بصدمة واستغراب / .................
العنود التفتت عليه .. وبهدوء / تفأجات والا استغربت ..
" طالعت بعيونه وبقوة رجف منها راكان من داخله " .. اكيد تسال ليه .. لان ابوي والظبي اللي طلبوا هالشي ..
راكان باستغراب وقهر / وليه ..؟ .. مو .. مو هم اللي طلبوني واعطوني الصلاحيات الكاملة والتصرف بكل الامور ..
ليه .. ليه يحاربوني بهذا الشكل .. ليه اتعبوني بذا الطريقه ..
العنود / كانوا يبونك تلتفت لطريق الصحيح .. كانوا يبونك تفتح عيونك على اشياء حولك كثير .. بس انت اعمى ..
خذك غرور الفارس وكبريائهم .. ونفخ الصدر الكذاب .. " وبوجه حاد قوي " .. بس قريب ..
راح يرجع كل شي لوضعه الصحيح .. راح ارجع الفارس لحقيقته .. راح اربيهم من جديد ..
" رفعت اصباعها بوجه " .. وانت انتبه .. " هزت راسها " .. اذا المرات اللي مضت ما عاقبتك فلا تظن اني ما اقدر ..
اللي كانوا يحمونك من غضبي ماتوا الله يرحمهم .. لكن الحين ياويلك .. ياويلك ياراكان لو تغلط ..
راح اوريك شي عمرك ما شفته " وقفت وكانت بتروح لداخل الفله .. بس راكان مسك يدها وشدها لتجلس على الارض " ..
راكان وصل حد الغضب .. العنود طالعت بوجه .. راكان من بين اسنانه / الظاهر انك ناسية ..
ان الدم اللي بعروك نفس الدم اللي بعروقي .. ايك يا العنود تجربين غضبي عليك ..
العنود بهدوء / ورينا مراجلك يا ابو شيخة ..
راكان قرص عيونه فيها بتهديد ونفض يده .. وبحزم / انقلعي عن وجهي قبل لا اسوي فيك شي ما يعجبك ..
ترا القلب عليك مليان ..
العنود تميل عليه .. وبستفزاز / افااا وانا عصابت راسك .. طلع اللي بقلبك ولا تخلي شي ..
راكان التفت عليها وعيونه محمره / العنووووووووووووود ..
العنود توقف وهي تضحك بسخرية مستفزة / هههههههههه تصبح على خير يا العضيد << قلتهم بسخرية ..
راكان كان بيقوم .. بس مسك نفسه ورجع جلس .. العنود دخلت غرفتها وعيالها وهي فرحانه ..
قدرت تحرك راكان سطام الخامل والنايم من سنين .. جلست على السرير وتنهدت ..
العنود بداخلها " راح امشي على طريقة يبه .. وارجع راكان وزياد .. " وبهم " .. زياااد زياااد ما ادري ايش بلاك "..
نامت على السرير والتفتت جنبها شافت اولادها نايمين بهدوء .. وبهمس / والله انتم اللي حامين بتال من ناري ..
قربت من اولادها وشمت ريحتهم ورجعت راسها للمخدة وهي تستنشق ريحة اولادها .. لحد ما نامت ..



يوم جديد ..



بيت ام عزام ..


الصالة ..

ام عزام / انتي ماتبين تقولين ايش اللي بينك وبين رعد ..
هيفاء تطالع التلفزيون .. ببرود / ما في شي ..
ام عزام بحدة / اجل ليش قاعدة لي هنا ..
هيفاء تنزل الريموت كونترول على الطاولة .. وقفت ببرود / خلاص يمه اذا وجودي قبالك يزعجك ادخل غرفتي ..
ام عزام / انتي وختك تبون تذبحوني ناقصة عمر ..
هيفاء تنهدت بتعب .. ورفعت عيونها لفوق تبي تجفف الدمع قبل ينزل .. وفاجائهم الصوت من الخلف ..
........./ السلام عليكم ..
هيفاء وام عزام التفتوا للخلف بصدمه وخوف ..




ـــــــــــــــ



على طريق الخبر ..


راكان عاقد حواجبه .. وساكت ..

العنود تراقب وجه راكان واضح انه فيه شي بس ما يبي يقول ..
ساره بضيق / الحين مو قلتوا البارح تبون تاخذون يومين كمان ايش غيركم وخلاكم تمشون بدري كذا وبعجله ..
العنود بهدوء / اسالي ابو شيخة ..
راكان / خلاص سارة صجيتي راسي .. من طلعنا من الطايف وانتي تعدين الكلام ..
العنود بهدوء / طيب ممكن تلف على المحطة .. نبي نرتاح شوي .. واغير للعيال ..
راكان بهدوء هز راسها .. وبعد 10 دقايق وقف قبال محطة بين الرياض والخبر ..
العنود نزلت ونزلت ساره .. اخذت الظبي وسلطان وتوجهت للحمامات .. بعد نصف ساعة .. طلعت ..
راكان بعصبيه / هذا كله حمام ..
العنود باستغراب من عصبيته / ناسي الصغار .. وانت ايش فيك توترك وعصبيتك ابد مو طبيعيه ..
راكان بحزم / امشي .. امشي ..
طلعت العنود السيارة وحرك راكان بسرعة للخبر ..




ـــــــــــــ




بيت ابو سطام ..


في المجلس ..


رعد / هذي التذاكر .. اللي عندهم فيزا انا وسند وغيث .. راكان جوازه منتهي .. ولا عندة فيزا ..
ابو بتال / ومتى السفر ..
ابو طلال يدخل / السلام عليكم ..
الكل / وعليكم السلام ..
ابو طلال / انا رايح معكم .. انا طلبت فيزا من قبل لشغلة وطلعت لي .. وانا رايح معاكم ..
ابو بتال / احسن بعد .. وانا وراكان نلحقكم بعدين ..
ابو سطام بتعب / هو عايش ..
ابو بتال / عزام يقول عايش الحمد لله .. بس حالته صعبه ..
ابو سطام وجه اسود من التعب والقهر .. هز راسه / لا حول ولا قوة الا بالله .. لا حول ولا قوة الا بالله ...
ابو بتال بخوف / يبه لو تروح المستشفى تفحص مو احسن لك ..
ابو سطام باعتراض / لالا .. انا بخير .. بس شفوا لي ولد سطام .. شفوا لي نايف ..
رعد / ان شاء الله بخير يبه لا تخاف عليه ..
سند يدخل / السلام عليكم ..
الكل / وعليكم السلام ..
سند التفت لجدة / انا ما اقدر اسافر ..
الكل / ليه ..
سند بكذبه / جوازي بكرة ينتهي .. " التفت لرعد وغمز له " ..
رعد / خير ان شاء الله .. يعني بدالك يروح عبدالعزيز ..
ابو طلال / متى الطيارة ..
رعد / قبل اذان الفجر .. على 3 ..
ابو سطام / الحريم لا يجيهم علم .. والله لو جاهم علم للخبر كلها تعرف به ..
ابو بتال / لالا محد بيعلمهم ..




ــــــــــــ




بعد وقت طويل .. وبعد وصول راكان واخوانه للخبر ..



على صلاة الفجر ..

العنود بالمطبخ .. استغربت ان جدها ماصحي لصلاة الفجر ..
توجهت لجناحه .. وطقت الباب ..
فتحت باب الجناح ودخلت شافت جدتها تصلي بالزاوية المعتاده .. توجهت للغرفة .. وبهدوء / يبه ..
وشافت جدها جالس على الكنبة ويبدوا انه يحاول يتكلم .. العنود تقدمت منها .. وضعت يدها على كتف جدها ..
العنود بهدوء / يبه .. يبه تبي شي .. يبه .. " وضعت يدها بكف جدها اللي فاتحها " .. يبه ..
" بخوف " .. / يبه .. " ابو سطام فتح عيونه للاخر وصار يشد على يد العنود " ..
العنود التفتت لصاله وشافت جدتها لساتها تصلي .. التفتت يمين ويسار تدور على الجوال ..
وجدها كل ماله يضغط على يدها بقوة .. سحبت يدها بقوة وطلعت بسرعة لغرفة راكان وزياد فتحتهم مالقت احد ..
توقعت انهم بالمسجد .. توجهت لجناح رعد ومالقت احد بعد .. مياسه طلعت من جناحها وهي تهلل " لا اله الا الله " ..
العنود / عمتي .. " التفتت مياسة عليها بخرعة " ..
مياسه / هلا ..
العنود بارتباك / مافي احد وجدي تعبان .. اتصلي على احد وخليه يجي يشوفه ..
مياسه بتروح تشوف ابوها .. العنود توقفها / روحي اتصل على احد بسرعة ..
مياسة تروح لجناحها وتاخذ جوالها .. اتصلت باكثر من واحد اللي جواله مقفل والا مشغول واللي ما يرد ..
رجعت لجناح ابوها .. وشافت امها بصاله تهلل وواضع العبرة بصوتها .. شافت العنود لبسة عبايتها وبرقعها ..
العنود انتبهت لدخولها / هاا ..
مياسه تبكي بخوف / محد رد عليه اتصلت على الكل .. محد رد ..
العنود بسرعة راحت تجري لباب القصر .. شافت خان راجع من المسجد بيدخل الملحق اللي ينام فيه مع زوجته ..
العنود تصرخ علية / خااان خاااااااااااااااان ..
خان التفت عليها باستغراب / نئم يا ئمه .. " نعم يا عمه " ..
العنود / شغل السياره بسرعة وقربها لعند الباب وتعال ساعدني نشيل ابويه للمستشفى بسرعة ابويه تعبان ..
رجعت العنود لداخل وشافت كل بنات عمتها يطالعونها بخوف ..
العنود بحزم / ادخلوا وقفلوا الباب خان الحين يدخل ..
مياسة خرجت من جناح ابوها تبكي وهي متوجه لهم / ابوي ما يرد عليه ..
العنود تتوجه للجناح / لزم ناخذه للمستشفى .. كلمت خان والحين يجي ..
خان من ورا الباب بلهجته العربية المكسرة / يا اهل البيت درب درب ..
مياسه دخلت لجناحها .. و العنود / تعال خان ..
وتوجهت لجناح جدها .. مياسه جاتهم وهي لبسة عباتها وريهام معاها وهي تدفع العربية " الكرسي المدولب " ...
العنود التفتت عليها / الحمد لله انه فيه ..
ريهام ماسكة عبرتها / قلت يمكن تحتاجونه ..
خان حمل ابو سطام وجلسه على الكرسي ودفعه لسيارة ..
العنود تمسك يد ريهام / ريهام عيالي امانتك انتبهي لهم .. واتصلي على خالتي مريم خلها تجي عند جدتي ..
وطلعت بسرعة لحقت عمتها وخان .. خان طلع ابو سطام قدام وطلعت العنود ومياسه خلف .. وتوجهوا للمستشفى ..







بعد وقت ..


العنود ومياسة جالسين على الكراسي قبل غرفة الطواري .. وخان واقف بعيد عنهم شوي ..
خرج الدكتور ووجهها اسود ..
العنود ومياسه بخوف توجهوا له ..
العنود / ها دكتور كيف ابوي ..
الدكتور بضيق / .......................





انتهى ..

لا اله الا الله محمد رسول الله ..

سبحان الله .. والحمد لله .. والله اكبر ..

اتمنى يعجبكم .. واعذروني على القصور والاخطاء الاملائية ..

واعذروني على الغياب .. غير مقصود .. لكن ظروفي صعبة ..
ادعوا لي بالفرج ... وربي يقوم جدي بسلامه ..
ووقتها ابشروا ببارتين هدية ..


اختكم .. مشاعل السعودية ..


بسم الله الرحمن الرحيم

السلام عليكم ورحمة الله وبركاته

الحمد لله والصلاة والسلام على رسول الله

توكلنا على الله .. لا اله الا الله محمد رسول الله ..




البارت 30 ..




من بادي الوقت هذا طبع الايامي
عذبات الايام ما تمدي لياليها
حلو الليالي توارى مثل الاحلامي
مخطور عني عجاج الوقت يخفيها
اسري مع الهاجس اللي ما بعد نامي
واصور الماضي لنفسي واسليها
اخاف العمر اراجع سالف اعوامي
وانوخ اركاب فكري عند راعيها
تدفى لى جال ضوه بارد عظامي
والمار يسوق بمعاليقي ويرويها
الى صفا لك زمانك عل يا ظامي
اشرب قبل لا يحوس الطين صافيها
الوقت لو زان لك يا صاح ما دامي
ياسرع ما تعرض دربك بلاويها
حتى وليفك ولو هيم بك هيامي
سيور الايام تجنح به عواديها



" خالد الفيصل " ..





العنود ومياسة جالسين على الكراسي قبل غرفة الطواري .. وخان واقف بعيد عنهم شوي ..
خرج الدكتور ووجهها اسود ..
العنود ومياسه بخوف توجهوا له ..
العنود / ها دكتور كيف ابوي ..
الدكتور تنهد بضيق / الحمدلله على سلامته .. سيطرنا على الوضع .. بس لازم ينام بالمستشفى حتى نطمأن اكثر ..
العنود / شكرا دكتور ..
الدكتور هز راسه وبسكات توجه لمكتبه كان مرهق من شفت متعب ليلة امس بالمستشفى وكان اخر حالة ابو سطام ..
مياسه جالست على الكرسي وهي تبكي .. العنود تشد على اكمام عبايتها ..
من العجلة نسيت قفازاتها اسود وتحس انها بدون قفازات عارية ..
التفتت على عمتها بضيق وحزن .. اول ما خطت اول خطوة لجهتها ..
...........من وراها بخوف / ايش بلاكم .. ابوي سعود وينه ..
العنود التفتت بهدوء لجهة الصوت .. شافت سند والتعب واضح بوجه ..
رفعت نظرها لخلف سند وشافت عمها سلطان وكل ثانية يطلع واحد من عيال الفارس .. ووجيههم ما تبشر بالخير ..
العنود وهي تتوجه لاخوها .. وبهمس / البلا بجوفكم يا عيال الفارس ..
كانت متصوره ان همسها محد راح يسمعه .. لكن سند سمع همستها وبوضوح ..
العنود وهي تمسك يد راكان وتسحبه على الجنب .. راكان بخوف / جدي ايش بلاه ..
العنود وهي تضغط على يده .. وبهمس حازم وعيونها من خلف الشيله على عيون اخوها / البلا عندكم ..
وين اختفيتوا فجاه .. وليه وجيهكم سودا .. ايش البلا اللي صابكم ..
راكان غمض عيونه بتعب .. تنهد بضيق / العنود .. " فتح عيونه .. وبحزم " .. جدي ايش فيه ..
العنود بنبرة مقصودة / اللي سود وجهكم هو اللي اتعبه ..
" راكان كان بيتركها ويروح لجهة سند وعمه وعيال عمه .. العنود شدت على يده .. وبسخرية / على وين يا العضيد ..
راكان من بين اسنانه .. / العنووووود مو وقتك ..
العنود تنفض يده .. / لو ابي اعرف عرفت من غيرك .. " وبسخرية " .. بس لانك العضيد ..
راكان فتح عيونه للاخير .. مو ناقصة استفزازات العنود له ابد .. مسك يدها .. بس العنود نفضته ..
الكل انتبه للحركة .. راكان كان بيمسكها لو ما مسكه عناد وطلال .. وعيونه حمر ..
العنود راحت لمياسة وهي تمشي بعصبية والغضب متمكن منها .. نزلت راسه لعمتها / عمه امشي نرجع البيت ..
مياسه تبكي / خليني اشوف ابوي وا....
العنود بحزم / جدي الحين بالملاحظة وما راح يسمحون لاحد بزيارته .. فامشي الحين ..
راكان يقرب منهم .. وبحزم / انا اوصلكم للبيت ..
العنود رفعت نظرها له / خلك مع اللي كنت معاهم .. خان موجود ويوصلنا ..
سند بهدوء وهو شايف وسامع كل شي / راكان .. خان يرجعهم ويروح معاهم صقر .. انت خلك هينا ..
راكان يشد على قبضة يده ومن بين اسنانه وبنبرة تهديد / في البيت نتفاهم ؟ ..
العنود طالعت فيه بنظره من فوق لتحت وتركته وطلعت من المكان اللي فيه ..
عناد يهمس لطلال ../ والله لو وحدة من خواتي سوت ذا السواه ان ما يردها عني الا القبر ..
طلال بسخرية / اجل الحمد لله انها مو اختك ..
" ترك عناد بصدمته من سخريته وتوجه لعمه وعيال عمه " ..
مياسة سندها صقر وطلع وراء العنود و خان .. ورجعوا البيت ..




ـــــــــــ




الظهر ..


الكل بالمستشفى .. قبال العناية المركزة ..

الجد اعتدل الضغط عنده بس ما زال تعبان وطلع عنده شريانين بالقلب مقفلة و يبي له قصدرة ..
ابو بتال يمسح وجهه المرهق .. وبتعب / يا عيال ..
سند يجلس جنبه / هلا ..
ابو بتال / قل للعيال يرجعون البيت ما يصير كلنا هنا ومابه احد بالبيت ..
سند / كلهم بس يطلع الدكتور ويطمنا يرجعون للبيت ..
الدكتور طلع .. ابو بتال يوقف / ها يا دكتور ..
الدكتور / لازم له عمليه قصدرة .. بس يعتدل الضغط راح نسويها .. باذن الله ..
ابو بتال يهز راسة بقلة حيلة / خير ان شاء الله ..
ابو فهد / اجل حنا خلنا نرجع للبيت ويقعد واحد من الشباب هينا والباقي يرجعون لشركة يكملون شغلهم ..
ابو بتال يهز راسه / وهذا اللي بيصير ..
الكل طلع اللي متوجه للبيت واللي متوجه لشركة واللي بقي بالمستشفى ..



ـــــــــــــ




بغرفة بتال بالمستشفى ..

بتال منسدح على سريره / ومن جابه ..
سعود / جابته العنود وعمتي مياسة .. يقولون العنود نادت خان وتشايلوا جدي وطلعوه السيارة وجابوه المستشفى ..
بتال يطالع سعود ووجه باهت .. بارتباك / لحالها جات مع خان ..
سعود اللي السهر والتعب ماخذ حقه منه .. رمى جسمه على الكنبة .. وبصوت ناعس / من ؟
بتال شاف اخوه يريح راسه على الكنبة ولف يده على عيونه .. بتال ريح جسمه وبغموض / محد ..
سعود دقايق وانتظمت انفاسه / ................
بتال سحب الاي فون وفتح الاستديو وشاف صور سلطان والظبي .. ابتسم بشوق و قرر اول ما يطلع يروح يشوفهم ..



ـــــــــــــ



بيت ابو سطام ..


جناح ام سطام ..

العنود بتعب / يمه يعني انا اكذب عليك ..
ام سطام تمسح دموعها بطرف شيلتها / .. انا قلبي مو مصدقكم .. ودوني له .. خلوني اشوفه ..
العنود تحط يدها على راسها تحس بصداع راح يفجر راسها .. وبهدوء / يمه ..
العصر اذا سمح الدكتور بزيارته سوين له اكل ورحنا له .. زين
ام سطام تهز راسها وهس تمسح دموعها / ................
العنود وقفت بتعب / عن اذنكم ..
الجوهرة تطالعها من فوق لتحت بقرف .. ام عزام و ام سند ومياسه / اذنك معاك ..






طلعت العنود وتوجهت لجناحها ..
كانت مرهق حد النخاع .. قلق على غياب نايف وهواجيس تدور في بالها .. حربها مع راكان .. ارهاق السفر ..
تعب جدها كلها تكومت على بعضها .. وهمست بداخلها .. " يفرجها رب كريم " ..
اول ما دخلت شافت مريم وساره .. العنود ابتسمت بإرهاق / السلام عليكم ..
مريم وساره / وعليكم السلام ..
مريم وبحضنها الظبي .. جلست بجنبها العنود .. مريم بحنان / شكلك تعبانه يا بنتي ريحي جسمك ونامي شوي ..
العنود تهز راسها / ابي انام بس ابي ارضع الظبي وسلطان ..
مريم / يا بنتي الظبي ليه ضعفانه اكثر من سلطان ..
العنود اخذ الظبي .. رمت الشيلة على كتفها وميلته على صدرها حتى لا ينكشف ..
فتحت ازارير قميصها الاولى وطلعت صدرها ترضع / لان وهي في بطني ماكانت واضحه ..
و ماكان يوصلها الغذاء مثل سلطان .. كانت تحته ومغطية عليها المشيمه .. وما عرفوا انهم تؤام الا يوم ولدتهم ..
مريم بحنان / لا اله الا الله .. ولدتي طبيعي ..
العنود بهدوء / الحمد لله طبيعي .. الحمد لله على كل حال شفت الموت اللين ولدت .. عسى امي للجنه ..
مريم تنهدت / امين .. الله يجازي الامهات كل خير ..
العنود ابتسمت وبحنان / ويجزاك يا خاله .. انتي تعبتي بوالدتك بطلال ..
ساره توقف بضيق وقرف وحيا من سالفة الولادة / انا ابي اروح للبنات ..
العنود ابتسمت / روحي حبيبتي ..
طلعت ساره .. مريم التفتت بهدوء للعنود / ليه ما بلغتينا بحملك .. يمكن الضغط النفسي كان مأثر على حمالك ..
العنود هزت راسها وهي تطالع بنتها / هو اثر .. اثر .. علشان كذا ولدت مبكر .. اما ليش ما بلغتكم ..
" رفعت راسها وبعتب " .. مثل جواب سؤال ليش ما بلغكم ولدكم بطلاقنا .. ليش ما سالتوه وين زوجتك ..
طول فترة جلوسة عندكم .. ليه ما سالتوا عنا .. عن ابوي امي .. اخواني عندكم وحنا لحالنا هناك ..
ليه محد فزع وقال اروح واسأل عن الحريم اللي هناك ماحولهم رجال غير شايب مريض ..
طيب .. مشغولين وماتقدرون على السفر .. مو لزم تلفون ارفعوه ما بيخسركم شي .. " وبنبرة مقصودة " ..
والا طاحت ام راكان وابو راكان خلاص حرق كرتهم ما عاد لكم منفعه معاهم .. انا ادري انك كنتي تتواصلين مع امي ..
ايش اللي خلاك تقطعين والا من الاول ماكنتي تتواصلين وامي هي اللي تسال علشان ولدها ..
لتفتحين باب المعاتب يا ام طلال انتم الخسرانين فيه .. وان كنت ساكته للحين حشيمه لسطام وشيخة مو لشي ثاني ..
" كانت تقصد سطام ابوها وشيخة ام فهد " ..
مريم بحرج صدت عنها فعلا من لمن تعبت ام راكان وانقطعت اتصالها فرحت ..
كانت تخاف ان طلال يتركها ويروح لها .. / ...............
العنود صدت عنها وطالعت بنتها شافتها شبعت .. رفعتها على كتفها وصارت تضرب ظهرها على خفيف ..
حتى يطلع الهواء .. بعد ما شافت الظبي طلعت الهواء وارتاحت ريحت الجلسة و نيمتها ..
سمعت صوت مناغات سلطان .. ابتسمت غصب .. وشالت سلطان وقبلته على خده ..
مريم وقفت .. وبنبرة مقصودة / الله يريح قلبك ويهديك يا بنتي .. " وطلعت من الجناح " ..
العنود رفعت نظرها فيها بغموض ورجعت طالعت بولدها اللي كان يحاول يشد شعرها ..
" وبهمس " / حبيبي ما تبي تنام .. ماما تعبانه وتبي ترتاح شوي .. " داعبت صدره بانفها وسلطان يضحك " ..
نيمت نفسها على الكنبه ونيمت سلطان على صدرها .. وصارت تلعب بشعرها .. الا ان غفى سلطان وغفت هي ..




ــــــــــــ


بيت ام عزام ..


ريما / انا ابي اعرف ايش مسوي .. اكيد ارهابي ..
هيفاء / لا ان شاء الله .. " وبضيق " .. مساكين عيال سطام المصايب نازله عليهم فوق بعض كانها مطر ..
ريما بحزن / صح .. يا قلبي يا ساره لمن تجي بين البنات تحسينها ضايعه مالها في سوالف البنات ابد ..
هيفاء باعجاب / ما شاء الله على العنود .. بنت راكزه وثقيله .. " وبقهر " .. ما ادري بتال ليه طلقها ..
ريما بهمس مسموع / لان الجوهرة وسمر هم اللي طلبوا منه ..
هيفاء عقدت حواجبه / ما اتوقع .. بتال صح يحب امه واخته كثير بس مو لدرجة انه يخرب حياته علشان امه واخته ..
ريما تهز كتوفه / ما ادري .. بس العنود شخصية غريبه ما تنفهم .. ومغروره شوي ..
هيفاء باستغراب / من العنود .. " وبثقة " .. مستحيل .. انا قبل لمن اسمع سوالفكم عنها كنت رسمتها بشكل كريه ..
ولمن تعرفت عليها اكثر وسهرت معاها اكثر من مره .. " باعجاب " .. البنت روعة .. اخلاق وفكر واناقه وذوق ..
استغفر الله .. كامله .. انا وانثى انغرمت بسلوبها وبشخصيتها وبكلامها ودلعها .. كيف الرجال .. تصدقين ..
لمن كان يقعد معاها رعد كنت اغار .. " وبفضول " .. بس عندي فضول كبير ابي اعرف ليش تطلقت هي وبتال ..
ريما / بصراحة .. ما ادري العنود شخصية غريبه .. رنيم ميته فيه صارت لمن تجي على طول عندها ..
هيفاء / ما تنلام جلست العنود ما تنمل .. الله يعينها ويقويها لمن يرجعون من بريطانيا ..
ريما بصدق / امين ..




ــــــــــــ



بعد العصر ..


بيت ابو سطام ..

بالصالة ..

الهنوف بحدة / والله ما تدخل ..
راكان وهو مو قادر يمسك نفسه / عمممممممممممممه ابعدي عن طريقي ابي اذبحها ..
العنود ام سند بحدة / ولد فكنا من شرك واطلع برا ..
راكان بحده / هذي ما تستحي يبي لها تربيه ..
ام سند تاشر لرنيم اللي واقفه وراء باب جناح اخواتها / اتصلي على سند ..
راكان كانت بيتجاوزهم ويروح لجناح اخته .. الهنوف تمسكت فيه وام سند بعد ..
ام سطام تطلع لهم من جناحها ... رفعت عصاتها وبحزم / انا ام سطام .. تبي تضرب بنتي في بيتي ..
والله ان ما طلعت لزعل عليك ليوم الدين اطلع برا اطلع ..




بغرفة العنود ..
من نص ساعة صاحيه من النوم .. دخلت الحمام " اكرمكم الله " .. توضأت وصلت العصر وغيرت لبسها ..
وهي تمشط شعرها الاسود الطويل .. سمعت ضجة وصراخ .. التفتت لساره باستغراب / هذا مو صوت اخوك ..!
ساره بارتباك والعبره خانقتها / الا .. " حطت يدينها على وجهها وصارت تبكي " ..
العنود تركت شعرها وتوجهت لها .. حضنتها وبخوف / ساره حبيبتي ايش فيك ..
ساره تشهق / راكان .. يبي .. يبي يضربك ... هو .. هو يصارخ .. وعماتي .. عماتي ..
العنود وقفت بسرعة وتوجهت لجلال الصلاة واخذته وطلعت من الغرفة بسرعة متوجهة لجهة الصوت ..
ما صدقت انها تشوفه تبي تفرغ غضبها .. وتبي تعرف ايش صار .. عندها احساس بان نايف فيه شي ..





دخل سند بسرعة لبيت ابو سطام ..
سند بحزم / رااااكاااااااان ..
راكان ابتعد عن عماته وهو يتنفس بغضب .. / خيررررر ايش تبي ..
العنود جات بتدخل وتراجعت بسرعة اول ما شافت الجسم العريض ..
العنود بحده ممزوج بسخريه / خير يا العضيد .. ايش عندك جاي ..
راكان بغضب / بننننننننننننننت .. " وهو يبي يتوجه لها " ..
سند لف يدين راكان وراء ظهره وطلعه برا البيت ..
العنود بعد ماطلع راكان وسند طلعت لصالة .. وبصوت حازم / ابيي اعرف ايش صار امس خله يهوش كذا ..
الهنوف بتعب / يقول انتي طولتي لسانك بالمستشفى ويبي يعاقبك ..
العنود بقهر / كذاب .. البلا مو مني البلا منهم ..
ورجعت لغرفتها وهي نار شاعله من الغضب .. اخذت الاي فون ورجعت تتصل على صلاح ومتعب ولا احد يرد ..
اتصلت على ابو عبدالعزيز ..حاولت قد ماتقدر تهدي صوتها .. تنفست بعمق .. وبهدوء ..
.. / الو السلام عليكم .. هلا يبه .. ايه .. اشلونك .. اقول يبه متعب عندك .. " بهت وجهها .. "
.. مع من ... متى .. " بهت وجهه اكثر وكل شكوكها تاكدت " .. طيب .. مع السلامه .. لالا .. سلامتك ..
" قفلت الخط .. نزلت جلال الصلاة وجلست بخوف على الكنبه .. مسكت راسها بيدينها الثنتين .. بداخلها ..
" نايف .. ناااااااايف ناااايف .. والله ان نايف ما هو طيب .. " .. رفعت راسها و صارت تضرب وجهها ..
وبقهر / ابكي ابكي ابككككككككككككككككي ..
دخلت رنيم و تفأجات بحالها .. ساره واقفه وراء الباب تبكي وهي خايفه ..
رنيم رجعت لصالة بسرعة متثاقله .. ونادت مريم ورجعت للغرفة العنود ..
مريم اخذت ساره وطلعتها ورجعت مع الهنوف .. اخذوا الصغار وطلعوا ..
رنيم تجلس جنب العنود .. مسكت يدينها وهزتها / العنووووود العنوووود .. اهدي ..
العنود بغضب / محد يبي يقولي ايش الي صار .. ابي اعرف .. نار نار .. " وهي تضرب صدرها " ..
رنيم بدون وعي وبخوف / هدي انتي .. وراح اتصل على سند وهو يقولي ايش صاير بس انتي هدي ..
العنود ترفع شعرها عن وجهها وتلفه وراء اذنها .. وبجنون / ايه .. ايه .. اتصلي .. اتصلي الحين ..
رنيم بارتباك .. اتصل على سند .. اول اتصل مارد .. اتصلت ثاني وثالث ورابع الا ان رد وهو معصب / نعم ..
رنيم بقهر / العنود تبي تعرف ايش اللي صار .. تقول فـ.....
سند بنبرة غامضة / هي عندك ..
رنيم باستغراب / ..............
سند بهدوء / الوووو ..
رنيم حست باحساس غريب .. وببرود / ايوه ..
سند بنفس النبرة الغامضة / العنود عندك .. " وهو يطول ويشد بالحروف " ..
رنيم بقهر / ايوه عندي ..
سند ابتسم ببرود / قولي لها ما فيه اي شي .. خلها تهدئ ..
العنود كانت تسمع اللي يقوله لان صوت جهاز رنيم مرتفع .. وبهدوء / لا تكذب يا ابو فهد ..
عيب تكذب وانت ارجلهم .. قولي ايش الموضوع .. انا متاكده انه يخص نايف ..
سند ابتسم وبداخله " الله يرحمك يا جدي والله انك وصفت لي العنود قبل لا تشوفها " .. بنبرة باردة / ايه يخص نايف ..
العنود بختناق / حي ارجيه والا ميت واطلب العوض ..
سند تعاطف معاها من نبرة صوتها / اذكري الله يا اخت نايف .. ان شاء الله كلها يومين وتشوفينه بخير وعافيه ..
العنود حطت يدها على راسها وغمضت عيونها .. رنيم شهقت وصرخت / دم دم ..
سند فز قلبه / رنيم .. رنييييم ..
رنيم اللي رمت الجوال وراحت تدور على شي تحطه على انف العنود ..
سند اللي كان جالس بالمجلس بعد ما ارسل راكان للاستراحة مع عناد يبعده عن العنود و البيت ..
راح يجري من المجلس لبيت جده بجنون .. اول ما دخل صرخ / يمه يممممممممممه ..
ام سند اللي كانت بصاله مع الهنوف ومريم وام سطام والجازي فزت بخوف وتوجهت لمدخل/ ايش بلاك ..
سند بخوف / وين رنيم .. كانت تصارخ تقول دم دم .. ايش جاها ..
الهنوف اللي قامت وراء ام سند .. توجهت بسرعة لغرفة العنود ودقايق رجعت ..
وبخوف / سند يمك الحق علينا العنود ما ادري ايش جاها ما ترد علينا ..
سند بخوف / طيب غطوها وانا ادخل اشوفها ..
الهنوف ومريم ورنيم لبسوها العباية وجاء سند شالها بين يدينه و طلع .. ولحقتها العنود ام سند والهنوف ..
ورنيم كانها بمقلاه تحوص وتدور ما تدري ايش صابها .. مغير تصارخ ومعصبه .. ومريم و مياسه اهتموا بالصغر ..




ـــــــــــــــــــــ




يوم جديد ...



بالمستشفى ..


طلعوا ابو سطام لغرفة جانبية قريبه من العناية ..


......../ يا سطاااااااااااام .. وين سطام .. جيبوا سطام ...
سلطان بضيق / يبه اذكر الله .. سطام مات الله يرحمه ..
ابو سطام يمسح دموعه / يا سند .. تكفى يا سند .. لا تخليهم يذبحوني ..
سند بغصه / ابشر يبه .. والله ما يلمسونك الا برضاك بس انت اهداء ..
ابو سطام يتصدد عنهم وهو يعابر ../ .......
سلطان مو قادر يتمالك نفسه طلع من الغرفة وشاف ابو عبدالعزيز وابو مطلق .. سلم ودخلوا ..
ابو عبدالعزيز / طهور .. طهور ان شاء الله ..
ابو مطلق / لا بأس .. لا بأس ..
ابو سطام بتعب / ان شاء الله .. ان شاء الله ..
سند واقف يصب القهوة .. / جزاكم الله خير على الزياره ..
ابو مطلق وهو يمد يدة ياخذ الفنجان / واجب يا ولدي واجب .. الا هم ايش قالوا له ..
سند ببساطة / يقولون لازم عمليه بالشريان بس ابوي ما يبي .. " وبمزح " .. الظاهر خايف ..
ابومطلق بفزعه / اخو وضحى .. ليه يا ابو سطام .. يالله لك الحمد على كل حال ..
انا شقوا صدري من ياه " وهو ياشر على نصف صدره " .. وطلعوا قلبي .. ومادري ايش سوا فيه ورجعوه ..
ويا ربي لك الحمد .. هذا انا بخير وعافيه .. " وبمزح " .. وافكر اني ادور لي عروس صبية .. اجدد شبابي معاها ..
بس لا تعلمون ام مطلق تفرشني بعصاها ..
ابو سطام وابو عبدالعزيز وسند / هههههههههه
ابو عبدالعزيز / وانا مسوين لي قصدره .. هذا بكل شايب والا انت ودك تخلفنا بتالي العمر ..
لا ابد بتسويها وتقوم لنا طيب .. بس قل يارب .. وصل الاستخارة .. وربك بيسر اللي فيه الخير ..
ابو سطام وكانه خوفه قل / هااا .. قولكم ..
ابو مطلق / الله الله .. الحين الطب تطور يالله لك الحمد .. وما يصير تجزع من رحمة الله ..
ابو سطام وهو يهز راسه / اهاا .. والنعم بالله ..
جلس شوي ابو مطلق وابو عبدالعزيز وطلعوا وبدا الزوار يدخلون ويطلعون ..




ــــــــــــــــ



بغرفة بتال بنفس المستشفى ..


بتال بعصبية وهو فاتح عيونه للاخير / من شالها ..
عناد بخبث / سند .. والله ياهو يتغـ .......
بتال رمى عليه علبة الماي .. بس تحاشاها عناد ..
عناد / ههههههههههههههههههههههههه
بتال بغضب / انقلع عن وجهي وشوف الدكتور قله اني ابي اطلع ..
الممرض دخل بنفس الحظة وبرسمية / السلام عليكم ..
عناد وبتال / وعليكم السلام ..
الممرض / هذي اوراق الخروج .. الدكتور وقع على خروجك .. وباقي توقيعك ..
بتال بفرح مسك الاوراق وكتب بياناته ووقع وفز واقف غير ملابسه وطلع ..
عناد بسخرية / لا اله الا الله .. كل هالعجله والصحة المفاجأة من الغيرة ..
بتال يرفع يدينه / جعلني اتشمت فيك انت وسند وطلال مثل ما تتشمتون فيني ..
عناد / هههههههههه طلال مو ناقصة حتى تدعي عليه ههههههههه ..
وسند قاضي بالعشق وخالص وانا على الطريق هههههههههههه ..
بتال / هههههههههههههههههههه " وطلع من المستشفى بعد ما مر على الصيدليه واخذ الادوية " ...




ــــــــــــ

يوم جديد ..


9 صباحا .. بحديقة الفارس ..

فرشة على الارض .. ترمس قهوة وحافظة تمر ..



ام سطام / لا اله الا الله .. ما شاء الله الجو كنه بدا يبرد ..
مريم / اي والله بدا .. شكلها بداية الشتاء ..
ام سطام / اي والله ..
مريم / بكرة وحدة الحج .. بتصومين يا خالة ..
ام سطام / باذن الله .. ان راد ربي صمنا 10 ذا الحجة ..
مريم / ربي يعطيك العافية والصحة .. ويطول عمرك بطاعة ..
ام سطام توقف / يالله .. اعذروني ابي ادخل شوي وارجع ان شاء الله ..
مريم توقف / وانا بعد .. ابي اشوف الفطاير مداها استوت .. الهنوف والعنود " ام سند " وينهم ..
ام سطام وهي تخطي قباله .. / الظاهر انهم داخل ما ادري ويش يحوسون فيه ..
مريم عاضدة خالتها تمشي بجنبها .. وتسولف معاها .. الى ان دخلوا ..
العنود كانت جالسة على الفرشة بصمت .. كانها مو موجودة من لمن طاحت واكتشفوا ان معاها الضغط وهم يراعونها ..
قبالها سلطان والظبي .. منيمتهم على الفرشه الخاصة بهم على الارض ويلعبون بيدينهم ..
العنود سرحانه للبعيد وتهوجس .. " حسبي الله العظيم .. كاني ما ني بشر .. ما افكر ..
بس الامر يخص نايف وقفوا لا قالوا لي هو حي والا ميت .. وراكان .. ااااااااااه يا راكان ..
من هذاك اليوم ماشفته ولا يرد على مكالماتي .. عارف انه لو قابلني ما راح اتركه .. " تنهدت بضيق " ..
الحين كيف اعرف الموضوع . كيف اتطمن .. لا متعب ولا صلاح يردون عليه ..
و جدي منصور ما يدري عن الموضوع .. ادخل على سند دخيله واخليه يقولي .. اكسر نفسي ..
" عضت شفايفها قهر " .. يا ويل حالي لو بسبتكم يا اخواني تكسروني .. والله ما عاد اقوى والله .. "
فزت برعب والتفتت بحدة لمن سمعت الصوت اللي وراها ..




ـــــــــــــ



بيت ابو بتال ..



بتال يعدل غترته قبال مراية المدخل .. وبهدوء / اسمعي وانا اخوك .. انتي اخطيتي وانا اخطيت ..
والعيب مو بالاعتراف بالخطاء العيب فانا نكمله .. الحين مانا لحالنا .. انا وعندي اثنين ربي يخليهم لي ..
" ابتسم بحنان " .. وانتي عندك بنتك الحلوه ربي يحفظها لك .. ارجعي لراكان وراضيه وتسامحي منه ..
راكان يحبك .. والصد اللي شايفته ماهو كره الا عتب عليك .. انا الحين رايح له وابي اطيب خاطره ..
سند وعناد مهدوا لي الطريق .. وانتي بينك وبين زوجك وتعرفين تتصرفين .. ارجعي بيتك وحليها ..
سمر باستغراب / ارجع بدون لهو يرجعني ..
بتال بتفكير وهو يلتفت عليها / خليني اجس نبضه اليوم .. وبعدين اشوف وضعك معاه .. وامي اتركي نصايحها ..
واذا تبين نصايح اسالي جدتي ام عزام ..ما تقصر معك .. امي الحين مااااا " وهو يهز راسه بعدم الرضا " ..
سمر بضيق / عرفت بهوشته مع ابوي البارح ..
بتال تنهد بضيق / سمعت لو مو صياح وليد كان صار شي كبير ..
سمر بعبرة / انا تعبانه مو عارفة ايش اسوي .. امي والا ابوي والا وليد والا راكان والا بنتي ..
بتال يسحبها له ويقبل راسها / اتركي الكل وانتبهي لبنتك وامك وابوك فترة وتعدي ان شاء الله ..
سمر تبعد عنها وهي تهز راسها " بنعم " .. وبتذكر / ابي اروح لجدتي بعد اشوي .. يقولون متجمعين بالحديقة الخلفية ..
بتال بخبث / اهاا .. طيب فمان الله ..
سمر / فحفظ الرحمان ..
" طلع بتال وتوجه للحديقة الخلفية .. شاف جدته ومريم بيدخلون البيت تخبى وراء الجدار لحد ينتبه له ..
وبعد ما شافهم دخلوا .. بسرعة توجه للفرشة .. كان عندة احساس بانها تكون معاهم .. وفعلن ما خاب احساسه ..
شافها من بعيد .. عرفها .. اشلون ما يعرفها وقلبه من شوفة قفاها صار يرجف " ..
(( و ما انتبه لـ العيون اللي شافته من خلف الشبابيك " النوافذ " )) ..





..... بصوت هادي مملوء بالشوق وهو يجلس على ركبه ويطالع عياله / صبحك الله با الخير يا ام سلطان ..
........ فزت برعب والتفتت بحدة .. طالعته بكرهه وصدت لمن شافت اللي جاين بسرعه يمهم .. / ......
بتال طالعها وبسخرية ممزوجه بقهر من صدها / زعلانه .. لـ " التفت وراه بقهر " ..
الهنوف بحدة / قوم قوووووووم ..
بتال طالعها وكتم قهرة التفت على سلطان اللي يحرك يدينه ويتبسم .. شاله وهو يبتسم / يا صباح الخير ..
" قبله بعمق وهو يستنشق ريحته " .. آآآآآآآآآآآآآآه ..
العنود " ام سند " بسخرية / آآآآآآآآآه .. تونن .. تونن يا بتيل .. تونن .. وياما بتون ونين .. و آآآآآآآآآآآآآآه ..
بتال طالع عمته وابتسم / الله يا عمه تبين الوجيعه لي .. تراني مريض وتوني امس طالع من المستشفى ..
الهنوف تجلس جنب العنود وتغطي على ظهرها .. وببرود / سلامتك وما تشوف شر .. ونزل الولد لا تعديه ..
بتال ينزل سلطان عقد حواجبه وهو يشيل الظبي .. وبحنان / يا روحي يا صغيرة .. " وبحزم " .. ليه ضعيفه ..
العنود " ام سند " .. طالعت العنود وشافتها صاده وتطالع لشجر البعيد .. رجعت و طالعت الهنوف ..
الهنوف بنبرة مقصودة / تعبانه .. مـ ....
قاطعها بتال بخوف / ايش فيها .. " قبل الظبي وهو يضمها على صدرة " .. بسم الله عليك يا روحي ..
العنود تحس بغثيان من وجودة .. و بداخلها " مو ناقصة شوفتك يا بتال .. اللي فيني مكفيني روح رووووح ..
قبل لا افقد اعصابي .. و تشعل النار اللي بصدري منك .. والله ما ردني عنك اللي عيالك ..
والا ادفعك ثمن كل وجيعه اوجعتني اياها .. " ..
الهنوف تهمس للعنود / ام سلطان .. ابو سلطان يكلمك ..
العنود اعطت عمتها نظرة من طرف عينها وصدت ..
ام سطام من وراء بتال .. / ولد .. وش عندك هنيا هاااا .. ابعد عن بنيتي ابعد .. لا تتعبها ..
بتال تذكر .. وبهدوء والظبي ما زالت بين يدينه / ما تشوفين شر يا ام سلطان ..
العنود " ام سند " .. بسرعة / الشر ما يجيك ومشكور وما قصرت وقم شوف شغلك وعطنا الظبي ..
بتال بخبث / من قال ان اسمها الظبي .. لا ابي اغير اسمها .. ابي اسميها الجوهرة ..
العنود التفتت عليه .. وبهدوء مستفز / ومن انت .. حتى تغير اسمها ..؟
بتال ابتسم وبغرور / ابوها ..
العنود بخبث / متاكد ؟
بتال بغضب / العنود لا تلعبين بالنار .. تحرق اصابيعك ..
العنود بهدوء / ما عمري لعبت بشي و اوجعت نفسي .. " وببرود ساخر مستفز " .. يا ولد الجوهرة ..
بتال فتح عيونه للاخير وبغضب من بين اسنانه.. / صكي فمك .. لا اهده لك ..
ام سطام تضربة بعصاتها .. وبحزم / انا ما اقول نزل البنت وقم .. و الا مالي حشيمة ومقدار يا ولد الجوهرة ..
بتال قبل الظبي ونزله بهدوء على فرشتها .. وبغموض / قريب نلتقي ونتصاف قريب ..
" تركهم وتوجه لسيارته وهو يقبض على يده يحاول يفرغ غضبة " ..
والعنود صادة عن الكل وتطالع للبعيد / ................
ام سطام تجلس جنبها وتمد رجولها .. وبحنان / يا بنتي لا تزعلين ولا تضيقين صدرك ..
والله ما يمس شعرة منك بدون رضاك .. انتي بنت الغالي .. والظبي والله ما يغير اسمها حنى ما صدقنا ترجع للفارس ..
الهنوف باستغراب / ليه يمه .. فيه بالفارس وحدة اسمها الظبي ..
ام سند باستغراب / ما ذكرها يمه .. ولا عمري سمعت عنها ..
ام سطام بغموض / الظبي ام نايف .. بنت عمي جابر رحمة الله عليه ..
الهنوف ومريم والعنود باستغراب / بنت عمك ..
ام سطام / الله الله .. مير الزمن ابعدها عنا .. الله يسامح من كان السبب ويرحمهم ..




ـــــــــــ



بالاستراحة ..


سند بهدوء / يعني ..
راكان بحزم / ما ابي اشوفه .. ولا اسمعه .. وقلة لا يجي ..
سند / لمتى .. " بحزم " .. راكااان .. بتال ابو عيال اختك .. و خال بنتك .. وولد عمك .. واللي صار بلحظة غضب ..
ندم عليها والحين يبي يضم عياله لحضنه .. مو حلو يعيشون بعيد عنه كانهم ايام وهو حي .. حس فيهم ..
راكان صد عنه وطالع التلفزيون / .............
سند / وزوجتك وبنتك لمتى بتخليهم في بيت عمك .. " وبنبرة مقصودة " .. والا بتسويس وات بتال في اختك ..
راكان بسخرية وهو ما زال يطالع بالتلفزيون / استاذ سند تعينت مستشار اسري وما ادري ..
عناد عض على شفته سند ابد ما يحب احد يسخر به بموضوع جدي ومهم ..
سند وقف وبعصبية / راااااكان ..
راكان طالعه ببرود / ............
سند بحدة / لا تحط خطاك على غيرك .. اذا بتال اخطاء يوم طلق اختك علشان اخته .. انت اخطيت اكثر منه ..
تركت ابوك وامك وهم بامس الحجه لك .. وتركت خواتك في بيت شيبان مرضا يا دوب يشيلون نفسهم ..
ورميتهم على رجال غريب اجنبي .. لا تقول عندهم نايف .. نايف صغير وطايش .. ما يتحمل مسؤلية ..
وهذي اخرتها .. الله العالم يجي فيه نفس والا مقطع نفسه ..
راكان قاطعه بخوف / لا تتفاؤل عليه بالشر .. ان شاء الله يرجع وهو بخير ..
" وبقهر " .. هالجواز والتذكرة متى تطلع ..
عناد وزياد ملتزمين الصمت ..
سند بنبرة مقصودة / وان طلع .. سافرت لهم .. ايش بتسوي .. " وبسخرية " .. بتمسك السيف وتحارب المافيا ..
راكان بقهر / سند .. لا توجعني .. اللي فينا مكفينا ..
سند يضرب يدينه بقهر / انا ما ادري ايش صابك .. انت عمرك ما كنت كذا .. والا انا اللي معمي عنك طول هالسنين ..
الا والله انا اللي معمي ومخدوع في مرجلتك .. " وبحزم " .. قم صل ركعتي وادعي ربك وهدي نفسك ..
الي جاء بتال تكون هادي وربي فتحهها بوجهك قم ..
راكان تنهد وهو يلتفت على التلفزيون .. سند بقهر / نفسي اعرف ايش عاجبك بالتلفزيون ..
لو هو شغال كان قلت يطالع برنامج بس المشكلة مقفل .. " وبصرخة حادة " .. قم تعوذ من الشيطان وصل ..
عناد وزياد كتموا ضحكتهم يوم شافوا نقزة راكان من صرخة سند ..
راكان بضيق / طيب .. لا اله الا الله .. ترعب يوم تعصب وهذا انت اكبر مني بشهر تخوفني اجل لو اكبر مني بسنين ..
سند يسحب عقاله اللي كان طايح على الكنبة جنب الشماغ .. وبجدية / شفت ذا لخلية على ظهرك ..
وقف راكان وتوجه لداخل الاستراحة وهو يتحلطم ويبربر ولا احد فاهم عليه ايش يقول ..
عناد بعد ما طلع راكان / ههههههههههههههههههه ..
سند ابتسم غصب وهو يجلس على الكنبة / والله انه بزر .. يا اخي يخلي الواحد غصب يتنرفز ..
عناد وقف عن الضحك .. وبابتسامه / كاني سمعت هالكلمة زمان عن شخص غير راكان ..
سند ابتسم اكثر وهو ياشر بيده / ما اخص من ذا الا ذا .. " يقصد ما اخص من راكان الا عناد " ..
عناد وزياد / هههههههههههههههههههههههههههههههههههههه
دخل بتال وهو يسحب نظاراته الشمسية ../ السلام عليكم ..
الكل / وعليكم السلام .. " صافح زياد وعناد .. وتوجه لسند صافحه وجلس بجنبة " ..
بتال باهتمام / وين راكان ..
دخل الصبي ومعاه ترمس شاي وصينية فطور ..
سند بهدوء / ساعة لمن تجهزه .. " الصبي هز راسة ورجع للمطبخ " ..
" سند التفت على بتال وهو يقرب الصينية وترمس الشاي " .. تفضلوا شباب ..
بتال رفع حاجب / مفطرين قبلك .. عطنا العلم ..
سند ببرود وهو ياخذ زيتون ويرميه بفمه / اي علم ..
بتال يمسك ترمس لشاي ويصب له فنجان وبتلاعب / ايش سبب نومتك بالاستراحة خايف من المدام ..
سند ابتسم وهو يقطع خبزة / حاب اغير جو .. " التفت عليه " .. تغير معاي ..
بتال يقرب منه وياخذ خياره وبخبث / لشبعت من حضن الي خبرك اغير جو ..
عناد نقز من مكانه وجلس على الارض قبالهم .. وسند وبتال جالسين على الكنبة طالعوه باستغراب ..
عناد بستهبال / عندكم سوالف " غمز بعينة " .. حقت المتزوجين .. واخوكم قريب ان شاء الله ..
بس تتعدل الظروف بيدخل السجن الذهبي مثلكم .. فلا تخلوني غشيم حاب اتعلللللللم ..
بتال رفع حاجب / الله المستعان يا عنيد انت العاشق الاول بالعائلة ناسي يا عدنان ..
عناد بضيق صد / لله يا هل الغلطة اللي ما تنمحي عندكم .. " التفت عليه " .. واحد مغمضة عيونه وتوه صغير ..
سافر برا وشاف الحريم بزينهم كله .. وانا ما عمري شفت الا حريم كبار بالسن وبجلابياتهم وريحتهم مطبخ ..
بالله ايش تتوقع يصير .. والحمد لله ان افتكيت منها قبل لا اضيع مثل غيري .. وانت شايف كيف الشباب الي يسافرون ..
سند يقطع الموضوع / راكان الحين يرجع اياك تكلمه عن سالفة العنود على طول اول شي تعذر منه ..
الين يلين معك شوي وبعدها كلمة بسالفة اخته .. واذا قال لك مالك رجعه لا تزعل و تصارخ خذه بالحلم ..
والعنود سهل امرها بس انت ما تعرفه انت ما تعرف لعسف المهور ..
" مد يدة واخذ ترمس الشاي وصب له فنجان " مثل الكاسر ما عرفت تروضة .. " وبخبث " ..
لو تقول لمتعب بن منصور عنه يمكن يعرف يروضه لك ..
بتال نزل الفنجان بقوة على الطاولة اللي ليها صينية الفطور .. عناد كان يسمع وياكل وزياد راح جهة اخوة ..
عناد مسك الطاولة .. والقمة في فمه / شوي شوي ..
سند مبتسم وهو يمد يده لصينية الفطور وياكل / ..........
بتال بقهر / يا شينك لمسكت خط الخباثة .. " صد عنه بقهر " ..
راكان دخل وبهدوء / السلام عليكم ..
الكل / وعليكم السلام ..
وقف بتال وتقدم منه .. راكان بجمود وقف مكانه .. بتال قبل راس راكان وبابتسامه / طلبناها منك يا ابو شيخة ..
راكان هز راسه بلا / .................
بتال بهدوء / قنا يا ابو شيخة .. الظاهر شيخة مالها قدر ..
راكان بنبرة مقصودة / نذل ..
بتال بنفس النبرة / مثلك ..
راكان ضم يدينه .. وبنفس النبرة / غدار ..
بتال هز راسه / ما هي من صفات الفارس ..
راكان يصغر عيونه وبجدية / اجل ايش تسمي سواتك ..
بتال بجدية / غضب والشيطان شاطر .. والله العالم .. كنت ابي ارجعها لكن انسحبت الايام من بين يديني وراحت ..
مو انا اللي يغدر بولد عمه ونسيبه وخال عياله .. بس السيف سبق ..
راكان طالعه بنظرة وصد عنه توجه للكنبة وجلس قريب من سند .. وبهدوء / والمطلوب ؟
بتال / السموحه .. يوجعني جفاك يا ولد العم ..
راكان وهو يمد يده وياخذ فنجان الشاي من عناد / مسامح .. بس لا تظن راح ترجع الامور مثل قبل ..
بتال ابتسم بفرح / الزمن يداوي الجروح يا ابو شيخة .. " كان يشد على كلمة ابو شيخة " ..
راكان هز راسه وبنبرة مقصودة / يصير خير ..
سند ابتسم وهز راسه لبتال يعني قبل راسه .. تقدم بتال وقبل راسه .. راكان تراجع / انت الكبير يا ابو شيخة ..
راكان بابتسامه جانبية / ما ضنيت بوجود سند انمسح ..
سند بمزح / لا اله الا الله .. اجل تتمنى فناي يا ابو شيخة علشان تصير الكبير ..
راكان بجدية / لا والله .. جعل عمرك طويل يا ابو فهد .. انت عزيز وغالي ..
عناد بصدق / يالله ياللي فرجت العتبة الاولى تفرج العتبات الثانية .. ابي افرح يا نااااس ابي افرررح ..
راكان ابتسم وبخبث / ما اقول الا الله يعوض على اللي بتتزوجها ..
الكل / هههههههههههههههههههه




ـــــــــــــــــ

قبل العصر ..


بيت ابو سند ..


العنود وهي تشرب من الشاهي الاخضر / الا فهد ابي اسالك ..؟
فهد وهو يطالع التلفزيون على برنامج وثائقي عن الحيوانات / هااا ..
العنود باهتمام / انت عمرك سمعت عن الظبي ..
فهد وهو مركز مع البرنامج / بنت بتال .. بس شفت صورتها الله يخليها لأهلها ..
العنود وهي تاشر بيدها وبحماس / لالالالا .. بنت عم ابوي وامي .. بنت عمهم جابر سمعت عنه ..
فهد التفت عليها وبغموض .. / وانتي من قالك عنها ..
العنود بقهر / امي قالته .. الله يسامحها بس قالت اول السالفه وسكتت .. ابي اعرف سالفتها .. انت تعرفها ..
فهد يوقف اول ما سمع صوت اذان العصر / لا اله الا الله .. لا ما اعرف وبعد الصلاة رايح ازور عمي تروحين معي ..
العنود توقف / ايه والله ابي اروح اشوفه ..
فهد وهو يتوجه لدورة المياة اللي بالدور الاول وهو يرفع اكمامه استعداد للوضوء / اجل اجهزي ..
لاجي من الصلاة وانتي ما جهزتي تراء امشي واتركك ..
العنود وهي تتوجه لجناحه / ان شاء الله ..



ـــــــــــــــــ




بيت ابو عناد ..

الهنوف بهدوء / يعني تعرف الظبي ..
خالد بنفي وهو يمسح وجه بالمنديل / لا الظبي ما اعرف عنها شي .. لكن عمي جابر اعرف انه الاخ الاكبر لعمامي ..
" رمى المنديل بسلة الزباله .. و التفت على الهنوف الواقفه قريب منه .. واخذ منها الشماغ " .. وماتوا كل عياله ..
الهنوف / لا اله الا الله .. " وباستغراب " .. اشلون كل عياله والظبي ..
خالد يهز اكتافه وهو ينفح عمامته لفوق / الله العالم .. يالله خليني الحق على الصلاة ..
ايه بعد الصلاة رايح لعمي تروحين معي ..
الهنوف برجاء / والله يا ليت ..
خالد ابتسم وقبل جبينها / تامر امر ام عناد .. بعد الصلاة القاك جاهزة ..
الهنوف بحب / جعل عيني ما تبكيك يا الغالي .. " وبطاعه " .. ان شاء الله ..




ــــــــــــــــــ




بيت ابو بتال ..


سمر عند المدخل ترتب شيلتها .. الخدامة بجنبها شايله شيخه الصغيرة ..
ام بتال جايه جهتها .. / ها خلصتي ..
سمر بهدوء / ايه ..
ام بتال / يا الله مشينا اجل ..
سمر اخذت بنتها وطلعت وراء امها والخدامه معاها الشنطة الخاصة بشيخه ..







بيت ابو سطام ..


بالصالة الداخليه ..



العنود ومياسة وريهام و ام سطام يتقهون ..


ريهام بهدوء / الحين ابي اروح انا و ابرار ونشوف ايش اللي بنغيره ..
مياسه / الله من ذا الاستراحة اللي كل مرة قلتوا بتفتحونها وتبطلون ..
ريهام بضيق / شنسوي يمه كيف نحتفل والمشاكل تطيح فوق روسنا ..
ان شاء الله جدي يقوم بسلامه ونسوي حفله يا كبرها ..
العنود ابتسمت بحب لها البنت .. ام سطام ومياسة / يا رب ..
العنود التفتت لسلطان والظبي اللي يحاولون يمسكون اللعاب الصغيرة المعلقه على الجلسه ..
.........من خلفهم / السلام عليكم ..
الكل / وعليكم السلام ..
وقفت العنود وصافحت ام بتال ببرود متبادل .. ابتسمت لسمر وبهدوء / الحمدلله على السلامه ..
قبلت خدين سمر .. سمر ابتسمت بهدوء .. العنود اخذت شيخه وهي تسمي وتقبلها ..
ام بتال جلست على الكنبه جنب مياسه .. سمر جلست جنب جدتها بعد ما قبلت راسها ..
ام سطام / مدراج العافية .. ايشلونك يا بنتي ..
سمر / الحمد لله بخير ..
ريهام توقف .. وبابتسامه / انا استئذن ..
الكل / اذنك معاك ..
ام سطام بحنان / عطيني .. عطيني شيخة يا العنود خلني اسلم عليها ..
العنود تعطي شيخه جدته وهي تسمي ..
ام بتال / الزين يا خاله اسمها الزين ..
ام سطام ترجع شيخة للعنود / الله يحفظها لبيها واميتها ...
....... من الباب الخارجي / يا ولد ..
ام سطام / من ؟
راكان بضحكه / ابو سطام يا يمه .. ادخل والا ارجع ..
ام سطام بخبث / تعال تعال وسلم على ام سطام يا ابو سطام تعال ..
راكان دخل وهو يضحكه / هههههههههه السلام عليكم .. " تغيرت ملامح وجه يوم شاف الجوهرة وسمر " ..
سمر نزلت راسها من اول ما سمعت الصوت والعبرة خانقتها ..
راكان يقبل راس جدته .. وبنبرة مقصودة / اشلونك يا ام سطام عساك بخير ..
ام سطام بتلاعبه / لشفت ابو سطام اكون بخير .. عديل الروح جعل عيني ما تبكيه ..
راكان بخبث / الا ما دريتي .. يقولك ابو سطام شاف له وحدة مزيونه ويبي يتزوجها ..
ام سطام عارفه القصد .. وعارفه ان سمر دجاجه مو فاهمه .. ضربتها بكوعها خل سمر تنقز وترفع راسها ..
شافت راكان مد يده يعني بيصافحها وبنظراته شي غريب بس مو الحب اللي دائما تشوفه بعيونه ..
ما عرفت ايش تسوي حست برجفه مسكت كل جسمها .. زعلان .. كارهني .. ايش يقصد .. كانت كلها تدور بداخلها ..
ام سطام تبعد شوي عن سمر .. مسكت يد راكان وجلسته جنبها يعني بينها وبين سمر ..
ام سطام / الا عطني علومك .. ايش سويت وين رحت ..
العنود تهز رجلها بتوتر .. شيخه بحضنها .. من لمن دخل سلم على جدته و عمته وام بتال وهي ابد ما حط عينه بعينها ..
راكان يميل جهة جدته ويعطي سمر ظهر يعني مو هامته ولا معطيها قدر .. وبدا يسولف مع جدته عن حالة جدة ..
العنود شغاله هز وناسية اللي بين يدينها .. شيخة تضايقت من الهز .. / وووووووااااااااااا >> اشتقتوا لها ^_*
راكان طالع جهة الصوت وشافها بحضن العنود .. العنود بسخرية / بنتك .. ولا ما شفتها بعد ..
راكان كتم ضحكته اول مره يشوف العنود بذا الوضع .. وقف وتوجه لها .. مد يده يبي يا خذها ..
العنود بقهر هامس / شارد يا ركين شارد .. لكن هذا انت رجعت .. وراح تقولي السالفه بغصب عنك ..
راكان ابتسم وهو ياخذ شيخه .. وبهمس / يصير خير .. " وبصوت مرتفع " .. يا الله حي الشيخه .. شيخة راكان ..
ام بتال تنهد وبصوت حازم / اسمها الزين .. ما هو بشيخه ..
راكان وهو يجلس بكنبه لحالة ذا المرة ومقابل الكل .. رفع حاجب وبسخرية / ااااايييييييه يصير خير ..
سمع صوت حريم بيدخلون الصالة ..
ام طلال وام سيف / السلام عليكم ..
الكل / وعليكم السلام ..
راكان يشيل شيخة بين يدينها .. ووقف .. / يا الله اجل انا استئذن .. " التفت على شيخه " .. يا لله مع بابا ..
وطلع من الصالة توجه لجناح العنود وساره .. العنود وقفت سلمت على الجازي ومريم ..
و وصت عمتها مياسه على عيالها وراحت بسرعة لجناحها ..
و ام سطام ماسكة سمر و همس باذنها بالنصائح وتفهمها مقاصد نغزات راكان ..





ــــــــــــ



بعد العشاء


في المستشفى ..



بعد خروج الهنوف والعنود من جناح ابوهم ..
وانتهاء الزيارة من وقت ..
الدكتور عند ابو سطام .. لستكمال بعض الفحوصات الزمة للعملية .. المقررة غدا ..
بالصالة ..
سلطان / انا الليلة ابات عن ابوي .. وبكرة انت يا سند ..
خالد بحزم / ترا انا لي نصيب في عمي .. كل ما قلت الليلة ابات عند عمي ..
نطيت لي انت والا سند والا واحد من العيال .. الليلة انا وبكرة كيفكم ..
سند / انا الليلة متنازل لكم عنها .. اما بكرة فلا ..
سلطان تنهد / اجل خلاص يا خالد بات انت .. ما اقدر ازعلك ..
خالد بمزح / زين انكم رضيتوا بسرعة والا هاا بذا " وهو ياشر على عقالة " ..
سند وسلطان / ههههههههههه
خرج الدكتور وهو مبتسم / الحمد لله كل شي تمام .. ان شاء الله بكرة ما يفاجئنا شي ويلخبطنا ..
الكل / ان شاء الله ..
الدكتور / عن اذنكم ..
الكل / اذنك معاك ..
دخلوا لـ ابو سطام وجلسوا معاه شوي الى ان نام ابو سطام طلع سند وسلطان وبقي عنده خالد ..




ــــــــــــــ

بجناح العنود ..

ساره / يعني كذا بس ..
العنود بعدم تصديق / كذا بس ..
ساره تهز كتوفه / ما ادري احس مو مصدقه ..
العنود بخوف / يا خوفي يكون الموضوع اكبر من كذا بكثير ..
ساره وهي تفرك يدينها في بعض / العنود .. ممكن يكونون متهمين نايف بالارهاب .. والله معاد نشوفه لو كذا ..
العنود بجزع / بسم الله عليه .. لا ان شاء الله .. جعله مثل ما قال راكان نقص باوراق التصديق بالسفارة ..
" وبعدم اقناع " بس انا مو مقتنعه بهالشي .. ايش لون انه ماله سجل بالسعودية .. ورفضوا دخوله .. ولزم احد يثبت ..
السالفه مو مرتبه .. واخوك جابها من عقلة كذا بس يبي يسكتنا .. لكان حنا مو اغبياء ..
ساره بضيق تنهدت / ............
العنود حطت يدها على خدها مالها حيلة .. / ...............
ساره / الا تتوقعين راكان بينام هينا صدق ..
العنود ابتسمت غصب / جدتك حلفت عليه ..
ساره / وسمر ..
العنود طالعتها بنظرة .. سارة وقفت / تصبحين على خير بكرة اخر يوم بالمدرسة وعندي اختبار ..
العنود / وانتي من اهله ..



ـــــــــــــــــ



بيت ابو سند ..


بشقة سند ..


خرج من الحمام وهو لف فوطه على خصرة والثانية ينشف فيها شعرة ..
رنيم واقفه ومتخصرة .. وبعصبية / غايب عن البيت لك فترة واخر شي تدخل لا سلام ولا كلام ..
سند ينشف شعره ومطنشها .. رنيم تتقدم منه .. وبحدة / سند قاعدة اكلمك ..
سند رمى المنشفه على الشماعه .. اخذ ملابسة ولبسها .. توجه لتسريحة ومشط شعره ..
ورنيم تمشي وراه .. رنيم بحدة وقهر / ســـــــــنــــــد ...
سند تعطر وتوجه للإضاءة وخفضها .. وتوجه لسرير رفع الفرشة ودخل تحته بمنتصف السرير ..
رنيم رفعت الفرشة وجلست بطرف .. رنيم بقهر / انت ليش ما تكلمني ..
سند بتعب وشوق / رنيم .. بكره عملية جدي في القلب .. فخليني انام بدري علشان اصحى بدري ..
واروح له قبل لا يدخل العمليات .. ممكن تريحيني مو علشاني .. علشان خاطر امك وجدي ..
رنيم / .....................
سند حط يده اليمنى على عيونه ويده اليسرى ممدوه .. يحاول يلجم شوقه ويكمل عقابه لها ..
ارتعش جسمه يوم حس بثقل راسها على عضده .. حاول ما يميل ويحضنها و يشبع صدرة من ريحتها ..
بس هو تعبان تعبااااان حد الموت .. رفع يده والتفت جهتها شافها معطيته قفاه .. التفت لها ..
حط يده اليمنى على بطنها البارز بوضوح وصار يمسح عليه بحنان ..
ابتسم وكل التعب اللي بجسمه راح اول ما حس برفسات الجنين .. وبحنان همس لها / اتعبك ..
رنيم بدلع لاول مرة حس فيه سند بصوتها / مثل ابوه عادي ..
لو كلامها يجرح بس نبرة الدلع اللي فيه جننته .. كان بقوم ويغرقها قبل واحضان .. عطشان واضماه جفاها ..
بس مسك نفسه ما استوت طبخته زين .. لزم لها شوي .. دخل انفه بشعرها واستنشق رائحتها العطرة بعمق ..
حس برفسات متتالية تالمت منها رنيم وتاوهت / آآآآآآآآآآه .. " وتلقائين وضعت يدها على يد سند مكان الرفس " ..
ليستكن الجنين وهداء .. ثواني لينتظم تنفس رنيم وسند معلنين التعمق بالنوم ..



ـــــــــــــ



بيت ابو سطام ..

دخل راكان البيت وما سمع اي صوت .. التفت يمين ويسار ما شاف احد ..
توجه لجناحه هو و زياد ودخل لغرفته .. " جناحهم من غرفتين وصالة وحمام " ..
فتح الباب وتفاجاء بسمر واقفه قريب من سرير صغير بأحد زاويا ..
طالع بسمر من فوق لتحت .. صابغة شعرة بني شوكولا .. وخصل خفيفه عسلي ..
شعرها طولان لنص ظهرها بقصة المتدرجة .. لبسه قميص سكري طويل ولفه عليه روب من الدانتيل ..
سمر شافت نظراته لها و نزلت راسها بخجل وحرج .. خايفه جدتها غلطانه .. وامها صح ..
وتتمنى يكون كلام امها خطاء .. سمعت صوت فتح الدولاب .. التفت عليه وشافته يطلع بجامه له واخذ الفوطة وطلع ..
غطت بنتها بالفرشة .. مسحت على شعر بنتها الاسود الناعم بحنان تركتها وتوجهت للكرسي جلست تنتظر رجوع راكان ..
وقلبها يدق خوف من صدة لها وجرح قلبها ..




انتهى ..


لا اله الا الله .. محمد رسول الله ..


سبحان الله .. والحمد لله ... والله اكبر ..


اتمنى يعجبكم .. واعذروني على القصور والا خطاء الاملائية ..


هالبارت اهداء لـ اصداء الحنين ... وكريستال ..


ززززيييييزززووووو انتي هديتك مخبيتها لك بصندوق الاسرار من زمااااااان .. ما راح اطلعها الحين ..
انسى العالم كله ولا انساك يا قلبي .. انتي كل الرواية وصاحبتها هدية لك ..<< فيس خايف يطالع بعض الناس ..


لا تنسوني من دعائكم ..


احوووووووببببببببببكككككككمممممممممم


اختكم مشاعل السعودية ..


البارت 31 ..




يا زمان العجايب وش بعد ما ظهر
كل ما قلت هانت جد علم جديد
إن حكينا ندمنا وان سكتنا قهر
بين قلب عطيب وبين راس عنيد
لو تفيد المدامع كان اسيل نهر
مير كثر التوجد والدمع ما يفيد
اصبر ايام واشهر واتصبر دهر
وان حصل لي مناتي جيت لوني بعيد
ارجي الله وارقب كل طالع شهر
يجلي الهم عني او عسى ما يزيد
يا غزال فضوح الزين عنه اشتهر
في عيوني ملاك ووسط قلبي وحيد
مخطي اللي يشبه وجنتك بالزهر
الزهر ماله رماح تصيب وتصيد
لو جحدت المحبه سقم حالي جهر
مير كل قلب ياصل اللي يريد




" خالد الفيصل " ..




بيت ابو بتال ..

جناح سلطان والجوهرة ..



خرج من دورة المياة وهو لبس ثوب النوم .. كان ينشف شعره ووجه من اثار الماء ..
بطرف عينه شافها واقفه بجنب الكنب اللي بالغرفة ..
كانت واقفه وهي تفرك يدينها .. ندمانه .. لا مو واضح عليها الندم ..
شافها بتفتح فمها بتتكلم .. صد عنها قرفان رمى الفوطه على طرف الطاولة وطلع من الغرفة متوجه للمكتب ..
موناقص شوفتها .. مشاكل الشركة .. مرض ابوه .. مشاكل اولاد اخوه .. مشاكل أولاده ..
و عقابها .. ما نسية بس الوقت نصفها ..
اما هي حست بالكسر والمهانه .. جلست على الكنبة وغمضت عيونه والدمع عانق اهدابها ..






ــــــــــــــــــ





يوم جديد ..




بيت ابو سطام ..



اليوم العملية المقررة لجدهم ..

كل نساء العائلة متواجدات في البيت ..
و البنات اتفقوا يتجمعون ويقضون باقي اليوم كله ويعملون الفطور بمطبخ الجدة ..





باحد زوايا الصالة ..




غرام وجهها بوجه سمر / عادي ..
سمر بضيق / اشلون عادي .. اقولك باس بنته وحط راسه على المخدة ونام ولا قالي حرف واحد ..
غرام بعصبية وسخرية / وانتي ان شاء الله مفكرة انه اول ما يشوفك بيحط بالاحضان .. لا يا قلبي ..
اكيد بيعاقبك .. و احمدي ربك ان اول ليلة عدت كذا .. انتي مو مقتنعه ان اللي سويتيه خطاء ..
سمر بعبرة / الا بس والله مو قاصدة .. وبعدين انا كذا ما اعرف اخبي شي عن اهلي .. يعني ما اعرف ..
غرام بسخرية / لا والله ما تعرفين .. " وبحزم " .. الا والله هذي من الخباله .. خلك كذا اللين يعرس عليك ..
وتخسرينه نهائيا وتقعدين بحسرتك والناس تتشمت عليك .. خلك ..
سمر شهقت بخوف / هئئئئئ لا ما يسويها راكان ..
غرام وهي تحط يدها على خصرها وهي جالسه وتاشر بيدها الثانية / ليه مو رجال .. ايش يعيبه ..
والشرع محلل له اربع بدال الوحدة .. بدال ليعيش مع وحدة منكدة عليه .. وبيبي كل كلمة والثانية ناقلتها وكارهه اخته ..
ومفرقه بين اخته وزوجها .. " سمر كانت بتتكلم " .. لا تقولين مالك دخل بطلاق بتال والعنود ..
صح العنود كانت مغرورة .. بس والله الحين شكلها ابد مو مغرورة .. او يمكن موت امها وابوها غيرها ..
بس انتي وامك .. غلطتوا وغلطتوا كثير بعد .. فالحين لا تشرهين على صد راكان لك .. اذا اوجعك هجره ..
فحسي بوجع طلاق العنود .. وهجر اخوك لها .. وكلام الناس .. " وبحنان " .. ادري اني قسيت عليك ..
بس يا قلبي حبيب يقسى عليك .. ولا حقود يتشمت فيك ..
سمر هزت راسها وصدت تفكر بالليله الباردة من هجر راكان لها .. شافت العنود تبتسم لجدتها وتسولف مع عماتها ..
سرحت فيها وفي جمالها وابتسامتها .. انتبهت لصوت غرام تتكلم مع ابرار اللي توها وصلت و واقفه قبال غرام ..





غرام باستغراب / ضيفه .. ومن ذي الضيفه والصباح .. والناس صيام .. من قليلة الذوق ذي ..
ابرار تهز كتفها / ما ادري .. اول مره اشوفها وبيني وبينك ما ارتحت لها ..
سمر باستغراب / ايش السالفه ..؟
ابرار وهي ترفع شعرها بالربطه / تسالني عن شجون " تقصد غرام " .. قلت عندها ضيفه ..
سمر باستغراب / ضيفه وصباح و بأيام صوم .. من ذي ..؟
ابرار بضيق / ما اعرفه ؟ .. " وبتذكر " .. ايه اذكر انها ندتها ساميه او سميه او اسماء زي كذا ..
غرام قرصة عيونها وباستفسار / شفتي وجهها ..
ابرار باعجاب تهز راسها / ايه ما شاء الله كانه من ملكات جمال الهند ..
غرام تهز راسها و عرفت من الضيفه / هاا قلتي جمال الهند .. " صدت بقرف " .. سميه ..
ما ادري ايش عجب شجون فيها .. لا وهذي مو بالجامعه بعد ..
ابرار جلست جنب غرام وباهتمام / مو بالجامعه ؟ .. وكيف تعرفت عليها شجون اذا مو بالجامعه ..
غرام تنهدت / هي كانت بالجامعه .. بس لانها ما تحضر المحاضرات و مسويه ازعاج تم فصلها ..
ابرار / اهااا .. " شافت البنات جالسين بزاوية ثانية من الصالة فقامت وتوجهت لهم " ..
سمر بعد ما ابتعدت ابرار .. باستغراب وهمس / ايش قصة شجون و اسماء ..
غرام تميل عليها وبضيق / مو اسماء .. سميه .. " وبتكشيرة " .. هالبنت ما حبيته احسها بتجيب المصايب ..
سمر رفعت حاجب / ليه ايش اللي مو عاجبك فيها .. وبعدين شجون مو اي احد يقدر يصادقها ..
غرام بقهر / الا ذي كان الله مسلطها .. مسيطره على شجون تسيطر .. الله يكفينا شرها ..
سمر / امين ..





ـــــــــــــــــــــــ



عند الجدة ..



العنود بضحكة / الله الله .. بكرة تلقينه داخل وبيدة ممرضه ..
بالاول يقول ابيها تطببني ثم يقول ابي اعرس عليها عن الحرام والحلال .. هههههههههه
ام سطام بضيق / قمي قمي عني .. ابو سطام ما يحط عليه شريكه .. ما هو بخوان ..
ام سند تصفق وتصفر / عاشت امي عاشت .. قاضبة ابوي عدل ..
ام سطام تنهدت بضيق / الله يقومه لي بالسلامة وخله ياخذ عشر ..
الكل / ههههههههههههههههههههههه
العنود / ههههههههههه الدعوة ماهي بصادقة عشر مره وحدة ما يجوز ..
الشرع محلل اربع .. قولي الله يقومة لي بالسلامة ويدخل عليه معاه ثلاث ..
ام سطام تضربها بالعصاه وبعصبية / اعقلي يابنت لا والله الا هذول اللي بهبلون فيني واصير ادعي على الرجل ..
الكل / هههههههههههههههههههه
العنود بضحكة / انشوف يا ام سطام .. عقب العملية راح يقوم وينادي اسمك والا ينادي الممرضة ..
ام سطام فتحت عيونه بخوف / ظنتك ينادي المرضة ..
الكل / ههههههههههههههههههه
مريم ام طلال / هههههه لا يمه .. هههههههههه يمزحون معك .. هو عساه يذكر حاله لطلع من العمليه ..
ام سطام تنهدت بضيق وشدت يدينها لسماء / يالله يا شافي يا معافي .. تشافي لي عديل الروح وتقومه لي سالم غانم ..
الكل / امين ..





ـــــــــــ



خارجه من بيت ابوها منزعجة ..

اشعه الشمس على عيونها .. عاقدة حواجبه وتمشي بعصبية متجهه لبيت الجد ..


...... بعصبية وهي تاشر بيدينها وكانها تكلم نفسها / حسبي الله عليك ياسعيدان ..
لو مو بياختك ونذالتك كان انا بشغلي .. ايش له ترسل على الرجال هدية وتبلغه عن الملكه ..
لو انتظرت شهرين وبعدين ناطحته .. كان هو ذلف ويا اخته وانا قعدت بشغلي .. لكن مسوي فيها الفالح الكسبان ..
حسبي الله عليك .. ما ريحتني من شرك .. لا يوم غبائي وحبي لك .. ولا في كرهي لك .. ولا بعد الملكه ..
اجل بعد الزواج ايش بتسوي فيني .. بتوديني مستشفى المجانين .. هههئئئئئئئئئئئئئئئئئئئئئئئئئئئئئئئئئئئئئئئئئ ..
" شهقت شهقه قوية حست روحها بتطلع من جسدها .. فجاة يدين التفت على خصرها وسحبتها على جنب ..
وسحبت برقعها "..
..... بابتسامه / بعد الزواج ابي اضمك كذا .. " وهو يضمها لصدرة " .. وابوسك كذا " وهو يبوسها بخدها " ..
" وبخبث " .. وابوسك كذا ... " وهو يقرب بهدوء لشفايفها " ..
نوال من الرعبه مبحلقه عيونها وتطالعه .. واول ما حست بقربه انتفضت ودفعته ..
اختل توازن سعود وكانت راح تهرب بس هو مسكها بسرعة .. ورجعها مكانها ..
كان حاشرها في زاوية ركنية خلف البيت .. سعود بابتسامه / تبين تنحاشين معصي مانتي منحاشه ..
نوال بعصبية / سعودوة .. هات برقعي .. و انقلع عن وجهي ..
سعود بابتسامه / انا ما سحبته عن وجهك الا علشان اشوفك تبيني اعطيك اياه علشان تحرميني من شوفتك لا معصي ..
نوال بقهر صدت عنه / سعود والله لاقول لابوي انك قليل ادب و خطفتني ..
سعود / ههههههههه قولي له انتي مرتي و حلالي ما فيها شي ..
وبعدين لو ما منعتوني من الزيارة والمكالمات ما كان سويت ذا الشي ..
نوال بخبث / اول شي ادفع المهر وعقبه تشرط وزور وتكلم ..
سعود بسخريه / مهرك الـ 500 الف .. اييييه احلم به .. " وبجدية " .. ان قاله الله ان بعد خروج جدي ..
قلت افلحوا بعرسي واجيبك في جناحي " وهو ياشر باصباعه على جهة احد الشبابيك فوقه " .. ذا بيتك ..
ومهرك ما يزود عن 50 الف وكثيرة بعد .. والسواق والخدامه مالهم داعي وظيفة وماعاد فيه يعني مالك حاجه بهم ..
نوال تلف يدينه على خصرها .. وبتحدي / قد كلامك يا سعودوة ..
سعود يقرب لها .. وهي تراجعت للخلف برعب .. وبهدوء / وقدووووود " قرب اكثر بيقبل شفاتها " ..
نوال رفعت رجلها لتضربة بقوة في رجله .. سعود ابتعد بالم وهو يمسك رجله ..
نوال راحت تجري لجهت بيت جدها .. اماني اللي كانت طالعه من بيتهم ..
شافت نوال تجري لبيت جدها وسعود يعرج وراها رايح لسيارته ..
اماني بقهر وهي تضرب يدينها في بعض / اكيد فاتني اكشن قهههههههههههررررررررررر ..
" وراحت تجري لبيت جدها بتسال نوال ايش صار " ..





ـــــــــــ





داخل بيت الجد ابو سطام ..


رنيم جالسه قريب من المطبخ .. تشرب عصير مانجا وتاكل فطاير ..
" الصيام سنه وبما انها حامل رفض سند صيامها " ..
نوال بسرعة جلست جنب رنيم وهي تتنفس بسرعه ..
رنيم باستغراب / ايش فيك ..
نوال تمسك كاست العصير وتشرب منها / سعودوة الله لا يبارك بعدوينه .. مسكني كان بيخطفني مره ثانية ..
" رجعت تشرب من العصير " ... بغى يوقف قلبي ..
رنيم باستغراب مع ضحكة / سعود مو عند جدي بالمستشفى ..
نوال بقهر / لا .. قاعد في البيت .. قالب ثلج على قلبه .. وعله على قلبي ..
" ورجعت تشرب من العصير اللين خلصته " ..
اماني دخلت عليهم وبقهر مع حماس / انتي هينا .. " وباستغراب " .. ايش اللي بيدك ..
نوال تطالع بيدها / عصير رنيم شربته .. هئئئئئئئئئئئئئئئئئئئئئئئ " شهقة وكانها تذكرت شي " .. انا صااااااااييييييييمه ..
اماني جلست وهي ميته من الضحك .. ورنيم وقفت تحاول تتنفس من الضحك وماسكه اسفل بطنها ..
نوال بدموع / حسبي الله عليك يا سعيدان بيخبل بعقلي .. " التفتت لرنيم " .. الحين اكمل صومي والا خلاص ..
رنيم مو قادرة تتكلم تاشر بيدها روحي داخل .. وهي توجهة للمطبخ ..
نوال تحط كاسة العصير على الطاولة وتتوجة لصالة الكبيرة اللي متجمعين فيها وهي معصبة ومقهورة ..
اماني تجري وراها وهي تسالها ايش صار .. وايش قالك ..





ـــــــــــــــــ





بعد ساعات طوال ..



بالمستشفى ..



سلطان والكمام على فمه ولابس .. لبس غرفة العمليات الاخضر .. نزل الكمام / ها يبه تونس شي .. تامر على شي ..
ابو سطم ياشر بيده وبتمتمه خفيفه / سند .. سند ..
سلطان / ابشر الحين يجيك ..
" طلع سلطان من العناية وكلم سند ودخل سند " ..
سند / سم يبه امر ..
ابو سطام وهو يحاول يتكلم وريقه ناشف ونفسه صعب يطلعه ويدخله / ان صار لي شي .. العنود امانه برقبتك ..
سند هز راسه / العنود واخوانها بعيوني بس انت ارتاح ولا تشيل هم ابد ...
ابو سطام غمض عيونه بقوة وفتحهم اكثر من مره .. غمض عيونه وريحها لـ النوم ..
طلع سند وهو يمسح على وجه بارهاق .. سلطان / الدكتور يقول نجحت .. ليه ما طلعوة بغرفة لحاله ..
ابو عناد / مو الحين بدري وهذي بالقلب مو بمكان هين .. الله يقومة بالسلامة .. اهم شي تطمنا على نجاحها ..
ابو سند يوقف بتعب وبصوت ثقيل / انااا .. " ليختل توازنه وبسرعه سند و خالد مسكوة وجلسوة على الكرسي " ..
ابو عناد / بسم الله عليك ايش جاك ..
سند يهز راسه بقهر/ انا قايل لك يبه .. طول المقعاد مو زين لصحتك وانت صاحب سكري بس الله يهديك ..
ابو سند / مااااا ببببننننييييي ششششششي عاااادي سسسسسككككككررررري ..
سند طلع جواله واتصل على فارس / الو .. انت وين .. تعال ابوي تعب ..
سند يلتفت لابوه بعد ما رجع الجوال لجيبه .. / الحين يجي فارس تكشف وتاخذ لك اكل وترجع للبيت يبه ..
ابو سند باصرار / ماله داعي انا بخير خلاص ..
سند يهز راسه / الحمد لله بس مهما كان لبد تفحص .. " وصل فارس " ..
فارس بخوف / ايش فيه ابوي ..
سند يعضد ابوه ويساعدة فارس .. سند / رح وسوي لـ ابوي تحاليل سكري .. و اعطيه عصير خله يشرب ويريح ..
ابو عناد / انا رايح معاك عارف انك بتقدر على فارس وما تحلل ..
وقف ابو سند وطلع مع فارس وابو عناد ...
سلطان التفت لسند / ايش قالك ابوي ..
سند / يوصيني على العنود ..
بتال الي توه دخل يبي يتطمن .. بضيق مع عصبية / وليه يوصيك انت ..
سند معصب ومتضايق التفت له وببرود / لاني ارجل منك .. " جلس جنب خاله صد عن بتال وابتسم " ..
سلطان ببرود / وانا اشهد ..
بتال بقهر / يبه ..
سلطان / ها تبي ابوي يوصيك عليها علشان تزيد بقهرها ووجعها ..
لا .. ابوي وصاني ووصى سند عليها لانه مو مامن فيك مامن فينا ..
بتال حط يدينه بجيوبه وصار يشد فيها وبقهر / محد مسؤول عنها غيري وتشوفون ..
سند ببرود وهو يمسح على شاربه / ردد .. ردد ياليل ما اطولك ..
يشيب راسك وتطيح عظامك وانت ماراح تقدر تلمح طرف شعرها ..
بتال بقهر / اعوذ بالله منك .. يا اخي تمنى لي الخير .. عدو انت منت صديق.." صد عنهم وابعد وهو يتحلطم مقهور " ..
سلطان وسند / ههههههههههه
سلطان تنهد / والله ان حاله موجعني ..
سند يهز راسه / هو وجعه اكبر من وجعك ..
سلطان بقهر / ما اقول الا حسبي الله ونعم الوكيل ..





ــــــــــــــــــــ




بيت ابو سطام ..



بالمطبخ ..


العنود / لا الافضل تخلين بالموية الحارة مرقة ماجي .. حتى لزدتي الاكل مايفتح ويصير فاك طعمه ..
نوال تهز راسها وهي واقفه جنب العنود / اهااااا .. طيب الحين ايش تحطين ..
العنود / الخضرة اللي قطعناها .. واقلبيها مع الحم .. كذا ..
نوال تراقب حركات العنود وطريقتها بالطبخ ..



ريهام / لالا .. لا تحطين الكافيه الحين .. يخرب ..
ابرار / الكافيه والكاكاو على الوجه مع قشطة وزبدة ..
غرام / انا احطها كلها مع بعض وطعمها مرة جنان ..
ابرار بضيق / لا لتحطين الحين .. جربي الطريقة الثانية وراح تعجبك اكثر ..
غرام / طيب ..




شجون / كثرتي الملح ..
رنا / لا ما كثرته ..
روان بضحكه / على رنيم رنيم ..
شجون / ايه صدق .. " غرست الملعقة بالصلصة واخذت جزء وتوجهت لرنيم .. اللي جالسة عند باب المطبخ ..
وقبالها صينية فيها قطع صغيرة من الاطباق اللي عملوها البنات وهي تتذوق وتبلغهم عن ملوحتها وحلوتها " ..
رنا مع شجون / ذوقي .. ذوقي ملحها كثير والا تمام ..
رنيم تذوق / لا تمام هذي صلصة ليش ..
رنا / لـ المعكرونة ..
رنيم / لا تمام ..
رنا لشجون / هي شفتي .. ياله نكمل ..
شجون / طيب بس لا تعصبين ..



غرام بسخرية ترفع صوتها / غريبه شجون .. توقعت تفطرين بسبب الضيفه اللي جاتك ..
شجون ببرود / لا ما افطرت .. اذا جاك ضيف مو صايم يعني لزم تفطرين ..
غرام بسخرية / الا من ذا الضيف الي ما نديتينا علشان نستقبلة معاك ..
شجون بتجاهل .. وبنغزة / رنا لا تكثرين الفلفل تره بيضرك انتي مو انا ..
رنا مافهمت باستغراب / ما حطيت فلفل حار كثير بس 4 حبات فلفل اخضر حار ..
شجون هزت راسها وكملت شغلها ../ ...............
غرام رفعت حاجب وهي تطالع شجون بعصبية وقهر .. دخلت سمر وبابتسامه / تاخرت عليكم ..
العنود التفتت عليها .. وبعفوية / سمور شفتي سلطان والظبي ..
سمر طالعت غرام ورجعت طالعت العنود / ايه خليتهم مع زينتي مع امي ..
العنود هزت راسها وصدت / .............




ــــــــــــ





بالصالة ..




ام سند / لا تقولين .. والله صدك وراح لمكتبه ..
الجوهرة بضيق / ايوة .. والله اني ندمت .. خلاص عاد ..
ام سند بسخرية / لا والله خلاص .. الا انت ماتعرفين سلطان .. واللي سويتيه عاااادي ..
" وبجدية " .. وندمت ما ندمت اضحكي بها على غيري وغير سلطان انا اعرفك مثل ما اعرف كف يدي ..
الجوهرة بضيق / العنود انا يوم شفت المتعه والحياة اللي عايشينه انبهرت ..
انا من يومي وانا محرومه .. تزوجت وعمري 10 سنين .. كله لاني قلت لابوي ابي ادرس مثل بنت جيرانا ..
عمي وعمك ماخلوا كلمه ما قالوها اللين زوجوني .. وعشت بقهر وضيم وحرمان .. ناسية ليالي البرد ..
وانا حرمة توني والد بكري بتال وسلطان رايح لي يتمشى مع اصدقائه .. جوع وبرد وخوف والم ..
كبروا عيالي وخفت يده عن الضرب والتفت لنا .. تقولين ما قصر وقالك كلمتين حلوة .. ولبسك ..
اقولك ايه قالي كلمة حبيبتي .. لكنها ناشفه .. ضمني لصدرة وانا اللي احاول ادفيه واقنع نفسي بدفاه ..
سلطان يتعامل معي مثل الشركة وشغله .. الا الشركة يحبها اكثر مني ..
العنود تنهدت بضيق / مو انتي لحالك .. انا حالتي مثلك .. والهنوف وامك وامي ومياسه .. بس نتحمل مانبي نهدم بيتنا ..
الجوهرة تهز راسها / لا منتم مثلي .. انتي فهد يعشقك .. ماعمرة مد يدة عليك .. من لمن تزوجتوا ..
يمكن مرة او مرتين .. بس كان مغصوب عليها .. وتعرفين من كان يغصبة .. ولمن تبكين يبكي معاك ويراضيك ..
اما الهنوف ولا مره رفع صوته عليها .. بينهم احترام ومحبة وتقدير.. مياسه الله اعلم عنها بس اكيد زوجها مثل اخوانه ..
العنود طالعتها بضيق / يعني سواتك اللي سويتيها عن العمر اللي مضى كله .. بس سواتك خطاء ..
الجوهرة تهز راسها / خطاء .. وانا مرة مايصير اخطي .. اما الرجل يخطي ويخطي ويخطي ولا يعيبه شي ..
العنود تنهدت / ادعي بان الله يزيح هالغيمة بسلام .. و سلطان يعديها ويسامح ..
الجوهرة التفتت على الصغار وشالت سلطان الصغير قبلته وحطته بحضنها / ان شاء الله .. ان شاء الله ..
العنود بابتسامة / ما شاء الله يا سلطان الصغير كل ما يكبر كل ما احلو اكثر ..
الجوهرة بابتسامة / ربي يحميه ويخليه .. " وهي تقبلة مره ثانية " ..
ابوه شفقان عليه شفقه .. افكر اليوم اخذة واخليه ينام عندنا ..
العنود شهقت / وامه .. والله ما تخليه ..
الجوهرة بقرف صدت / ومن بياخذ اذنها.. باخذ الحليب والرضعه و اطلعه لابوة .. حتى البنت ابي اخذها ..
اصلن افكر اني اغير اسم الظبي .. بس امي وخالتي رافضين ما ادري ليه ..
العنود بحماس / علشان بنت عمهم الظبي ..
الجوهرة باستغراب / اي بنت عم ..
العنود بحماس / ما تدرين .. هذا الله يسلمك ......





ـــــــــــــــــــــ


بزاوية اخرى ..



الهنوف / طيب انتي ليش ما احتسيتي واخذتي موانع ..
الجازي بضيق / انا مركبة لولب .. عارفه الحبوب اخبص فيها .. لكن الله ارد .. لو تشوفين عبدالعزيز ..
مخرف على ذا الحمل كان ما عنده عيال من قبل ويقول ان شاء الله انها بنت حتى يتساوون عندي العيال والبنات ..
مريم بهدوء / الحمدلله على كل حال .. وان شاء الله مولود كامل وبصحة وعافية وربي يزرع فيه الصلاح ..
الكل / امين ..
مياسه بابتسامه / وريان واماني بطلوا تليعن والا اماني لساته قاضبة ترعب بالولد ..
الجازي تنهدت بضيق / سببت له رعب .. صار ماينام الا بحضني .. وان قلت له ضايقتني ما وقفت تعابيرة وتشرهه ..
مريم تضحك / هههههههه والله يا اماني هبلت فيه مسيكين .. ولا تهتم لا بتهديد اخوانها ولا ابوها ..
الكل / هههههههههههههههههههه
مياسه / الله يصلحها .. والله يعينك عليهم ..
الجازي بتعب / امين .. بس والله احسني مفتشله .. اشلون بعد هالعمر احمل ..
الهنوف عقدت حواجبه / ايه والله صدقتي .. الحمد لله انها قطعت عندي من كم شهر ..
مريم باستغراب / تقولينه صادقة ..
مياسه بضحكه / وفرحانه .. لا يدري عنك ابو عناد ويعرس يقول كبرت خلاص ..
الهنوف بثقة / لا يروحي فديت خلودي ماهو مفكر بغيري .. وبعدين ليش ما افرح ..
اعتبريني توني بنيه صغيرة ما هي .. " تغمز لاختها ^_*.." .. " التفتت لمريم " ..
ايه والله صادقة لها حول الثلاث شهور قاطعه .. الحمد لله لا عاد حبوب منع حمل ولا غثاء مرتتتااااحه ..
مياسة بضحكة / الله عاد ياللي توك صغيرة وماااا .. خفي علينا بس ..
الكل / ههههههههههه
الهنوف بضحكة ومزاح / وازيدك من الشعر بيت .. افكر اني اقول لخالد يرجع يخطبني من جديد ..
ويدفع لي مهر ويسوي لي عرس من جديد والبس فستان ابيض من جديد ...
هذا مرحلة مهمه بعمري ولزام يونسني لكتئب .. " وهي ترفرف بعيونها ببرائه مضحكه " ..
الكل / هههههههههههههههههه
مريم / الله يقطع شرك يا ام عناد ههههههههههه الا بيسوي هالعرس والمهر لعروس جديدة ..
الهنوف بضيق مزوح / انتم ايش فيكم تتفاءلون عليه .. تبون لي الحرة والضيم ..
الجازي بضحكة / لا بسم الله عليك الا الله يجعلك جوهرة بين عينين وحلوة بين سنين ..
الهنوف تشهق وتحط يدها على صدرها بمزح / جوهرة من .. الا قولي جعلك هنوف بين عينيه وحلوة بين سنيه ..
الكل / ههههههههههههههههههههه





ـــــــــــــــــ




عند المطبخ ..


مرام تدخل / سلام ..
الكل / وعليكم السلام ..
مرام بابتسامه وهي تاخذ من قطعه معجنات مطلعتها ريهام من الفرن / اووو سخنه ..
ريهام بابتسامه / انتي بعد مثل رنوم ..
مرام بضحكة / ايه .. " وبضيق ".. والله ودي اصوم بس الدكتورة رفضت لان عندي شوووي فقر دم ..
العنود بهدوء / سلمت قلبك .. اجل الكبدة اليوم من نصيبك .. توني مسويه كبدة خروف طازه يحبها قلبك ..
مرام بتقرف / يعععععع ..
رنيم من وراها / عنود يا الدبة اذا موجود زيديني والله طعما جنناااان لا يفوتك مروم ..
مرام باستغراب / اكلتي كبدة .. غريبه انتي ريحتها ما تطيقينها ..
رنيم باعجاب / بس مثل الكبدة اللي مسويتها العنود ما ذقت .. جربي وتشوفين ..
العنود جهزت صينية فيها مجموعه من الكلات / تعالي مرام ذوقي وشوفي ..
غرام بمزح / لا والله مابقي من الاكل شي ..
الكل / هههههههههههههههه
العنود بابتسامة / اذكري الله .. والخير وافر الحمد لله ..
غرام / لا اله الا الله .. كلي .. كلي يا اخيتي واكلي ببونك .. الحمد لله ان وحامك مو مثل الاول ..
والا كان ماشفناك الا بعد الولادة ..
مرام بصدق / لا الحمد لله هالحمل ياربي لك الحمد خفيف مو مثل مريوم .. مريوم بس اكل ونوم وغثيان ذابحني ..
العنود بهدوء / اكثري من الحمد والاستغفار باذن الله يسهل عليك كل شي ..
ريهام التفتت للعنود / صح .. انتي كيف كان حملك وولادتك ..
العنود بهدوء / الحمدلله .. وصلت للموت ورجعت .. ربي يجعل امي بجنات النعيم ..
الكل / امين ..
العنود / الوحدة لجات عند الولادة المفروض تدعي ربها وتحمدة ..
رنيم بعبرة / ممكن تغيرون الموضوع .. تراني على وشك ولادة والنوم مجافيني .. والقلق ذابحني ..
العنود تلتفت عليها / ليه ..
ريهام بضحكة / خايفه تولد مثل مرام .. في البيت ..
مرام / لا ان شاء الله .. " التفت لرنيم " .. اسمعي .. انت من يوم تقول لك الدكتورة دخلتي التاسع ..
انتي حسي بنفسك اول ما تجيك مغصة على طول روحي المستشفى لا تصيرين مثلي ..
والي يقولون لك لا تروحين بدري ترا يعذبونك وما ادري ايش طنشي .. ان رحتي بدري احسن ..
تولدين بالمستشفى ولا تولدين في البيت وتشوفين الموت .. في المستشفى ابرة وماعاد تحسين بشي ..
العنود تطالع مرام وتاشر لها والحرمة مندمجه بالكلام .. العنود بصوت جهوري / بناااات ..
مابقي على المغرب شي يالله روحوا المقلط وفرشوا السفرة الرجال على وصول .. رنا نادي لي ميري ..



رنا راحت تنادي ميري .. غرام و شجون و سمر وابرار و ريهام وميري ونوال ..
بداوا ياخذون الصواني ويتوجهون للمقلط .. والعنود تقسم وتوزع ..
دخلت هيفاء / سلام ..
العنود التفتت لها وبابتسامه / وعليكم السلام حي الله القاطعه ..
ريما من وراها / ولا ماكانت تبي تجي بعد ..
هيفاء التفتت على ريما وبضيق / لا تفتنين ..
العنود بابتسامه / لا مو مفتنه .. ياله تعالوا خذوا الصواني ذي و ودوها لطاولة الحريم .. ساعدوني يالله ..
رنيم عند المغسلة / الا العنود هالحافظات الصغيرة ايش فيها ..
العنود التفتت لمكان الي اشرت عليه رنيم / هذي حافظات فيها اكل مقللة الملح فيها ..
لعمي ابو عناد وجدتي " وبضحكة " وليه .. والحمد لله على كل حال ..
هيفاء بضيقة / سلامة قلبك عنوده ما شوفين شر ..
رنيم بضيق / يا قلبي .. ربي يشافيكم جميع ..
الكل / امين ..





ــــــــــــــــــــــــ





بعد صلاة المغرب ..


مازال الجميع على سفرة الافطار ..


العنود جالسه باحد زوايا الصالة على الارض .. وقبالها كم صنف من الاكل .. واولادها جنبها ..
ام سطام التفتت عليها / يا امي يالعنود ليه قاعدة لحالك ..
العنود بابتسامه / اكل مع عيالي يمه ..
الهنوف / بداتي تطعمينهم يمه ..
العنود وهي تمسح فم الظبي من اثر الزبادي .. ابتسمت على ملامح الظبي اللي مو متقبله الزبادي ..
التفتت لعمتها / ايه بدات الحمد لله ..
مريم بصوت عالي / لا اله الا الله .. ما شاء الله تبارك الله ..
الكل / ما شاء الله تبارك الله ..
مرام باستغراب / مو صغار لسع ..
العنود التفتت عليها / سته شهور ربي يبارك لي فيهم .. يعني لزم يتطعمون .. مو بس على الحليب ..
(( يتطعمون يعني تذوقهم بعض انواع الاكل .. فواكة خضار لحمه .. << فيس الامهات )) ..
مرام / انا ما طعمت مريوم ..
ام سند بسخرية / ايه حنا لو اعتمدنا عليك ماتت البنت .. انتي من يوم ما جيتي ما طالعتي فيها ..
مرام التفتت على امها بصدمه .. رجع طالعت خالتها مريم وشافت تاكل بنتها مو تطعمها .. سكتت مو عارفة ايش تقول ..
الكل من شاف نظرات مرام قعد يضحك عليها ..
غرام بضيق / لا والحين حامل .. وكانه اشغال العالم كله على راسها .. لا كحل لا روج لا لبس عدل ..
نوال / اصلن من لمن تزوجت مرام ما شفتها مرام الانيقة اللي زمان الا شهرين بداية زواجها وشهرين بعد الاربعين وبس ..
مرام بضيق / طيب اتعب ما افضى وبعدين ايش دخلكم انتم ..
ام سند / ايه ايش دخلكم .. وحده دخلها انها اختك .. وحدة اخت زوجك .. وكلهم يبون مصلحتك ..
انتي شايفه وجهك كانك عجوز .. والا شعرك يا رابطته بربطه ما ادري من اي عصر جايبتها يا لفته وماسكته بشباصه ..
حتى تغير لربطة والشباصة مافي .. والكحل والروج ما عاد يعرف لوجهك طريق .. لو طلال يتزوج عليك ما الومه ..
مرام شهقت برعب / هئئئئئئئئئئئئئئئئ يممممممممممممممه شنو يتزوج عليه ..
الهنوف / ايه والله يابنتي .. طلال انيق ويحب الاناقة وانتي كنتي ما شاء الله عليك ملكة الاناقة بالعائلة ..
والحين عجوز العائلة .. وطلال ما شاء الله عليه كل يوم يحلو اكثر ويتأنق اكثر ..
مرام بعبرة / انا عجوز العائلة ..
ام سند / ايه والله .. انا كل يوم ادعي ان الله يصبر طلال عليك ..
مرام صدت عنهم وهي تحاول تبلع غصته .. طلال زعلان عليها من يوم ابوها بلغه بحملها ..ومو عارفه كيف تراضيه ..
بداء الكل يسولف ويمزحون على بعض .. العنود توجهت للمطبخ بعد ما جلست ساره عند الظبي وسلطان ..





ــــــــــــــ





بالمقلط ..



ابو عناد باعجاب / ما شاء الله تبارك الله .. هذا الفطر الزين ..
عناد بابتسامه / يبه ما شاء الله شفتك اكلت الاكل المخصص لك كله وما تذمرت من خف الملح ..
ابو عناد / هذا بس الملح خفيف شوي مو ماسخ ما ينبلع .. مبهر زين ومزينينه .. يفتح نفسك ويناكل ..
بدر يسند ظهرة على الجدار ويحط يده على بطنه / اااااااااااااه اكلت اكل سنه بيوم ..
راكان بهدوء / بالعافية .. " وبثقة " .. اكثر الاصناف طباخ ام سلطان ..
سند بخبث / ما شاء الله علشان كذا فيه ناس انتفخوا من يوم كلوا اكلها .. " وبهمس مسموع " ..
وفيه ناس من يوم عرفوا .. انها هي اللي طابخه وهو يصيح متى ياذن .. طلع لانهم عندهم خبرة ..
" وبصوت عالي " .. الله ليحرمنا من يدينه وجعل النار ما تمسها ..
بتال مارفع نظره وياكل من صينية الباشميل اللي قباله .. وعلى فمة ابتسامه يحاول يخبيه عن انظار الكل ..
راكان بضحكة .. ومافهم نغزة سند بضبط / لا اله الا الله .. حسدني على دلع اختي لي ..
يا اخي ابي ارجع وزني اللي راح .. ما شاء الله ما تشوف نفسك لو تطيح على واحد تكسرة ..
ابو سند / لا اله الا الله .. اذكروا الله ..
الكل / لا اله الا الله ..
فارس بابتسامه / هذا علشان سند والا علشان العنود ..
بتال عصب من كثر مايطرون اسمها كذا ببساطة ويتغزلون فيها .. بس سكت لو بيتكلم بيقولون له ايش دخلك ..
ابو سند / لا الاثنين .. الله يحفظ ام سلطان ويرزقها بر عياله ويرزقها بالرجال الصالح اللي يعوضها ..
بتال هينا انفجر .. وهو يحاول يمسك نفسه / ابو سلطان هو اللي الرجال الصالح والي بيعوضها ..
راكان بنغزة / ايه ردد يا ليل ما اطولك .. احلم بس ..
بتال بعصبية / انت ليه مـ
رن جوال راكان وهو ينتظر هالمكالمة من زمان .. فز واقف وبحزم / اصص هذا رعد ..
" فتح المكالمه وهو يتوجه للخارج " .. الو .. هلا رعد .. كيفكم .. ها بشر .. متى ..
انا خلصت امور وحجزت بكرة ان شاء الله الفجر طيارتي .. " بعصبية " .. ليه .. لا ابد انا جايكم ..
" هدئ شوي وهو يسمع " .. يعني متى .. " بضيق " .. اعطيني احتمال .. والاكيد متى .. " وبقهر " ..
خير .. خير ان شاء الله .. " وباهتمام " .. هو كلمكم .. عرف بوجودكم .. " جلس على الدرجه وحط يده على راسه " ..
" وبضيق " .. الحمد لله على كل حال .. العنود ما تدري عن شي .. ما قدرت اقول لها شي ..
" سحب يده وحطها بحضنه .. هز راسه وهو يسمع لكلام رعد باهتمام " .. لرجعتوا بسلامه نتفاهم وقتها ..
مع السلامه فمان الله .. " انهاء المكالمة ونزل الجوال لحضنه " ..
سند من وراه / ها ايش قالك ..
راكان تنهد بضيق / يقول لا تجي .. ما يحمل اروح وارجع بنفس الحضه ..
سند ينزل من الدرج ويوقف قباله .. والثوب يتحرك من قوة الهواء وخصل من شعره تطير على جبينه / متى الجيه ..
راكان بضيق / يومين او ثلاث ان شاء الله ..
سند بنبرة مقصودة / والعنود متى تبي تقول لها ..
راكان تنهد وبضيق / العنود " وقف " .. هذي لو تدري ايش فيه نايف لتشب نار كبيرة ..
و تقطعني قطع صغيرة وترميني فيها .. وتروح لبريطانيا جري على رجولها من جنانها ..
سند ابتسم / لا عاد مو لها الدرجة ..
راكان ابتسم / العنود محد يعرف لها ابد .. كائن غريب .. كثير الي يقولون انت الوحيد اللي تفهم لها ..
وبصراحة انا بعض الاحيان اضيع معاها ولا افهملها .. توصلك للبحر وترجعك عطشان ..
............ من وراهم / رجعها لي وانا افهمها ..
سند / هههههههههههه انت ما فهمت لها بالاول تفهم لها الحين .. ما لك امل ..
راكان يطالع لسماء .. رفع يده واشر على القمر .. وبسخرية / لطلعت هناك ..
ممكن تسمع العنود خبر انك تبي ترجعها .. مو ترجعها ... خبر انك تبي ترجعها .. " التفت على بتال " .. ردد ..
بتال بعصبية / يا ليل ما اطولك ..
سند / ههههههههههههههههههه فعلن شر البلية ما يضحك .. " وتركهم ودخل للمجلس وبعدة للمقلط " ..




ـــــــــــــ

في المطبخ ..


سمعت رنين جوالها .. مسحت يدينها بالفوطة البيضاء الصغيرة من اثار الماء .. وتوجهت لمكان جوالها ..
كانت حاطته على الطاولة قريب من علبة المناديل .. شافته رقم غريب .. فتحت الخط وسكتت..واول ماسمعت الصوت ..
العنود ابتسمت / هلا .. وعليكم السلام .. بخير .. كيفك انتي .. الحمد لله .. ها متى بترجعون ما خلصتوا اشغالكم ..
" عقدت حواجبه " .. افاااا .. لالا .. زهرة .. صبري اغلية من غلاة جدتي الله يرحمها له .. واللي صار ماله ذنب فيه ..
وهذا انا اقولك اياها المرة الالف .. صبري لو عرف ان خلاص امي وابوي بهذيك الحفرة كان ذبح روحه ولا احرقوها ..
بس هو مايدري ولا اصدقاءه .. وانا اعرف قد ايش صبري يعز ابوي ويحبه.." ابتسمت ".. يالله بسرعة تعالوا لـ الخبر ..
وحشتيني .. ومحتاجة لك حيل .. انتي عارفه انا قد ايش احتاج لك انتي وصبري .. " ابتسمت اكثر " .. بانتظاركم ..
" انهت المكالمة ونزلت جوالها على الطاولة " ..
تنهدت بضيق .. وبصدق / يارب افرجها ... " توجهت لباب المطبخ وبصوت عالي شوي " .. ميييررررري ..
دخلت ميري / نئم يا ام شلتان .. امري ..
العنود كتمة ضحكتها .. ميري ماخذه كثير من كلام وتصرفات جدتها ...
العنود بابتسامه / تعالي خذي صينية القهوة والشاهي ووديها الرجال .. والا كلمي خان خليه يدخله عليهم ..
ميري / كلاص صار ..
العنود اخذت صينية القهوة والشاهي وتوجهت للحريم ..




ــــــــــــــ




يوم جديد ..



بيت ام عزام ...

ام عزام بضيق / عجبك كلام خالتك امس ..
هيفاء بتعب / يمه .. انا كذا مرتاحه .. و رعد مسافر .. وبعدين راكان وزياد ياخذون حريتهم اكثر بدخلة والخرجة ..
ام عزام بنغزة / يعني قعدتك عندنا بس علشان رعد مسافر ..
هيفاء خلص وصلت عندها / لا يمه .. يمكن على طول .. " وقفت وكانت بتروح لغرفتها " ..
ام عزام بحزم / بنت .. ايش ذا الكلام .. انتي واختك مانتم بناتي ولا انا امكم .. كانكم عدواتي .. بتموتوني ناقصة عمر ..
هيفاء تنزل نفسها وتقبل راس امها / بسم الله عليك يمه .. جعل عمرك طويل بطاعة ربك ..
" وبغصة " .. بس يمه انا تعبانه نفسيتي .. وابي ارتاح وانتم بس ضغط .. ضغط عليه والله حرام ..
" تركت امها وراحت غرفتها وهي تحاول تكتم شهقاتها " ..
ام عزام التفتت على لطيفه " زوجة عزام .. ام رهف " .. وبضيق / يا بنتي تعرفين ايش اللي بينها وبين زوجها ..
لطيفه تهز راسه / ما رضت تقول لي شي يا خاله .. انتي ادعي لها بالهداية والصلاح وربك ييسرها لها ..
ام عزام تهز راسها / يارب .. يا رب ..



ـــــــــــــــ




بيت ام سطام ..



مجلس الحريم ..
البنات مسوين مسرحية يستهبلون فيها ..


ابرار لبسه قميص بيج ولفه شال بني غامق على راسها والخيزرانه بيدها وجالسه متربعه على الكنب ..
وباندماج ... / ايش فيك يا عبله .. نسيتيني .. انا عنتر حبيبك ..
غرام اللي لبسة من جلابيات جدتها لونها زرقاء وموردة باحمر طبعا بالخش عنها ..
لو جدتها تدري اكيد العصا على ظهرها بترقص .. وهي ترفرف بعيونها / الا ذكرتك يا عنتر ..
" تمثل انها تبكي " .. / بس خلاص يا عنتر راح الحب وايام الهياط ولت ..
ابوي غير اسمي لـ ليلى وبيزوجني للمجنون قيس ..
ابرار فزت واقفه على الكنبة ورفعت العصاية وكانها سيف / اخو نفلا .. والله ما يزوجونك علشان تغيير اسم ..
اغير اسمي لمهند واشوف قيس وايش بيسوي .. " سحبت الشال عن راسها ورمته لبعيد ..
وسحبت القميص ورمته على جنب " .. وكانت لبسة تحت القميص بنطلون جينز ازرق وبلوزة بيضاء ..
" جلست جنب غرام وهي ترفرف بعيونها وبصوت ناعم " / اليك نور تئبري عداكي انا بحبك وبدي اتزوجك ..
نطت رنا بينهم وهي لبسه بنطلون احمر وبلوزة بيضاء وفيها رسمات ورود حمراء / ولئك مهند .. عم بتخوني ..
" اعطت لـ ابرار كف " ... وبعصبية / انتي طالق ..
ابرار فتحت عيونها للاخير .. وبعصبية وهي تصارخ / يا حيـ****.. احنا قنا كف كذاب مو حقيقي ..
رنا راحت تجري هربانه وهي تضحك / هههههههه تحمست .. ودخلت جوا ..
ابرار بعصبية تصارخ على البنات اللي فاطسين ضحك على شكلها / الشرهه مو عليكم ..
الشرهه على اللي يسليكم مالت عليك .. " وكشت بيدينها وطلعت من المجلس وهي تصارخ تنادي رنا بتضربها كف " ..
غرام تسحب الجلابية وهي تضحك ... / هههههههه رهيب شكلها وهي فاتحه عيونها ..
ابرار شكلها ما عمرها اخذت كف واول كف تاخذه من رنا ههههههههههههه ..
نوال / ههههههه لالا وهي كانت شاده يدها كذا " وهي تقلد ابرار " ... تنتظر رنا تنبهها ..
علشان تحط يدها على خدها ورنا تعطيها الكف تموية يعني .. بس جاها الكف صح .. ههههههه ..
الكل / هههههههههههههههه
ريما بابتسامه التفتت على ساره / ساره وين العنود ..
ساره / العنود ورنيم و مرام عند عماتي بالصالة يتقهون ..
نوال وقفت بسرعة / الخاينات .. " وطلعت لصالة تلحق على القهوة " ..
طلعوا البنات مجموعات .. ماعدا غرام وسمر .. و شجون جالسه بالزاوية وتطقطق بالجوال على الواتس اب ..
غرام التفتت على سمر .. و بهدوء / ها كيف الوضع ..
سمر بضيق / مثل ما هو ..
غرام قرصت عيونها / طبقتي اللي نصحتك به جدتي ..
سمر هزت راسها وبخجل / لا .. اصلا خجلت ..
غرام بهدوء / ليه تخجلين مو هو زوجك .. الفتي نظرة لك مو تكونين باردة ولا يحس بوجودك اصلا ..
سمر تهز كتوفها / ما ادري كيف ابدا ..
غرام / اسمعي انتي استشيري احد يقدر يفيدك .. يعني خالتي الهنوف خالتي مريم امك زي كذا وشوفي ايش يقولون لك ..
سمر تعضي شفاتها وبخجل / انا افكر بشي بس ابي مساعدة ..
غرام تدق الصدر / افاا عليك انا موجودة ..
سمر ابتسمت / لا مو منك .. من العنود .. بس محرجه منها ما ادري كيف اقول لها .. وبنفس الوقت خايفه ..
غرام عقدت حواجبه / كيف يعني .. ايش محتاجه منها وليش خايفه ..
سمر / محتاجتها علشان بنتي شيخة ..
غرام تفتح عيونها / اووووااااااووووه صارت شيخة ..
سمر بابتسامه / شيخة الزين على قولة العنود ..
غرام بضحكة / هههه لالا تطور ملحوظ وملموس وابو كل شي .. " وغمزت لها " ..
سمر ابتسمت بخجل / دوبا .. اسمعي .. ابي العنود تمسك شيخة لان راكان اول ما يدخل ويشوفها ينساني ولا يلتفت لي ..
غرام تفتح عيونها للاخير وبضحكة / غيرانه من بنتك .. هههههههههههه ..
سمر تضربها على كتفها / بنت لا مو غيرانه.. بس .." وبحرج ".. كذا يعني .. اخليه هو يجيني بدون لا اعرض نفسي ..
يعني .. " وبضياع " .. ماني عارفة كيف .. بس ما اهين نفسي او احرج نفسي .. يعني .. " بعصبية " .. افهمينيييي ..
غرام تهز راسها .. وبابتسامه خبيثه / فهمت خلاص .. " تغمز لها بعينها " .. طيب يا خطط .. وبعدوه ..
سمر بخبث وهي تغمز لها / ومنها اتقرب من العنود ..
غرام بخبث مماثل وهي ترفع حاجب / وليه يعني ..
سمر بضحكة / بتال طلب مني .. " وبجدية " .. وبيني وبينك .. يعني خلاص احس قلبي تعب من الحقد والكره ..
ابي انظف قلبي .. والعنود صارت غير .. مو مغرورة و مو هي السبب باللي صار لي .. يعني ابي افتح صفحة بيضاء ..
غرام تصفق لها / عاشت .. عاشت ام شيخة الزين ..
شجون من مكانها / يعني صدق الحين اسم بنتك شيخة .. الله يعينها على العقد اللي بتجيها ..
غرام بنغزة وبصوت حاد / الا قولي بتكون عاقلة وشيخة العقل مو تغير اسمها وتغير اطباعها ..
شجون شمقت وصدت عنها / ................
سمر عقدت حواجبها وبهمس لغرام / لا البنت مو طبيعية ..
غرام بضيق وهمس / انا شاكه بشي بس خليني اتاكد منه راح اوريك ايش اسوي فيها ..
سمر طالعت غرام وطالعت شجون وصدت عنهم وهي تقول بداخلها .. " الله يستر لا تجينا مصيبة جديدة " ..





ـــــــــــــــــــ




بعد ساعتين ..


العنود بهدوء وهي تلتفت وراها لسمر اللي نادتها / هلا ..
سمر بحرج / ممكن اطلب منك خدمة ..
العنود ابتسمت / امري يا ام شيخة ..
سمر رفعت يدها اليسار وحطتها على راسها وصارت تحك شعرها وبحرج / اممم ابي " صارت تطالع حولينها بخجل " ..
العنود مسكت يدها اليمين وسحبتها معاها لجناحها .. دخلت سمر وقفلت الباب ..
اشرت على الكنبة .. / اول شي اجلسي وقولي اللي تبينها براحتك وبدون خجل ولا حرج .. اعتبريني اختك ..
سمر زاد حرجها / امممم ابي اخلي زيونتي عندك الليلة .. اذا ما فيها ازعاج ..
العنود عقدت حواجبها في بداية الموضوع .. بعدين فردت وجه بابتسامه / يا مرحبا بها احطها بعيوني الثنتين ..
سمر ارتاحت شوي / شكرا .. انا راح اجهز لها رضعتها وكل شي .. وقبل لا تنام ارسلها لك مع الشغاله ..
العنود بجديه / لالا لا ترسلينها مع الشغالة ولا شي ..
سمر عقدت حواجبها باستغراب وصدمة / ...............
العنود بابتسامه / من الحين خليها عندي وروحي انتي لمشوارك وريحي بالك ..
سمر ابتسمت وكانها تذكرت شي / اهه .. راكان ..
العنود هزت راسها / ايش فيه ؟ ..
سمر بخجل / ما ابيه يدري اني ابي اخليها الليلة عندك ..
العنود رفعت يدها اليمين لخدها وصارت تحك خدها بتفكير وبابتسامه مشاغبه / اهممم يعني الليلة فيه مفاجئة لراكان ..
سمر حمر وجه خجل .. وبارتباك / يعني .. امم .. كـ .....
قاطعتها العنود بضحكة / هههههه لا تبررين والا شي .. خذي راحتك واذا تبين اي مساعدة قولي لي .. وانا بالخدمة ..
سمر بضحكة / لا شكرا .. يكفي زيونه .. غرام في غرفتي ترتب الاشياء اللي طلبتها ..
العنود تذكرت شغله وعضت شفايفها / اممم طيب روحي جهزي نفسك .. " وبخبث " .. و قبل لا راكان يوصل للبيت ..
راح يكون عندك خبر .. " اشرت لها بيدها يعني راح اتصل عليك " .. " غمزت لها " .. ماشي ..
سمر هزت راسها وبخجل / ماشي .. شكرا ..
العنود با ابتسامه / العفو .. ايه قولي لسارة تجيب لي شيخه ..
سمر هزت راسها وطلعت من الجناح .. العنود بعد ما طلعت سمر قفلت الباب وراها ..
توجهت لتسريحة .. سحبت الاي فون الابيض تبعها .. واتصلت على راكان ..
راكان بهدوء رد عليها / هلا ..
العنود / السلام عليكم ..
راكان / وعليكم السلام ..
العنود / متى راجع البيت ..
راكان باهتمام / خير تبين شي ..
العنود تنهدت وبصدق / ايه في موضوع لزم تعرفه ..
راكان بخوف من نبرة صوتها / عسى ما شر ؟ ..
العنود / انت تعال وبعدين تعرف ..
راكان / انا الليلة ابي ارافق على جدي ..
العنود عارفه هالشي وعرفة ان سمر ما عندها خبر / ما تقدر تعتذر وينام بدالك احد ..
راكان التفت على بتال / ما ادري لحضة .. " التفت على بتال " .. عندك شي الليلة ..
بتال التفت عليه / لا .. خير ان شاء الله ..
راكان بخبث / لا الاهل يبوني بشغله وانا الليلة ليلتي عند جدي فا....
قاطعة بتال وهو يوقف و بخبث اكبر وفرحه / افااا عليك انا بالخدمة يامرون بس ..
" العنود اللي كانت تسمع الاصوات والكلام بوضوع رفعت حاجب وبسخرية هامسه / جعل ربي لا يحوجني لامثالك " ..
راكان بحزم / وراء ما تنثبر بس .. ابيك تنام انت عن جدي وانا رايح لهم اخلص شغلتي ان شاء الله وارجع لك ..
بتال يجلس وبقهر / يا حبك يا ابو شيخة لكسر المجاديف ..
راكان بسخرية / محد كسر مجاديفك غيرك ..
راكان يكلم العنود / ايه ام سلطان خلاص ساعة او اقل وانا عندكم ان شاء الله ..
العنود / طيب لا جيت اعطيني اتصال وخلك بمجلس الحريم .. لان البنات معبين البيت .. ماشي ..
راكان / طيب واصلا انا ما ابي ادخل البيت .. يا لله سلام ..
العنود ابتسمت بخبث / ايه طيب .. فمان الله " وانهت المكالمه " ..
راكان يطالع بالجوال مستغرب ردها الاخير وتقفيل الخط .. وبهمس / الله يستر منك ..
بتال بخبث / ما لك خاطر لروحه انا اروح بدالك ..
راكان وهو يرجع جواله لجيبه وبدون لا يلتفت على بتال / على تبن ..
سند اللي جلس باخر المكالمة وبتال قاله الموضوع / هههههههههههه ياخي خلاص احفظ ماي وجهك الباقي ..
بتال بقهر / الله لنا ..





ـــــــــــــ


بعد ساعة وربع ..


في مجلس الحريم


العنود بحزم / ماني مصدقة يا راكان ..
راكان يمسح وجهه / طيب وبعدين ..
العنود بقهر / ابي اعرف الحقيقة .. بس انت قولي لي الحقية وانا اريحك ..
راكان وهو يوقف / بكرة يوصل وانتي اساليه على راحتك ..
العنود توقف بسرعة وهي تمسك يده / تقوله صادق بكرة .. بكرة ..
راكان بضيق / ان شاء الله .. بس ما ادري باي ساعة ..
العنود وهي تحس برجفه في كل جسمة / طيب سليم .. ما فيه شي ..
راكان بغموض / يوصل وانتي تشوفينه بنفسك ..
العنود جلست على الكنبة بتعب حطت يده على راسها وغمضت عيونه / ...............
راكان بخوف / العنود .. " مد يدة على كاسة الماي اللي على الطاولة وقربها من العنود " ..
العنود فتحت عيونها وبتعب اخذت الكاسة وشربت الكاسة كلها وبقهر / بتذبحوني انت واخوانك ..
راكان تنهد / والله انتي اللي تحملين نفسك شي اكبر من طاقتك .. ريحي نفسك و اتركي امور غيرك ..
اهتمي بنفسك وصحتك وعيالك محد بيفيدك لصار فيك شي ..
العنود تطالعه بسخرية / قصدك اقعدي مثلي بفريزر .. وثلجي نفسك ..
راكان ينفض يده بالهواء / انتي الكلام معاك ضايع ..
العنود تنهدت وهي توقف بتعب / شكرا .. المهم روح شوف زوجتك قبل لا تطلع ..
راكان بعصبية / مالك دخل فيها ..
العنود وهي طالعة من غرفته وبخبث / طيب .. بس لوصلك الخبر من برا لا تزعل ..
راكان يلحقها وباستغراب / اي خبر .. هينا ... العنود ... تعالي ... بنت ..
" والعنود مطنشة ولا كانه يكلمها " ..





ــــــــــ




عند جناح سمر وراكان ..



غرام لبست عبايتها .. وبابتسامه / يالله بتوفيق .. ولا تخجلين و تخربين كل شي .. خليك قدعه ي بت ..
سمر / ههههههههه .. شكرا ..
غرام ابتسمت / العفو .. " طلعت وقفلت باب الجناح وراها " ..
انتبهت سمر لرنة جواله توجهت له وشافت الرنه من العنود عرفت ان راكان جايها ..
توجهت لتسريحة رشت كم رشة عطر عليها .. وبسرعة راحت لمكبس الإضاءة وخفضتها ..
راكان بستعجال تاخر على بتال ويبي يرجع للمستشفى .. فتح الباب و وقف مصدوم من اللي يشوفه ..
سمر بخجل واقفه جنب الطاولة تفرك بيدينها .. راكان تقدم خطوتين وقفل الباب ..
طالع بسمر من فوق لتحت .. لبسه فستان ابيض ومن الاكتاف تول اسود يوصل لفوق الركبة بشوي ..
جزمة كعب اسود بابيض .. شعرها فاردتها يوصل تحت كتفها بشوي ومن الجنب حاطه وردة صغيرة بيضاء ..
سمر تقدمت منه بهدوء باست خده وبابتسامه وهمس / ممكن تفرد وجهك وتبتسم ..
راكان بلا شعور ابتسم وكانه مخدر .. سمر مسكت يده وسحبته لطاولة يكملون السهرة ..







" يالله .. خلاص عيب ايش لكم بكلام المتزوجين " ..


ـــــــــــــــ







يوم جديد ..



غرام بس تصدد عن سمر وهي يالله قادرة تمسك ضحكتها ..
سمر لبسه بلوزة ورديه باكمام طويله وبنطلون ابيض .. ولفة شال ابيض حولين رقبتها ومغطية صدرها ..
وفالته شعرها على وجهها .. العنود رفعت عينها بتطلب من غرام تعدل السفرة ..
اليوم قرروا سفرتهم على الارض مثل الشباب .. عقدت حواجبها وباستغراب / غرام ايش فيك ..
غرام انفجرت ضحك وغطت وجهها .. سمر عصبت / هي من لمن جات وهي بس كذا ما ادري ايش متسحره البارح ..
ام سند من وراها .. بخبث / والله بنتي البارح كانت عندك يعني البلا من عندك .. سمر عروس خانم ..
سمر احمر وجهها وخجلت وبدون شعور صارت ترتب الشال خايفه ليكون وضح شي ..
ام سند بضحكة / لالا ههههه مو واضح شي اصلا ولا احد يدري عن شي ..
سمر حمر وجهها اكثر وبارتباك .. تركت السفرة وتوجهت للمطبخ / ...........
ام عناد / ههههههههه حرام عليك يا ام سند احرجتيها ..
ام طلال / ههههههههه حسبي الله على عدوينك ..
العنود تهز راسها وهي مبتسمه / .................
غرام وقفت وراحت للمطبخ .. دخلت ميري / ام شلتان جات هرمة تقول انها زهله ..
العنود باستغراب / من ؟..
...............من وراء ميري .. بابتسامة / السلام عليكم ..
سارة اللي كانت جاية من جناحهم معاها رضاعة الظبي .. نقزت بفرح وهي تجري لها / زهررررررررررة ..
زهرة فتحت يدينها وضمتها / حبيبتي ..
العنود توجهت لها وبسعادة / هلا .. الحمدلله على السلامة ..
زهرة تسلم عليها / الله يسلمك .. " دخلت مع العنود اكثر لصالة وسلمت على الباقي مصافحة باليد " ..
العنود / هذي زهرة زوجة صبري الحارس اللي كان يشتغل في بيتنا ..
الجوهره بغرور / يعني شغالتك ..
العنود بصوت واثق حازم / صديقتي .. مو خادمة .. وبحسبت اختي ..
ام سطام / يا مرحبا بك يا بنتي بين اهلك .. والبيت بيتك ..
التفت العنود لزهرة وبابتسامه / اكيد تعبانه من السفر تعالي جناحي ريحي فيه ..




الــــــلـــــــه اكــــــــبــــــــــر .. الــــــلـــــــه اكــــــــبــــــــــر ..



ام سطام / الله اكبر الله اكبر .. تعالي يا بنتي افطري وعيني من الله خير ..
وعقبه روحي معها .. انتي يا زهرة وانا امك علقي عباتك وتعالي كلي ..
سمر وابرار و ريهام جاين من المطبخ ومعاهم اخر صواني ..
سمر عقدت حواجبها وبتذكر / زهرة .. كيفك .. الحمد لله على السلامه ..
زهرة برسمية / الحمد لله .. الله يسلمك ..
زهرة علقت عباتها وغسلت يدينها ورجعت لصالة جلست جنب العنود على السفرة وبدات تخبر العنود كيف كانت سفرتهم ..






ــــــــــــــ






بعد الفجر ..
وعلى شروق الشمس ..




طول الليل و العنود مجافيها النوم .. زهرة وصبري اخذوا غرفة قريبه من غرفة خان وميري ..


كانت على سجادتها توها خلصت من صلت الفجر وقاعدة تقرا الاذكار وتسبح وتستغفر .. وتردد تكبيرات العيد ..

اليوم صباح يوم عيد الاضحى ..

غصت بعبرتها ... تنهدت بضيق وبداخلها " معقولة يا نايف بيمر العيد الثاني لذا السنه وماتكون معي ..
الله يسامحك يا راكان له تكذب عليها .. قلت زي امس يوصل وغاب امس وطلع يوم جديد ولا سمعت خبر " ..


ساره تصارخ من الصالة ودموعها تصب / العنوووووووووود العنوووووووووود ..
العنود فزت واقفه رفعت جلال الصلاة لتتعثر فيه وراحت تجري لجهة اختها .. خافت ان جدتها والا احد صار فيه شي ..
العنود بخوف / ايش فيه ايش صار .. ليش تبكين .. تكلمي ..
ساره تشهق بقوة / نننااااا .. ناااااايف .. نااااايييف .. " وهي تاشر لصالة "..
العنود راحت تجري لصالة وشافت عمتها وبنات عمتها يطالعون من شباك الصالة على الحديقة وهم يبكون ..
العنود راحت تجري للمدخل .. سحبت برقع جدتها المعلق عند المدخل .. ولبسته وطلعت ..
اول ما طلعت شافت شخص بين راكان وزياد .. ولا تمنت ان الشخص الواقف بينهم هو اللي تمنت شوفته من شهور ..





انتهى ..


لا اله الا الله .. محمد رسول الله ..


سبحان الله والحمد لله والله اكبر ..


اتمنى يعجبكم .. واعذروني عن القصور و الاخطاء الاملائية ..


هالبارت اهداء لـ " انثى بجنون طفلة " و " غيمة عطر " ..
ولا تزعلون ..
" ام العمر " ... استفقدتك كثير .. عساك بخير ..
" زيتونه .. ام جميل .. لك كم بارت غايبه عسى ماشر .. يا تعتدلين يا ها المنشار بالمخزن ما رميته " ..


آل لـ**** اعذروني اذا ما جاوبت تسالتكم او شفت تعليقاتكم لابي عطلان ..
وما ادخل الا من لاب زوجي .. فـ انزل البارت واطفيه .. المنتديات الاخرى اقدر اتابعها من التاب ..


لا تنسوني من دعائكم ..


اختكم .. مشاعل السعودية ..




بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..




البارت 32 ..






أحبس دمعتي وأظهر فرحتي للناس
وأناديك ياخلي ساهر الليل أناجيك
قالوا مريضٍ وقلت ياناس لاباس
ليت المرض فيني ولاهو والله فيك
قطعت قلبي وأشتعل داخل الفكر هوجاس
وحال تموت وحال بها العين تبكيك
باب الفرح بيننا أنقفل ومفتاحه الياس
متى تجي وتعود وتفتحه بأياديك
أنهد حيلي وكل صرخة لها إحساس
يبات جفني سهران وشوقه يناديك
حبك وسط قلبي متحكم بكل الأنفاس
وأنتي بداخل الروح والله مغليك
ياليت المرض فيني ولافيه ياناس
وياليت يومي قبل يومك وعمري أهديك
ويالله يارب جعل ماصابه طهور ولاباس
ورجواي في الله أنه يعافيك ويشفيك








وقفت سيارة راكان قبال باب القصر ..
نزل راكان بسرعة وتوجه للباب الخلفي لسيارة .. فتح الباب مسك يد نايف وساعدة بالخروج من السيارة ..
راكان بضيق / لو رايح المستشفى مو احسن ..
نايف يادوب يقدر يفتح فمه ويتكلم / اناا .. قلت .. ابغى امي وابوي .. ليه تجيبوني هينا ..
راكان بختناق وهو يحاول يبلع عبرته / هينا .. كلنا هينا ..
زياد واقف وراهم ويحاول يتماسك لا يصيح من منظر نايف الموجع ..
عناد يقرب من راكان ونايف ومعاه العكاز.. / شوي شوي .. لا تشد على نفسك .. " مسك العكاز ومده لنايف " ..
سند يقرب منهم / مو احسن اجيب لك الكرسي ..
نايف بحدة / لا .. اا .. اقدر امشي ..
بتال بهمس / راكان ..
راكان رفع عينه لبتال وشاف بتال ياشر على مدخل البيت .. التفت على المدخل وشاف العنود واقفه ..



محد انتبه لوقوفها الا بتال ..
متعب وماجد وصلاح من المطار الكل تفرق .. صلاح رجع لرياض .. ومتعب توجه لاهله ..
عزام وغيث رجع لبيت اهلهم .. وبكرة عزام مسافر لـ الامارات يرجع لدوامه ..
عبدالعزيز ورعد كانوا يتكلمون مع سلطان و فهد وخالد وطلال .. ويتكلمون عن وضع نايف ..
سيف وفارس وبدر وسامر وسعود و صقر كانوا يتكلمون عن حالة نايف وايش ممكن صار له ..
راكان وسند وعناد وزياد مهتمين بنزول نايف ..



راكان بهمس وكانه يكلم نفسه .. / العنود ..
نايف رفع نظره لاخوه وشافه يطالع لجهه .. طالع للجه اللي اخوة يطالع لها ..
شافها واقفه تطالعهم وكانها مو مصدقه .. نزلت دموعها اول مرة تنزل من لمن صار اللي صار له ..
ما نزلت وهو يتعذب على يدين تركي و العصابة .. ولا اهتز وهم يهددونه بالموت ..
بس هذي العنود .. هذي امه .. هذي روحه .. هذي عنوده ..
خطئ خطوتين متعبه .. وكان يحاول يشد على نفسه علشان يوصل لها بسرعه ..
اختل توازنه وكان راح يسقط .. لكن بسرعه راكان لف يده حولين خصر نايف وقدر يمسكه ..
صرخ نايف من الالم .. راكان وضع يده على الجرح اللي بجنبه .. / آآآآآآآآآآآه ..



واقفه قبال باب القصر .. مصدومه .. تحس برجولها مشلوله ولا هي قادره تحركها ..
تحس بثقل في جسمها .. وكانه حمل ثقيل على كتوفها مو قادرة تشيله ..
نفسها يرجع لصدرها وينحبس تحاول تتنفس لكن النفس رافض ..


نايف تقدم كم خطوة .. و راكان وعناد يحولون يساعدونه وهو يرفض ..
بس بدا يحس بتعب .. والدوران ..
نايف بتعب / يـ.. يــ... يمه ..



العنود لمن شافت تعبه .. وبعدها مناداته بيمه ..
اهتزت وحست بالي حولها ..
تحركت ونزلت من الدرج بسرعه .. العنود وهي تفتح يدينها وتحضن نايف ..
وبلهفة وخوف / يا روح امك .. سلامة قلبك يا قلبي ..
العنود استغرب من ثقل جسم نايف وبخوف وهي تهزة / ناااايف .. نااايف لا تفجعني يا نايف ..
راكان سحب نايف لمن شاف العنود تصارخ وواضح ان نايف فقد الوعي ..
العنود تراجعت خطوتين بعد ما راكان وعناد وسند وبتال التفوا حولين نايف ..
حملوا جسمه الهزيل بين يدينهم وركبوة السياره .. تحركوا الشباب الباقين وتوجهوا لسياراتهم ..
الي توجه للمستشفى والي توجه لـ اضحيته واتمام امور العيد ..
زياد كان بيروح يلحق اخوه بس العنود تمسكت فيه .. وبحزم / لا تروح البس عباتي وارجع لك .. لاتروح ..




ليت الوجع بعروق قلبي
ولا فيك..
وليت التعب غلطان
ساهي ولا جاك..
لو الشفا بضلع صدري
لداويك..
واطحن جميع ضلوع
صدري فداياك..
الله من شر المقادير
يحميك..
والله يحفظك
يا عيوني ويرعاك





دخلت العنود للبيت بسرعة .. قابلتها ساره وهي تبكي .. طنشتها ودخلت لجناحهم ..
ساره لحقت العنود .. وهي تبكي / العنووو .. العنوووود .. نااا .. ناااايف ..
العنود بعصبية رمت جلال الصلاة و برقع جدتها .. وبحده / ساره انقلعي عن وجهي ماني فايقة لك ..
ساره تراجعت للخلف بخوف حطت يدها على فمه تكتم شهقاتها ..
العنود سحبت العباية من العلاقة ولبستهم بسرعه واخذت الاي فون وطلعت تجري لزياد ..
ام سطام طلعت من الصالة وتوجهة للمدخل .. كانت بتسالها لكن مالحقت عليها ..
العنود بسرعة وهي تجري مع الدرج / يالله مشينا ..
زياد اللي كلم راكان بالجوال وقاله العنود وقفته وتبي تروح المستشفى وراكان قاله لا تجيبها ..
العنود التفتت عليه باستغراب .. بعد ما وصلت السيارة وفتحت الباب وزياد ما تحرك / امشي ..
زياد بضيق واقف وبارتباك / العنود راكان يقول لا تجيبها ماله داعي ..
العنود جن جنونها .. ما يكفي انهم مخبين عنها الموضوع ..
العنود بحدة وصراخ / توديني ولا اركب لي اي تاكسي مع الشارع ..
زياد بخوف فتح عيونه للاخير / ايش تاكسي .....
العنود تقاطعه بحدة / هي امشي واركب قدامي والا والله يا زياد " وهي تضرب السيارة بقبضة يدها " ..
حرتي على اخوك لحطتها فيك في اخوك الثـــ** الثاني .. " وبقهر " .. بتذبحوني انتم .. بتذبحوني ..
زياد تحرك بضيق وركب السيارة العنود ركبت جنبة وهي تغلي من العصبية ..
شافت زياد يرفع جواله وبيتصل على راكان .. سحبت الجوال منه وبعصبية / اترك عنك هالخربان وامشي ..
زياد حرك السيارة بضيق وتوجه للمستشفى / .................


ــــــــــــــــــــــ





بيت ام عزام ..


عزام بتعب / الحمد الله وصلت لها الحد ..
غيث بتفكر / لو ما كان فيه خبر عند الدولة بالحادثة ما ظنتي انه طلع ..
عزام هز كتوفه / اللي قدرت اعرفه ان العصابة متابعينهم من السعودية وفيه اتصال مع بريطانيا ..
يعني الشغلة شغلت مخابرات ومباحث والإنتربول ..
ام عزام تنهدت / الحمدالله انه طلع ما حطوة بذاك السجن الله يكفينا شره والا ما عاد يشوفونه اهله ..
" رفعت يدينها لسماء وبصدق " .. جعل ربي يفك سجن كل اسير فيه .. ويردة لاهله ويقر عين امه بشوفته ..
الكل / امين ..
هيفاء بضياع / الحين مافهمت .. نايف مع المافيا والا مع الحكومه ..
عزام وغيث / الحكومه ..
هيفاء هزت راسها و عيونها فاتحتهم للاخير .. كانها تطالع فليم اكشن وبتركز فيه ليفوتها مشهد ..
غيث يضحك بتعب / هههههههه هيفوه ويش فيك كانك مفجوعه ..
هيفاء بابتسامه / السالفه مثيره ..
عزام يوقف بتعب / يالله ابي انام حس بجسمي متكسر .. " قبل راس والدتها " .. عيدك مبارك يالغالية ..
ام عزام ابتسمت / يبارك فيك يا روحي .. هذي ثالث مرة تقوله ..
عزام يهز راسه / من التعب معاد اركز .. يالله تصبحون على خير ..
الكل / ههههههههههههههههه
هيفاء بضحكه / تصبحون على خير وحنا الصبح ..
ام عزام تضرب رجل بنتها / وانت من اهله ياروحي نوم العوافي يا امي ..
عزام / صحوني الظهر حتى نروح نزور عمي ابو سطام ونعيد الجماعه ..
غيث يوقف بتعب / وانا ابي اروح انام .. سلاااااام .. " وكل راح جناحه يبي ينام " ..
ام عزام التفتت على بنتها بعد ما راحوا عيالها .. وبنبرة مقصودة / ها رعد رجع ما انتي ناوية ترجعين ..
هيفاء صدت عن امها / ماني راجعه يمه .. وابي الطلاق ..
............. من خلفها بحدة / ايشششششششش ..





ـــــــــــــــــــ



بالمستشفى ..


راكان واقف مع سند وبتال وعناد قريب من غرفة الملاحظة ..
راكان وهو يمسح وجهه بضيق / الله يعيني على العنود بس ..
سند بتفهم / اكيد بتعصب وبتزعل منكم لانكم ما علمتها السالفه من اول ..
بس احتويها انت و راح تهدا وتستوعب وتتفهم الموضوع ..
راكان ميل جسمه على الجدار وبضياع / كيف احتويها ..
سند بهدوء / اكيد اول ماراح تشوفك راح تحط كل الاوم عليك وكانك انت اللي اوجعت نايف ..
راكان بسخرية / لالا العنود تفكيرة اشرس من كذا ..
بتال / الحين ما راح يكون تفكيرة الا مثل ما قالك سند ..
راكان بسخرية / خف علينا يا الفهيم ..
بتال تنهد بضيق وجلس على الكرسي .. راكان مستحقرة جدا ولا يتكلم معاه بصدق دائما يتكلم معاه بسخرية ..
عناد اللي جالس على الكرسي بجنب بتال .. مال على بتال وبهمس / انصحك انك تبعد عن عيال عم سطام هذي الفترة ..
بتال بهمس / لا .. ما ابي ابعد .. لا بعدت يزود الجفاء .. انت ما سمعت كثرة الدق تفك الحام .. وانا ابي اكثر الدق ..
عناد ابتسم / بس العنود مو مثلهم .. " وهو ياشر بحواجبه " .. شوف ..
بتال التفت وشافها تمشي بسرعة وعصبية واضحه .. طالع راكان وسند يتكلم معاه بهمس وراكان مركز معاه ...
بتال / راكان .. " راكان طالع فيه " .. شف وراك ..
راكان التفت وشاف العنود وزياد .. توجه لهم ..
العنود كانت بتدفعه وتدخل للغرفة اللي فيها نايف .. بس تفأجات من يد راكان اللي سحبتها لصدره ..
راكان يهمس لها وهو حاضنها / العنود نايف بخير .. اهدي شوي ..
العنود ترجف من العصبية وهي بحضن اخوها .. وبقهر / بخير .. بخير يا راكان وهذاك حاله .. وين الخير وين الخير ..
راكان يهمس لها / لساته عايش .. يتنفس يتكلم .. يمشي .. موجود معانا .. الحمد الله .. قولي الحمد الله ..
العنود هديت شوي وبضيق وقهر / الحمد الله .. الحمد الله .. الحمد الله ...
" ميلت جبينه على كتف راكان وهي تحاول تهدي تنفسها " ..
راكان بهمس / اخذتي علاجك .. اخذتي حبت الضغط ..
العنود هزت راسها بلا وهي ما زالت مميله راسها على كتفه ../ ...........
راكان اخذها وهو ساندها بيده وتوجه لطواري النساء خايف لتطيح عليه .. وزياد وراه ..








سند التفت على بتال وعناد / الحمـ.........
قطع كلامه وهو يشوف نظرات بتال لراكان والعنود وعناد يحاول يكتم ضحكته ..
سند بضحكة يحط يده على كتف بتال / عيدك مبارك يا ابو سلطان ..
بتال يرفع راسه ويطالعه .. تنهد بعشق / عيدك مبارك .. " رجع طالع خيال راكان والعنود اللي ابتعد " ..
بتال بضيق / بعد اسبوع نكمل سنه .. سنه فراق ..






مـرت سنـه والقلـب محـرم وصايـم
يخيـل بـرق الوصـل حـولـك ويـمـك
أحـيـان جــوه عــج وأحـيـان غـايـم
وحاديـه وقتـه عــن مـواريـد جـمـك
ميت علـى شوفـك ومغـرم وهايـم
وده بـقـربــك ويـتـمـنــى يـظــمــك
وإن طعتنـي دامــه يــرد النسـايـم
إلحق عليـه إن كـان وضعـه يهمـك
ماعـاد يسمـع فـيـك نـاصـح ولايــم
أهــل الــدوادي والـكـلام المنـمـك
أنــــا وعــذالــي مـاغـيــر نـتــزايــم
وماسمح لحد منهم بكلمـه يذمـك
وإن قلـت دلونـي علـى حـل دايــم
قالو لي إنسه والعوض بنـت تحبك
متـى علـى الله يصبـح الحـظ قايـم
بـقـدرة كـريـم إنـــه عـلـيـه يـلـمـك
بأمره يسوقك من يسـوق الغمايـم
من بعد مانبـدي علـى أخـوك وجـدك
بالمـال وإن عـيـو حذفـنـا العمـايـم
تجـي معـي لازمـك بأطـراف كمـك
نـفـرح بجـمـعـة شمـلـنـا ونـتـلايـم
وننسى العذاب وكل همي وهمك
كنـي بيـوم النـصـر وأنــت الغنـايـم
لاصـرت فـي بيتـي بلحمـك ودمـك






ــــــــــ



بيت ام عزام ..




غيث بحزم / ابو رهف .. انت مو فاهم الموضوع ..
هيفاء بحضن امها و تبكي / ...........
عزام بحدة / وشنو اللي ماني بفاهمه .. تبي تطلق .. ليه هي اكملت سنه علشان تتطلق ..
ايش تبي الناس يقولون علينا .. رافضة سنين تعرس ويوم اعرست ما كملت سنه وتبي تطلق ..
غيث / عزام اترك الموضوع عليه .. انا اتفاهم مع هيفاء .. لكن يدك لا تمدها ..
عزام بسخريه / لا والله .. ليش ما امدها .. يوم الجوهرة سوت سواتها ماحميت عنها مثل حماتك عن هيفاء يالمحامي ..
غيث ابتسم بارهق / الجوهرة غير هيفاء يا السياسي .. عزام انا اعرف ايش فيها هيفاء علشان كذا ما تبي رعد ..
غيث بحدة / وليه ما تبيه .. هاينها مزعلها .. والله لو هو ظايمها لجيب حقها منه لو اقطع ارقبته ..
غيث / هههههه " قرب من اخوه وقبل خشمه " .. رعد مو مسوي شي .. انت روح لمرتك وهي تفهمك ..
عزام تراجع للخلف وباستغراب / هاا ..
غيث يبي يبعد اخوه وبس .. دفعه للخلف بمزاح / روح لمرتك وهي تعلمك عندها العلم الزين روح روووووح ..
عزام التفت للخلف وشاف ام رهف خلف باب جناحهم وهي لبسه جلال الصلاة وبرقعها وشكلها مرعوبه ..
عزام بتعب / طيب بس لتفكر تعيد الكلمة اللي قالتها ..
غيث يبي يخلص من اخوه .. ريما فوق وهو مشتاق لها وتعبان / ايه ايه طيب متعيدها روح لـ تفتف حقتك بس ..
عزام ابتسم / تفتف في عينك ..
غيث / ههههههههههههههههه " وبصوت عالي وهو يشوف اخوه رايح لجناحه " ..
يام رهف لاهنتي امسحي على راسه واقري عليه يمكن يهجد بذا اليوم الفضيل ..
عزام ابتسم / والله ماحد يبي له قراية كثرك وعساك تعقل .. " ودخل لجناحه " ..
ام عزام ابتسمت وهي تمسح دموعها ../ ...........
غيث التفت على هيفاء .. وبسخرية يقلدها / ابي اتلك .. " التفتت على باب المدخل وبتفاجاء " .. رعد ..
هيفاء فزت واقفه وهي تمسح دموعها .. طالعت جهة الباب وماشافت احد ...
غيث / هههههههههههههه ابي اتلك .. اقول روحي كلمي رعد واهجدي بس ..
ام عزام غطت وجهها بيدينها وهي تضحك / ههههههههههههه
غيث قبل راس والدته / فديت هالضحكة .. ادعي لهم يمه .. يالله انا رايح لريميتي ..
" وبخبث " .. واذا خاطركم بهوشة خلوها بعد ساعتين ساعه .. " وتوجه لدرج وهو يصارخ " .. جيتك يا الريم ..
ام عزام حمر وجهها وبخجل / استح ياولد ..
غيث وهو يصعد الدرج / ههههههههههههههههههههههههه ..





ــــــــــــــــ




عند العناية المركزية ..
من خلف الزجاج العازل ..



رعد بتعب / الحمد الله على سلامته ..
عبدالعزيز بتعب وضيق / طهور ان شاء الله يا الغالي ..
رعد لسلطان / متى يفوق ويقدر ياكل ويتكلم معانا ..
سلطان بضيق وتعب / الحين الوضع مستقر الحمد الله .. ان شاء الله يومين ويطلعونه ..
عبدالعزيز / هو ما كلمكم من وقت العملية ..
سلطان بحمد / الا .. الحمد لله صحي وكلمنا و سئل عن الجميع .. الحمد الله .. بس الحين نايم علشان العلاج ..
رعد وعبدالعزيز / الحمد الله .. الحمد الله ..
الممرض / لو سمحتم طولتوا وهذا فيه مضرة ليه وللمرضى لو سمحتوا ممكن تطلعون ..
سلطان / ان شاء الله .. " التفت لاخوانه " .. خلونا نطلع ونمر نايف نشوف حاله ..
عبدالعزيز بضيق وهم يطلعون من البوابة الرئيسية لقسم العناية / الله يهديه ..
حنا قلنا له من المطار على المستشفى انت تعبان بس هو عنيد .. ابغى ابوي وامي ..
سلطان بضيق / هو ماعنده خبر ؟!!
رعد وهو يمسح على وجهه / لا ما قلنا له .. ما قدرنا وخاصة هو بهالوضع ..
سلطان بقهر / الا هو ايش طيحه به المافيا ..
عبدالعزيز / يقولون من اللي عرفه عزام انه من السعودية وهو يعرفهم ..
سلطان باستغراب / ليكون من سلفة اللي خبرك ..
عبدالعزيز يهز كتوفه / ما ادري خل الولد يصحى ويتعافا ونسئله ..
" باستغراب " .. الا قبل لا نسئله هو راكان غيبته الشهور الطويلة هذيك وين كان فيه تعرف ؟..
سلطان وضع اصباعه السبابه والابهام على جبينه / لا .. والله يا عيال سطام كلهم الاغاز ومشاكل ..
يبك تمسك واحد واحد وتسئله .. ويالله تفهمهم ..
عبدالعزيز / يقوم ابوي بسلامه وتهدا الاوضاع ونفهم كل شي .. ان شاء الله ..
رعد / هذي الغرفة ..
عبدالعزيز / ايه هذي هي ..
دخل سلطان وعبدالعزيز ورعد .. وصوت خافت / السلام عليكم ..
سند وعناد وبتال بصوت خافت / وعليكم السلام ..
سند بخفوت / هذا حنا طالعين ..
سلطان ياشر بيده اطلعوا .. وطلع الجميع من الغرفة ..
سلطان / وين راكان ..
سند / راح لـ الطواري .. هاا هذا هو .. " وهو ياشر على جهة راكان " ..
راكان من الخلف / السلام عليكم ..
العنود تعدت الجميع ودخلت لغرفة اخوها ..
الكل / وعليك السلام ..
عبدالعزيز / سلامات ليه رحت الطواري ..
راكان / بس نشوف ضغط العنود ..
رعد بخوف / ضغط ايش .. متى جاها ..
راكان بتعب / الحمد الله على كل حال ..
الجميع / والنعم بالله ..
سلطان / واحد يقعد عن نايف .. والباقي يرجع .. ابو سند يقول البيت مليان ضيوف ..
راكان هز راسه .. / سامر وصقر اتصلوا عليه وطلبوني يقعدون عن نايف ....
قاطعه سلطان بحزم / الصغار لا ..
راكان هز راسه / وانا قلت لهم لا .. زياد يقعد عنده لـ الليل ويرجع .. وانا اقعد عنده الليل ..
سند حط يده على كتف راكان / وحنا موجودين متى ما بغيتنا لا يردك شي اتصل وحنا تحت امرك ..
راكان بابتسامه / ما يامر عليك عدو ..
رعد وعبدالعزيز وسلطان و سند تحركوا راجعين للبيت ..
عناد / انتظرك تمشي معاي والا بسيارتك ..
راكان تنهد / لا الله يسهل امرك .. انا معي ام سلطان ..
بتال بهدوء / ابو شيخه .. امانه لا بغيت شي .. لا تتحسس ..
راكان ابتسم بسخرية / لا ابي اتحسس .. " وبحدة مازحه " .. روح يالله لا اشوف الا مقفاك ..
شايف عيونك بتطلع من محله وانت تراقب اختي .. تراني ماني اعمى عن تصرفاتك ..
بتال / ههههه .. " وبستعطاف " .. يمكن يحن قلبك عليه ..
راكان رفع حاجب / ردد .. ردد ..
عناد وكانه يغني بصوت خافت / يالليييييييلللل مااااااا اااااطوووووووواااااالللللك ..
بتال ابتسم / لك يوم يا ابو شيخه .. رايح الحين للبيت .. ابي اشوف عيالي واعايدهم واعطيهم عيديتهم ..
راكان هز راسه ودخل لغرفة نايف .. عناد وبتال تحركوا وطلعوا من المستشفى راجعين البيت ..




ـــــــــــــ



بعد الظهر ..

في مجلس بيت ابو سطام ..

وقت الغداء ..


خالد يوقف صقر اللي يصب القهوة لضيوف .. وبهمس حازم / ابوك ما يكلمك ...
صقر تنهد بضيق وهو مايل على عمه / كلمته امس .. قال انه بالمغرب ..
خالد بغضب هامس / ابوك ذا مايستحي قبل فترة ماسكينه ومـ.... " سكت بضيق " ..
ما اقول الا الله يستر علينا و لا يفضحنا بتال العمر ..
صقر اسود وجهه قهر وغبينه .. سحب نفسه من امام عمه .. وضع الدله على احد الطاولة ..
وطلع من المجلس .. توجه للحديقة الخلفية وجلس على احد الكراسي بقهر ..
غطى وجهه بيدينه وصار يبكي بقهر .. حس بيد على كتفه ..
صد بوجهه وصار يمسح عيونه من اثار الدمع ..
سند جلس جنبه وبحنيه / اذا البكى يريحك ابكي ماهو عيب .. والله مو عيب ..
صقر زاد بالبكاء .. ومن بين بكائه / والله قهر .. بدال لا يكون قدوة لي وينصحني .. انا اللي انصحه ..
سند بهدوء وداخله نار من القهر / يمكن خيرة لك ما تدري ..
" وبداخلة .... عسى بس هذا اللي تعرفة يا صقر ولا تعرف عن بوك اكثر .. الله يستر من اخرتها الله يستر " ..
صقر تنهد بضيق / تدري اني ما ابي اقابل اخواتي .. علشان لا يسألوني وين ابوي ..
سند بهدوء / وان سألوك قول مسافر وبس .. وهم ما راح يسألون اكثر ..
صقر هز راسه بنعم / .................
سند تنهد بضيق وصد يطالع لبعيد / ................





ـــــــــــــ




بعد العشاء ..


بعد يوم طويل مرهق ومتعب ..
وبعد استقبال المهنئين بالعيد الاضحى المبارك ..


بالصالة ..


رعد يوقف وبارهاق / انا خلاص فصلت تعبت تعب عمري كله ما عبت مثله ..
ام سطام بحنان / ياروحي انت سلامتك من التعب ..
رعد يرفع يده / سلاااااااااااام .. " وتوجه لجناحه " ..
مياسه وام سطام / مع السلامه ..
مياسة باستغراب / غريبة هيفاء ما رجعت .. ما تدري بن رعد رجع ..
ام سطام باستغراب / والله ما ادري كلمتني مزنه وقالت انهم بخير وما تقدر تجي ..
علشان عزام مسوي عشاء والله ما ادري وانا امك لكن بكرة يروح رعد ويجيبها ..
مياسة هزت راسه / خير ان شاء الله ..
ام سطام / يا امي شفتي العنود وحاله ..
مياسة / ايه يمه الحمد الله احسن .. جاها راكان وتكلم معاها وطمنها عن نايف وبعدها اكلت من العشاء وارتاحت ..
ام سطام بضيق / يعزي لحالهم .. جعل ربي يفرجها علينا .. يا كريم يارب ..
مياسه وهي توقف / يارب .. ما ودك تنامين يمه ..
ام سطام تتسند على عصاها / الا والله .. يا الله .. يا الله .. " وتوجهت لجناحه وهي تدعي بالفرج " ..






ـــــــــــــــ




شقة رعد ..


دخل الشقه .. وفتح الاضاءة دخل على طول للحمام " اكرمكم الله " .. تدوش وطلع ..
لبس بيجاما توجه للكنبة اللي ينام عليها .. جلس وطار يطالع بالجناح .. بارد وباهت بلا الوان ..
رعد تنهد بضيق .. جلس يفكر شوي بينه وبين نفسه .. فز واقف وتوجه لغرفة الملابس ..
لبس جينز و تيشيرت ابيض و لبس ساعته البيضاء اللي اهدتها له هيفاء بعيد الفطر ..
تعطر و اخذ مفاتيحه ومحفظته و جواله وطلع من الجناح ..




ــــــــــــ




بيت ام عزام ..


جناح هيفاء ..


طلعت من الحمام وهي لفه الروب على جسمها وتنشف شعرها .. وجهها احمر من البكاء عيونها وانفها اكثر احمرار ..
رمت الروب ولبست بيجامتها البيضاء الحرير .. مشطت شعرها .. حطت كريم على يدينها ووجهها ..
و تعطرت .. توجهة للإضاءة وخفضتها .. توجهة لسرير .. رفعت الفرشة وهي تتنهد بضيق والعبرة خانقتها ..
دخلت تحت الفرشة وغمضت عيونها وهي تحاول تهدي نفسها وتنام .. بدات تقرا اذكار ماقبل النوم .. وبدات الاستغفار ..
استغفر الله ... استغفر الله ... استغفر الله ... استغفر الله ... استغفر الله ... استغفر الله .. استغفر الله ........
ابتسمت وهي تشم ريحة عطرة وكانه موجود بقربها .. عقدت حواجبها وهي تحس بثقل جنبها ..
فزت برعب وهي تحس بيدين التفت على خصرها .. كانت بتصرخ لكن الرعب شل لسانها ..
رعد بهمس / بسم الله عليك .. انا رعد ..
هيفاء تحول تستوعب وتحاول تهدي نفسها وتقنعها انه رعد .. هذا صوته وهذي ريحة عطره ..
رعد بهمس / تعبان هيفاء تعبااااااااان وابي انام .. " شد على خصرها وحضنها اكثر .." ..
هيفاء مو مستوعبه حاولت تتحرك لكن ما قدرت .. قالت بداخلها خله ينام واهرب ..
بس الدفاء والتعب اخذها هي بعد لرحلة النوم الهني ..






ــــــــــــــــــ





يوم جديد ..




بجناح العنود ..


العنود تلبس عبايتها .. وبحزم / ماني منتظرتهم ... ابي اروح له متى مابغيت وبغصب عنهم ..
زهره / براحتك .. اخوانك وانتي تتفاهمين معاهم ..
ساره بخوف / العنود ابي اروح معاك ..
العنود بحزم وانهاء للموضوع / لا .. بس يتحسن اكثر اخذك .. انتبهوا للعيال .. سلام ..
زهرة / العيال عندي لا تخافي عليهم .. بس من بيوصلك ..
العنود وهي تتفتح باب الجناح / يعني اذا راحوا واتركوني باتربط ..
زهرة تهز راسها / عنيدة الله يحفظها بس ..





العنود مرت على المطبخ وسحبت السلة اللي فيهم اكل وقهوة وشاهي وطلعت من المطبخ ..
ربطت برقعها ورمت الشيله على عيونها .. رفعت عبايته على راسها حملت السلة وطلعت برا البيت ..
التفتت يمين والتفتت يسار .. شافت وليد وريان جالسين قريب من العريش وشكلهم يلعبون ..
تقدمت منهم .. العنود بهدوء / السلام عليكم يا شباب ..
ريان و وليد رفعوا عيونهم يطالعونه .. ابتسموا / وعليكم السلام ..
العنود ابتسمت / وينكم اليوم ما مريتوا على السلطان والظبي ..
وليد نزل راسه بضيق .. و ريان بضيق / علشان وليد زعلان ..
العنود عقدت حواجبها / ليه .. " التفتت على وليد " .. ابو سلطان من زعلك ..
وليد بزعل / اخواني .. ابي ازور جدي ما خلوني ..
العنود ابتسمت بخبث / طيب ايش رايكم تروحون معاي تزورون نايف وتزورون جدي اذا كان مسموح ..
حتى انا ابي ازور بس مافي احد من اخواني وانا ابي لي رجال يروح معاي لانه ما يصير اروح لحالي ..
وليد وريان يطالعونها / .............
العنود / ها ايش قلتوا .. تروحون معاي .. والا انتم صغار ..
وليد ينفخ صدره / لا مانا صغار حنا رياجيل .. " التفتت على ريان " .. صح ريان ..
ريان ينفخ صدره / صح ..
العنود / اجل ريان روح نادي صبري تلقيه هناك عند الباب قله ام سلطان تبيك بسرعه ..
ريان راح يجري ينادي صبري .. العنود التفتت على وليد .. وبهدوء / وليد شنو كنت تسوي البارح ..
وليد باستغراب / البارح .. ايش اسوي ..
العنود اشرت على زاوية / هنااااك عند صندوق الزباله .. البارح بعد العشاء ايش كنت تسوي ..
وليد ارتبك .. وخاف انه ينكشف / .................
صبري من خلف العنود / نعم يا عمه ..
العنود / صبري جهز السيارة بنروح المستشفى نزور نايف ...
صبري / ابشري ياعمه ..
" صبري مازالت سيارة نايف معاه .. سيارة نايف اللي اشترتها له العنود قبل .. تذكرونها ؟؟.." ..
ريان يتنفس / هذا صبري مره طيب .. احسن من خان ..
العنود ابتسمت له .. التفتت على وليد وشافته منزل راسه ويحرك رجله يمين ويسار يلعب بالحجارة ..
صبري قرب السيارة اخذ السلة وحطها بشنطة السيارة .. العنود ركبت وراء وجنبها ريان و وليد ركب قدام ..
وتوجهوا للمستشفى ..





ـــــــــــــ

في المستشفى ..



في الصالة اللي بالجناح قبال غرفة نايف ..

ماجد بصوته المتعب من اسفر واللي صار لهم مع نايف .. / لا انا خفيف بس ضربتين ورموني بالشارع ..
واخذوا نايف وانا بلغت الشرطة .. بس ياهي ضربتين الله لا يوريكم ..
عناد عاقد حواجبه / بس كذا خطفوكم والا لكم ثار ...
ماجد هز كتوفه / ما ادري بس هم كانوا يبون نايف بالاسم ..
بتال بجفاف / انت لك كم هناك ..
ماجد بكره / سنه ..
بتال رفع حاجب وصد / ........................
سند / انت تدرس ..
ماجد وقف / ايه اول سنه الغة وبعدين الجامعه ..
طلال / تبي ترجع تكمل ؟
ماجد بصدق / اعوذ بالله .. معاد انا خارج من السعودية ..
الكل / هههههههههههههههههههههههه
متعب خرج من الغرفة .. طاحت عينه بعين بتال صد بقرف وكره .. / هاا مشينا ..
ماجد بضيق / مشينا .. والله بغيت اقعد عند نايف بس امي الله يهديها حالفه ..
طارق واقف جنب متعب / بالله مالها حق تخاف لك سنه غايب عنها ويوم جيتها يدك مكسوره و وجهه معدوم ..
ابو عبدالعزيز من وراهم .. يكلم راكان / اهاا المهم لبغيت شي والا محتاج شي كلمني ..
وقل للعنود تكلمني قطعت عني كني انا اللي موجع نايف ..
راكان ابتسم / ان شاء الله لرضت عليه و صارت تسمعني قلت لها ..
ابو عبدالعزيز وهو يتعكز على عكازته وطالع من الجناح / اجل بنموت ولا كلمتنا ..
متعب وطارق وماجد وراكان / ههههههههههههههههههههههههه
عيال الفارس عاقدين حواجبهم باستغراب معادا سند مبتسم / .............
طلعوا الكل من الجناح لان وقت الزيارة الصباحي قرب ينتهي ..
راكان التفت لماجد اللي مجبس يده اليسرا ولصق على حاجبه الايسر وطرف شفته فيها جرح ..
ماجد انتبه له وابتسم .. راكان بهدوء / الحمد لله على سلامتك مشكور ..
ماجد ابتسم / لخدمة غريب انشكر لكن نايف واللي يحبهم نايف لو يطلبون روحي تفداهم ..
راكان هز راسه وبابتسامه / تسلم روحك ..
متعب يمزح وكانه خايف / اوب اوب اوب .. ماجد الشرده ياولد .. العنود جات ..
راكان عقد حواجبه والتفت للخلف .. وشاف العنود تمشي ومعاها ريان ووليد وخلفها صبري ..
هز راسه بضيق .. / اذبحها والا ايش ..
متعب بهمس / حنا ماشين قبل لا ننذبح سلام .. ( " ولحق ابوه وطارق "..
راكان التفت وشاف ماجد ابتسم وهز راسه لعنود / سلم لي عليها .. سلام .. " وراح لحق متعب واخوه وجده " ..






العنود مانتبهت لمتعب كانت عيونها على ماجد .. رفعت يدها شوي واشرت له بيدها تهدده " يا ويلك " ..
راكان تقدم منها وبهمس حاد / انا ماقلت لا تجين ..
العنود بهمس حاد مماثل / وانا قلت جايه ..
راكان بهمس حاد / العنود ماني فايق لك ..
العنود تبتعد عنه وبهمس / ولا انا فايقه لك .. " وبسرعة دخلت جناح نايف " ..


كان بتال وسند وطلال مازالوا موجودين عند نايف رتبوا المكان ويشفون من يبقى عنده ..
لان راكان وزياد سرانين لهم يومين ولزم ينامون ويريحون ..
العنود بصوت هامس / السلام عليكم ..
الكل / وعليكم السلام .. " وطلعوا على طول " ..
دخل صبري / السلام عليكم .. الحمد الله على السلامة ..
نايف اشر له بعيونه يعني " شكرا " ... صبري " حط السله وطلع وهو يمسك عبرته " ..
دخل ريان ووليد بخجل / السلام عليكم ..
العنود / وعليكم السلام .. نايف مايقدر يرد علشان الجرح اللي عند فمه ..
ريان ووليد فاتحين عيونهم للاخير مفجوعين من شكل نايف ..
راكان من وراهم .. / يا عيال اخوانكم برا ينتظرونكم ..
طلع ريان ووليد .. دخل زياد وقفل الباب الجناح .. وبهدوء / اعلنوا عن انتهاء الزيارة ..
العنود رفعت البرقع لفوق وفتحت وجهها .. فتحت السلة طلعت شوربه وشوية فطاير بالجبنه والزعتر والسبانخ ..
وطلعت ترمس قهوة وشاهي .. وبحزم وهي تحطها على الطاولة / تعال كل انت و اياه ..
راكان يحول يكون هادي / عنود .. اذا قلت لك لا تجن لا تجين ..
العنود اخذت السلة وحطتهم على الطاولة الصغيرة اللي بجنب السرير ..
العنود رفعت السرير حق نايف شوي .. نايف يطالعها وساكت .. العنود جلست جنبه على طرف السرير
وطلعت ملعقه من السلة وفتحت حافظة الشوربة و بدأت تشرب نايف غصب ..
نايف ابعد شوي .. وبتعب وجهد / امي وابوي وين ..
العنود بحزم وهي تحاول ماتبين عبرتهم / عند من يرعاهم ويحفظهم لا تخاف عليهم كُل انت ومالك دخل بغيرك ..
ولا تحاول تكلمني مرة ثانيه لاني يادوب قادرة امسك اعصابي لا اذبحك انت وها الي قاعدين قبالك ..
انا ما ادري كيف قلوبكم لا حش مو قلوب حجر لالا الحجر لو يشوف حالتي يراف لها ويحس ..
" تنهدت بقهر " .. نايف كُل ولا تعصبني لاني راح احرق المستشفى باللي فيها ..
راكان كان جالس قبال نايف .. وجنبه زياد جالسين على الكراسي .. رفع حواجبه ونزلها ..
نايف انتبه و ابتسم وتوجع من الجرح الكبير اللي على فمه .. العنود سحبت منديل وبلته بالماي ومسحت شفايفه ..
رجعت مسكت الملعقه وبدات تشربه .. والكل ساكت .. وزياد وراكان ياكلون من الفطاير ويشربون الشاهي ..
راكان وهو ياكل من فطيرة بالجبن / متى سويتي ذا .. كله ..
العنود طنش ولا كانه يكلمها / .........................
راكان بقهر / ياكرهي لها الطبع فيك ياعنيد ..
انطق الباب .. العنود نزلت البرقع وغطت وجهها .. ودخلت الممرضة الفلبينية .. واعطت نايف العلاج ..
وعيونها تروح للفطاير اللي ريحتهم تشهي .. العنود فتحت السلة وسحبت حافظة واعطتها الممرضة ..
العنود / هذي لك انتي و زميلاتك تفضلي ..
الممرضة اخذتهم / شكرا مدام ..
العنود هزت راسها / العفو ..
بعد ماطلعت الممرضة .. راكان بخبث ومزاح / والله طيحتك حلوة ياولد .. مزيونه " وهو يغمز بعينه " ..
نايف ابتسم .. زياد احمر وجه وارتبك .. العنود بضيق / عاجبتك طيحة اخوك .. والله من الاخوة الزينه ..
راكان بضيق / هو هووووووووه علينا .. لا مزحنا زعلت ولا صرنا جدين زعلت ما ادري ايش يرضيها ..
العنود رفعت البرقع عن وجهها وشمقت .. نايف اشر لها انه اكفاء من الاكل .. ويبي يريحون السرير ..
العنود بللت منديل ونظفت فمه من اثار الشوربة .. نايف بتعب / اعطيني ماي ..
العنود فتحت علبه الماي و شربته شوي .. وقفت وريحت السرير دقايق وغط نايف بالنوم ..
العنود جمعت الاكل ونظفت الطاولة .. ورجعت كل شي لسلة ماعدا القهوة والشاهي ..
التفتت على نايف وتنهدت بضيق والم .. طالعت لوجهه .. حاجب الايمن مجروح وعليه لصق ..
عين اليسرى منفوخه وحولينها لون ازرق وبنفسجي واخضر واثار دم ناشف تحت العين ..
حمده ربها بداخلها انها مافقدها .. انف مجروح وعليه لصق .. شفايفه المجروحه ..
من اسف الجهة اليمنى واثر دم ناشف بحجم كبير .. طرف الشفه اليسرى من الاعلى مجروح لحد العين المنفوخه ..
وكانها مقطوعه بسكين .. اسفل اذنه اليمنى من الخلف ملفوف شاش ابيض مو عارفه ايش تحته ..
راسه ملفوف بشاش ابيض .. يد يسرى مكسورة باصابع ملفوفه عليها الشاش الابيض ..
واليد اليمنى ملفوف اصابعها بالشاش .. نزل الفرشة عن صدرة شوي وانكشف لها الجروح الكبرى ..
تقدمت بهدوء وقت استرخاء راكان وزياد .. ورفعت الفرشه وابعدتها عن صدره .. حطت يدها على فمه بسرعة ..
تمنع شهقته من الطلوع .. اعلى صدرة من الجهه اليمنى قطعة شاش ابيض مربعه واثر المضاد خارج من الشاش ..
يعلن التهاب الجرح واصابته البالغه .. بطنه كله ملفوف بالشاش وملتف على ظهرة ..
رجعت بترفع الفرشة اكثر عن جسمه تبي تشوف اللي مخبى .. بس قطع عليها يد راكان اللي سبقتها ومسكت يدها ..
راكان بهمس وصوت موجع / الفضل لاتشوفينه ..
العنود بخوف وهي تحس بالعبرة اخنقتها .. وبصوت هامس يرجف / وين ؟ ..
راكان رفع الفرشة وغطى نايف .. مسك يدها وطلعها لصالة .. / فخوذة .. حارقينه فيها ..
العنود بتاكيد / بس .. بس حرق ..
راكان هز راسه وبالم / بس حرق .. بس الحروق كبيره .. كبيرة حيل .. ورجله اليمنى مكسوره كسر خفيف ..
لكن اليسر في الساق فيه جرح طول الساق .. " وبالم " .. هالجروح بسيطه امرهم اهم شي نفسيته نفسيته ما تتعب ..
العنود جلست وبالم / ياربي ارحمنا .. " رفعت راسها " .. من سوا فيه كذا ..
راكان يجلس جنبها / يقولون مافيا خطفته .. والسبب مجهول .. " ما كان يبي يقول لها عن المباحث ..
يبي يعرف الموضوع من نايف ويبي يربطه بالي صار معاه هو شاك بشي ويبي يتاكد " ..
العنود بضيق / انتم ايش سويتوا .. انت انخطفت لشهور وما صدقنا رجعت بسلامة ..
والحين نايف .. " حطت يدها على راسها وسكتت ثواني ورفعته بخوف " .. راكان ..
راكان عاقد حواجبه ومستغرب من كلمتها .. " مخطوف لشهور " .. بنبرة غريبه / همممم ..
العنود بخوف / معقول يكون واحد مستقصد هالشي .. يعني السبب وراء اللي صار لك ولنايف ..
خطفك وخطف نايف واوجعه .. اكيد راح .. " وطت صوته وعيونها راحت لباب الغرفة " .. ياذي زياد ..
ويمكن ساره .. " طالعت راكان " .. ويمكن انا والا عيالي .. " فزت واقفه وبخوف " .. ممكن صح ..
راكان عاقد حواجبة / وليش .. يعني ايش يبغى منا ..
العنود تفكر / كيف ايش يبي .. حنا عيال سطام .. تعرف سطام ..
راكان ابتسم بسخرية / اللي يسمعك يقول اغنى ناس بالسعودية ..
العنود التفتت عليه وبنبرة مقصودة / تقصد بالعالم .. " وبحزم " .. من بكرة ما تتحرك انت واخوانك الا والحراس معاكم ..
راكان يحط رجل على رجل وبسخرية / البادي قارد .. ايه طيب و من وين نجيب فلوسهم .. لا تقولين من فلوس الظبي ..
" وبجدية " .. ما عاد لـ الظبي فلوس .. لان كل ممتلكات الظبي اللي بيد جدي سعد انا اعرفها .. وكلها كانت تحت يدي ..
وبسبب الخساير كنت ابيع منها .. وما عاد بقي الا البيت اللي بالرياض وهذا هو احترق ولا عاد ينفع لشي ..
العنود جلست جنبه وبدوء / وانا قلت مال الظبي .. " هزت راسه " .. لا كل اللي بنصرفه وراح نصرفه من مال سطام ..
راكان عقد حواجبة / انا مستغرب من كلامك مال ابوي ومال ابوي .. اذا صدق ابوي عنده ممتلكات ..
دليني على وحدة منها .. انتي شايفه وضعنا حتى بيت يلمنا مافي .. حاشرين نفسنا في بيت جدي ..
متضايقين ومضايقين غيرنا ..
العنود بهدوء / لانك اعمى .. " التفت راكان لها بحدة " .. مع احترامي " ابتسمت بسخرية " ..
لو تفتح عيونك بس شوي وتشغل مخك كان من زمان وحنا قاعدين في بيتنا .. اقصد بقصرنا قصر ابوي سطام ..
راكان عقد حواجبه / ...............................
العنود ابتسمت بخبث وقفت وهي تنزل برقعها وترمي الشيلة على عيونها رفعت عبايتها / رجعني للبيت ..
ونام وريح وبعدين راح افهمك قصدي لان الحين لو افهمك بتقعد متنح ولا فاهم شي ..
راكان يطالعها بقهر وعصبية / انتي تحبين تعصبين الواحد .. " رن جواله رفعه وشاف سيف " ..
راكان يوقف / هذا سيف وصل .. يالله مشينا ..
العنود رجعت للغرفه وقبلت راس نايف بهدوء .. راكان صحى زياد اللي غفى على الكنبة وسحب السلة معاه وطلع ..
دخل سيف وفارس بهدوء وبقيوا عند نايف راح يتناوبون عيال الفارس على نايف لين يطلع ..





ــــــــــــــــــــــــــ






بيت ام عزام ..



بجناح هيفاء ..



كانت تحس بصداع وثقل .. طولت بالنومه .. فتحت عيونها بدوء .. رفعت يدها ومسحت وجهها ..
جات بترفع نفسها بس حست بيد ترجعها على السرير فتحت عيونها بخرعه واللي صار البارح ينعاد لها ..
رعد بهمس وصوته مبحوح .. له ايام ما نام من منظر نايف الموجع .. الى التفكير بكلام غيث ..
الى مراجعة دكتور النفسي ..الى اعترافه بنبضات قلبه اللي تدق باسم هيفاء .. / صباح الخير
هيفاء فاتحه عيونها / ....................
رعد يرفع نفسه واتكى على يده الثانية .. عقد حوجبه وباستغراب / هيفاء فيك شي .. والا انا ضايقتك ..
هيفاء تمتمت بهمس / اعوذ بالله من الشيطان .. بسم الله .. " رفعت يدها ولمست صدر رعد " ..
رعد رفع حاجب مستغرب لها الدرجة مو مصدقه ومرعوبه ../ ..........
هيفاء بعد ماصدقت انه رعد .. وقفت بسرعه وابتعدت عن السرير .. بخوف / كيف دخلت هينا ..
رعد ابتسم بخبث .. وهو يشوف خوفها .. رجع نام وبهدوء / غيث دخلني .. ليه " وبخبث " .. ما اشتقتي لي ..
هيفاء تلبس شبشبها .. وبنبرة مقصودة / لا .. وبعدين من سمح لك تنام على سريري وجنبي ..
قفت عنه متوجه للحمام .. لكن رعد كان اسرع منها وضمها من الخلف بحيث ظهرها ملصق بصدره ..
هيفاء شهقت برعب ماكانت متوقعه الحركة / هئئئئئئئئئئئئئئئئ
رعد / ههههههه .. " قبلها اسفل اذنها وبهمس " .. اشتقت لك ..
هيفاء رجفت بقوة وحست بلسعة كهرباء بجسمها .. شدت نفسها .. رفعت يدينها وابعدت يدينه و ببرود / ما اسمح لك ..
رعد ابتسم .. كان متوقع هالشي .. زعلانه منه .. ولها الحق تزعل هو جرحها جرحها كثير ..
وهي حاولة تتقرب منها وتكسر حاجز تأنيب الضمير عنه .. وهو جازاها بالجرح و الجفاء ..
هيفاء دخلت الحمام .. لكن قبل لا تقفل الباب .. رعد مسك الباب .. وبحزم / غيري ملابسك واطلعي ..
عندك نص ساعة بس .. اذا ما طلعتي رحت وتركتك .. وراح يتصرف معاك عزام ..
هيفاء بغضب تطالعه وقبل لا تتكلم .. رعد بخبث يغمز لها وارسل لها بوسه / احبك ..
طلع من الغرفة مر على الصالة اخذ المحفظة ومفتاحه وجواله وفتح الباب وطلع لصالة ..
هيفاء ما زات واقفه عند باب الحمام مصدومه .. وبهمس / ايش صار له ..
دخلت الحمام وتوضت وطلعت صلت وغيرت ملابسها وطلعت لصالة ..





بصالة ..
ريما بحرج / يممممممممه شوفيهم ..
ام عزام وهي تضحك / يالله عاد انت وياه الا بنيتي الريم ..
رعد ابتسم / عاد غيث صاجنا يوم عرسي يوم عرسي .. هاا كم يوم وذكرا زواجكم جايه ايش بتسوون ..
غيث تنهد / والله كنت ناوي على الحجة ذا السنه مع امي وزوجتي بس ما الله اراد ذا الشي .. ان شاء الله السنه الجاية ..
الكل / ان شاء الله ..
ريما / وانت رعادي ايش بتسوي ..
رعد يشرب من فنجان القهوة بنبرة مقصودة وبخبث وهو يطالع لهيفاء اللي جايتهم ..
والكشرة والضيق واضح على وجهها .. / انا .. انا غير .. وحفلتي غير ..
ريما بحماس تلتفت له وتجلس متربعه / شنو بتسوون يعني ..
غيث فرح بانها اعطته ظهرها .. سحبها وجلسها بحضنه .. ريما شهقت بخوف وفشله .. / غيييييييييييييييييث ..
ام عزام تضرب غيث / استح يا ولد .. اوجعت البنت .. نزلها ..
" غيث نزل ريما وريما ابتعدت عنه بغضب وزعل .." ..
هيفاء ببرود .. تقبل جبين امها / صباح الخير يمه ..
ام عزام / صباح النور ..
رعد بنبرة حازمه / وين عبايتك .. تراني مو فاضي ابي اروح اشوف نايف ..
" رفع ساعته " .. باقي ساعة ونص وياذن الظهر ..
هيفاء انتبهت لساعة .. هذي هديتها الي اعطه اياها نص العيد وصار يتمسخر عليها .. صدت / ما ابي اروح ..
ريما انتبهت لنغزة غيث وهمس لها / عزام عند الباب ..
ريما بهمس / طيب .. بس انا رايحه مع عمي رعد ..
غيث بحزم / لا .. وقومي بسرعة ..
ريما قامت بضيق وهي زعلانه ودموعها بدات تنزل على خدها .. وعيون غيث تلحقها وهي تطلع الدرج ..
دخل عزام .. / السلام عليكم ..
الكل / وعليكم السلام ..
عزام ابتسم / يالله حي ابو سعود ..
رعد بابتسامه / الله يبقيك .. ويالله ادعي لنا عسى سعود السنه الجاية مثل ذا اليوم تعطية عيديته ..
عزام / هههههههههههههه يالله شد الهمه انه وغيث تراكم طولتوا ..
رعد بخبث / والله انا اتمنى بس اختك ما ادري عنها ..
هيفاء حمر وجهها .. هذي دعوة صريحة بانه يبيها .. صدت عنهم بحرج وكانت بتروح للمطبخ بس رعد وقفها ..
رعد يوقف / يا لله ام سعود انا انتظرك بالسيارة ..
هيفاء صدرها يطلع وينزل بسرعه .. مرتبكه ومعصبة .. رفعت نظرها لعزام وشافت ملامحة مشدودة ..
طالعت امها وشافتها تشد على شفايفها يعني يا ويلك ان رفضت ..
اما غيث كان يطالعها ببرود وكان يقول لها القرار قرارك وانا بكل الحالات معاك ..
فزت على صرخة عزام / مطوله واقفه ..
هيفاء نقزت حست على نفسها انها طولت وهي واقفه راحت لجناحها لبست عبايتها واخذت شنطة اليد وطلعت ..
كان ينتظرها بالسيارة .. كان خايف انها ما تطلع .. انتبه لها وهي طالعه من البيت وواضح من مشيتها متضايقه ..
طلعت السيارة وقفلت الباب بقوة ../.......................
رعد ابتسم وبهمس متلعب / شوي شوي على باب السيارة لا تكسرينه ..
هيفاء صد عنه / ............................
رعد طالع فيها مو باين منها شي الا يدينها .. مسك يدها وضغط عليها ورجعها بهدوء لمكانها ..
حرك السيارة وتوجه لبيتهم ..





ـــــــــــــــــ


بيت ابو سطام ..


بجناح مياسة ..


صقر بضيق / يمه ابوي ماهو في البيت .. وانا مليت وانا قاعد بالاستراحة .. احس احس اني ولد شوارع ..
مياسه مقهورة " وبداخله .. حسبي الله عليك يا راشد ان كان بتضيع الولد من يديني " ..
مياسه بضيق / يمه صقر .. بيت انهنت فيه ما اطبه .. وعن نومتك تعال نام هينا الجناح كبير ويشيلنا ..
صقر بضيق / يمه كيف يشيلنا .. الجناح كله غرفتين وصالة وحمام كيف يشيلنا ..
مياسه بحنان / خواتك بغرفة وانا معاهم وانت بالغرفة هذي والا اقلك تنام بحضني مثل ما كنت صغير ..
صقر ابتسم وقبل يدينها بحنان / يا روح صقر انتي ربي لا يحرمني من حضنك ..
" وبضيق " .. بس يمه ما يصير كذا اضايق بنات خالي سطام .. وبعد راكان وزياد وبكرة نايف بيطلع وين يجلس ..
وخواتي يتقيدون .. و زياد جاء الاستراحه علشان زوجة اخوة .. بس نايف ..
" هز راسه بضيق " .. يمه والا صعبة حنا لزم نرجع بيت ابوي ..
مياسة بغضب / تبي بيت ابوك روح له لكن انا ما اطبه .. " وقفت وطلعت من الغرفة والجناحة رايحة لامها " ..
صقر تنهد بضيق وشاف ريهان داخله عليه وشكلها واضح بانها سمعت الكلام ..
ريهام تجلس جنب صقر .. وبهدوء / ولا حنا نبي نرجع بيت ابوي .. حنا مرتاحين هينا ..
صقر بضيق صد / .........................
ريهام بحنان / ما راح يطول زعلاها عليك .. هذي امي .. " ابتسمت " .. ام الصقر ..
صقر تنهد بضيق وانسدح على رجل اخته .. وبضيق ممزوج بقهر / تعبان .. تعباااااااااااان ..
ريهام بحنان مسحت على شعره .. وبهدوء / يفرجها رب كريم ..
صقر هز راسه وهو مغمض عيونه .. وغفى ...




ـــــــــــــ





بالصالة ..


دخل رعد وهيفاء ..
كانت مياسه وام عناد وام سند جالسين مع امهم ام سطام ..
رعد جلس جنب امه وبابتسامه / اشلون ام رعد اليوم ..
ام سطام بحزم / انا ام سطام .. ولا تنادوني بغيرة .. الا تعال انت زرت ابوك اليوم والا ولد اخوك ..
رعد تنهد / لا والله ياميمتي .. انا ماصحيت الا متاخر اخذت حرمتي ورجعت ..
ام سند " العنود " .. بابتسامه / نمت في عندهم البارح ..
هيفاء بحرج وقفت / عن اذنكم .. " وراحت لشقتهم قبل لاتسمع اي رد " ..
رعد قعد يطالعها اللي غابت عن انظاره .. شرب فنجان القهوة ووقف / وانا بعد عن اذنكم ..
الكل يطالعه مستغرب .. ام سند بابتسامه / بسم الله عليه ايش فيه اللي يشوفه يقول توه معرس ..
ام سطام بهمس خافت / وهو اعرس اصلن ..
ام عناد اللي جلسه بجنبها / نعم يمه .. قلتي شي ..
ام سطام / اهوجس بابوك ونايف ..
ام سند / نايف بكرة او بعدة يطلع يقولون بس تطلع نتايج تحالي مسوينها له وانت طلعت سليمه طلعوه ..
ام عناد / العصر ابي اروح له ..
ام سطام / اه اخذوني معكم .. ويمكن سلطان يمر بي يم ابوكم ..
مياسه بصيق / مو ابوي ممنوعه زيارته ..
ام سطام بعصبية / وانا يقولون لي شي .. وايش يدريني ..
بنات ام سطام سكتوا .. واضح ان امهم معصبة حيل .. ولا يبون يكلمونها حتى لا تعصب اكثر ويرتفع الضغط عندها ..





ــــــــــــــــ





شقة رعد ...


دخلت بعصبية وضيق .. رمت شنطتها بعصبية على الكنبة .. سحبة الغطاء بقوة وعبايتها وعلقتهم على المدخل ..
دخل وراها وشافها تسحب الشباصه بقوة من شعرها قفل الباب وتقدم لها ..
هي من لمن سمعت الباب يتقفل التفتت للخلف .. شافته يتقدم لها بهدوء ..
رعد بهدوء مد يده واخذ الشباصة منها .. طالع فيها وشافها كله شعر متقطع ...
رعد بضيق / كله كره من قربي ..
هيفاء باختناق / ما خليت محل بقلبي سليم .. حتى يتحمل منك جرح جديد ..
رعد لف يدينه حولينه وضمها قبلها بقوة جرحت قلبها قبل شفاتها ..
هيفاء ابعدته بحدة عنها .. حتى ترفع يده وتصفعه بقوة على وجهه ...







انتهى ...




لا اله الا الله محمد رسول الله ..


سبحان الله ... و الحمد الله ... و الله اكبر ..


اتمنى يعجبكم .. واعذروني على القصور والا خطاء الاملائية ..


ويا رب توفق طلاب العلم بكل مراحلهم ..

فقدت كثير من المتابعين .. ما ادري هل هم ملوا من الرواية والا انشغلوا بدراسة ..

ام فستان اخضر .. روح زايد .. روح الغلا << هذا اسمك عندي ..
" مبروك ما جاكم .. وتتربى بدلالك وبعز ابوها .. ويجعلها من الصالحين البارين بكم يارب " ..


اختكم ... مشاعل السعودية ..


بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 33 ..





على بالي تناديني .. انا آسف ماسمعتك زين
ولاني أول العالم .. يخيب ظنه وأحساسه ..

احسب انك تبيني .. وقلت من هالعين قبل هالعين
وجيتك تايه الخطوه.. وصدري يشهق انفاسه ...

انا والله مدري .. وين انا رايح وجاي منين
غرابيل الزمن فيني تعدت حد مقياسه ..

توهمت بخيال الفكر.. هايم بين زين وشين
سحابة هم إحتاست مع النسمه ونسناسه ..

على هونك ترفق بي.. غريب وحاير الكفين
عجول اتبع صدى صوت بسمعي دقت اجراسه ..

ترى ماني من اللي .. يعشق اللعبه على الحبلين
وقلبي نيته اصفا من الما لورد كاسه ..

صحيح أخطيت .. واعذرني خطاي بسبة الأثنين
رداة الحظ .. وهموم تعاندني بوسواسه ..

ولاني من الخطا معصوم.. تدري والبشر من طين
ونفسه تامر بغفله .. ولاهو قاوي باسه ..

على كل حال سامحني .. انا ميت من الصوبين
خفوقي عايفن نفسه .. وعيني فارقت ناسه ..

تخطيت الدروب اللي .. تباري رحلة الماشين
سراب الشوق ياخذني لزلاتي وهوجاسه ..

على بالي تناديني .. وكني سامعك هالحين
ولاقصدي خطأ .. وادري عيون الناس عساسه ..

سهيت من الهموم اللي بقلبي.. ورحت مدري وين
على حظ الزمان اللي قلب وضعي على راسه .





" منقول " ..








شقة رعد ...



دخلت بعصبية وضيق .. رمت شنطتها بعصبية على الكنبة .. سحبة الغطاء بقوة وعبايتها وعلقتهم على المدخل ..
دخل وراها وشافها تسحب الشباصه بقوة من شعرها قفل الباب وتقدم لها ..
هي من لمن سمعت الباب يتقفل التفتت للخلف .. شافته يتقدم لها بهدوء ..
رعد بهدوء مد يده واخذ الشباصة منها .. طالع فيها وشافها كله شعر متقطع ...
رعد بضيق / كله كره من قربي ..
هيفاء باختناق / ما خليت محل بقلبي سليم .. حتى يتحمل منك جرح جديد ..
رعد لف يدينه حولينه وضمها .. قبلها بقوة جرحت قلبها قبل شفاتها ..
هيفاء ابعدته بحدة عنها .. حتى ترفع يده وتصفعه بقوة على وجهه ...
هيفاء بحدة وهي ترفع اصباعها بوجهها / ما راح اسمح لك تجرح وتغلط اكثر ..
ماجاء منك يكفي .." اهتز صوتها والعبرة زادت باختناقها .. وهي تشوفه يطالعها ببرود " ..
انا .. انا .. اا .. انااا مو بنت هواء .. " نزلت دموعها غصب " .. حتى تتصرف كااا .. " وانفجرت تبكي " ..
رعد تقدم لها وسحبها غصب لحضنه وضمها .. عارف قد ايش اوجعها والمها .. ومتاكد انها تعشقه ..
و يستاهل كل اللي تسويه فيه .. ابتسم وهو يحس بيدينها على صدره .. رفع يده وصار يمسح على شعرها ..
هيفاء رفعت يدينها ومسكت ببلوزتها من جهة الصدر .. وزادت بكي و عبره وصوت شهقاتها زادت ..
بعد فترة .. مو طويله .. رعد بهمس وهو يقبلها على راسها / خلاص هيفاء اهدئي ..
هيفاء ما زالت تشهق .. حست بانها بحضنه .. حاولت تبتعد بس رعد زاد بضمها ..
رعد بهمس وهو يقبلها والابتسامه على وجهه / لا ما راح اسمح لك تبعدين اللين ترضين ..
" وبنبرة مقصودة " .. حتى لو تضربيني مره ثانية .. " وبخبث " .. فدوة لعيون فوفو الحلوة ..
هيفاء ترفع وجهها و بكرهه / هاا هاا هااا .. ضحكتني .. " حاولت تبتعد لكن رعد ماسمح لها " ..
هيفاء بضيق وهي تطالع فيه / اتركني ..
رعد يطالع بوجهها الاحمر .. طالع بكل ملامحها اللي عشقها .. وطال النظر ..
هيفاء تطالعه بستغراب .. خجلت من نظراته .. صدت عنه وهي تحاول تبتعد ..
رعد ابتسم لمن شاف ازدياد احمرار وجهها من الخجل .. ضمها لصدره وجبرها بان تحط راسها على صدره ..
رعد وهو يمسح على شعرها .. وبهمس / انا اسف .. ادري باني اوجعتك .. و اوجعتك كثير بعد ..
بس انتي تدرين اني مريض .. " حس بارتجافها " .. " ابتسم بخبث وبنبرة مقصودة " ..
والا مفكرة اني ما ادري انك تفتشين بـ اوراقي .. " وبخبث اكثر " .. ليه تفتشين من وراي ..
" وبنبرة متلاعبه " .. خايفه اني اخونك والا متزوج غيرك ..
" ضحك لمن حس بانها تشد على نفسها من الخجل وتحاول تبعده " .. هههههه قلت لك ماني بتاركك ..
رعد زاد ضمها وبهمس " .. احبك .. " فجاه حس بجسم هيفاء يجمد عن الحركة ".. و الله احبك ..
ابتعد شوي ورفع راسها وحط عيونه بعيونها " .. اسف على كل اللي صار .. والله اسف .. " و قبل جبينها " ..
رعد يطالع بوجهها وهيفاء تطالع بالارض مو مصدقه و خجلانه ..
رعد بهدوء / سامحتيني والا لساتك زعلانه ..
هيفاء بخجل وهي منزله راسها / ....................
رعد ميل راسه ورفع خصله من شعرها كانت مغطيه على ملامح وجهها .. وطالعها شافها مبتسمه بخجل ..
هيفاء ما انتبهت له .. كانت مو مصدقه ان رعد واخيرا قال هالكلمة .. وتفكر ايش راح تسوي .. لكن .......
هيفاء صرخت بخوف لمن حست انها ارتفعت عن الارض ../ ااااااااااااه رعد .. رعد نزلني ..
رعد يضحك وهي بين يدينه خايفه .. وبخبث / ابي انزلك بس مو هينا .. هههههههههههههههههههههه ..
هيفاء غطت وجهها بيدينها وبخجل / رعآآآآآآآآآآآآآآآآآآآآآآآآآآد نزلني ..
رعد / هههههههههههههههههههههههههه .. " وهو يتقدم لغرفة النوم " ..





ـــــــــــــــــــــــ





بيت ابو بتال ..



بجناح بتال ..



الجوهره بعصبية / وهذي اخرتها يا بتال .. لا تدخلين يمه ..
بتال يغطي وجهه وبضيق / يمه .. ياروحي انتي .. " مال وقبل يدها " .. يا جعلني فداك ..
يمه موضوعي انا والعنود لا تدخلين فيه .. يكفي يمه يكككككككككككفي .. اذا مو علشاني علشان سلطان والظبي ..
يمه اتركي موضوعي ولا تفكرين في احد .. فكري بوضعك انتي وابوي .. يمه لاتفكرين انا ساكتين عاجبنا الوضع ..
لا والله مو عاجبنا .. " تنهد بضيق " .. يمه وليد صحته مو عاجبتني .. وسامر هاج للاستراحة ما يجي البيت شآآآآرد..
وسعود يسهر لاخر الليل ومايرجع الا بعد ما الكل نام ويشتغل بالشركة شغله وشغل غيرة كله مايبي يفكر ..
وسمر وتخبطها بحياتها وضياعها .. " وبقهر " .. يمه اللي تسوينه يضر الكل ..
الجوهره تطالعه فاتحه عيونها للاخير .. هي جات تعلمه عن سوات العنود فيها وهو في ايش يكلمها ..
الجوهرة بعصبية / بتااااااال .. انا جايه اكلمك عن تصرف العنود معاي .. مو وضعي انا وابوك ..
بتال يتنهد وبضيق / طيب .. قلت لك .. تصرف انتي غلط .. كيف تاخذين الولد بدون ما تبلغينها ..
اكيد بتعصب وبتاخذه منك .. تصرفها طبيعي .. مثل اي ام تحب عيالها ..
الجوهرة توقف وبغضب / يعني انا اللي ما احبكم .. وانا ليش اخذت الولد ما كنت ابي اجيبه لك بدال التشفق على شوفته ..
بتال جالس على الكنبة .. حط يده على راسه وسكت لثواني .. وبهدوء / يمه .. انتي تحتاجين طبيب نفسي ..
الوضع اللي انتي فيه مو طبيعي ..
الجوهرة تضرب على صدرها وبصدمة / تقول عن امك مجنونه .. هذي اخرتها يا بتال ..
بتال يوقف ويقرب منها بيقبل راسها بس الجوهرة ابعدت وبعصبية / لا تقرب مني ولا عاد تكلمني ..
هذي اخرتها تقول عني مجنونه اجل بكرة بترميني بدار العجزة .. " اهتز صوتها بعبرة " ..
جزاك الله خير يا ولدي ..جزاك الله خير .. " تركته وراحت لجناح سمر اللي هي جالسه فيه الحين " ..
بتال تنهد بضيق وجلس على الكنبة .. حط يده على راسه وبضيق / لاحول ولا قوة الا بالله ..





ــــــــــــــــــــ




بعد الظهر ..


بيت ابو سطام ..




راكان يدخل جناحه ..
سمر تنيم شيخه .. اشرت له باصباعها بان لا يصدر صوت حتى لاتصحى شيخة ..
راكان تركها وسحب الفوطه و دخل الحمام .. " اكرمكم الله " .. بعد رع ساعة طلع وهو ينشف شعره ..
شاف ملابسه مجهزة على طرف السرير .. توجه لها .. لبسها و توجه لشيخه ..
كان بيقبلها بس قال الحين تصحى وتبكي و ما اقدر انام .. تركها ورجع لسرير رفع الفرشه ودخل تحتها ..
كانت واقفه عند دولاب الملابس .. ترتب ملابس شيخه .. قفلت الدولاب وتوجهت لراكان .. رفعت الفرشة ونامت جنبه ..
سمر بهمس خافت / كيف نايف ..
راكان حاط يد تحت راسها والثانيه على بطنه .. ويفكر بكلام العنود .. / ..............
سمر بضيق و العبره خانقتها .. حطت يدها على صدره وبهمس مخنوق / راكان ..
راكان باستغراب التفت عليها وبهمس / ايش فيك ..
سمر والدمعه بعينها / لساتك زعلان عليها ..
راكان تنهد بضيق وبتعب وهو يغمض عيونه / سمر .. تعبان وابي انام مالي حيل لشي حتى الزعل مالي حيل له ..
هششششششششششششش .. " سمر سكتت وهي تحاول تبلع عبرتها .. راكان ثواني ونام وتعمق بالنوم .." ..
سمر فتحت عيونها للاخير وكتمت ضحكتها وهي تسمع تشخيرت راكان العاليه ..
ابتسمت بحنيه وهمست / ياروحي شكلها مره تعبان .. " فزت بخوف لمن سمعت صراخ شيخه " ..
سمر وقفت بسرعة وحملت شيخه لبست جلال الصلاة وطلعت من الغرفة لتصحي ابوها بصراخها ..





ــــــــــــــ





بجناح العنود ...




زهرة طلعت من الحمام وهي شايله بيدها سلطان ولفته بالفوطه ..
العنود تلبس الظبي .. العنود بتعب / كلمت خالتي ام عبدالعزيز ووصيتها .. قالت بكرة بتجيبها ان شاء الله ..
زهرة وهي تعطيها سلطان / ان شاء الله .. بس انتي ذحين لزم تنامي وترتاحي .. وجهك مره مرهق ..
العنود تلبس سلطان .. بضيق / انا ضايق صدري علشان الحليب .. قطع مرة وحدة ..
زهرة بحنية / ياروحي واللي شفتيه شي هين .. من خرعه لخرعه .. اكيد بينشف ..
العنود تنهدت وهي ترفع سلطان وتقبله / ربي يفرجها علينا .. " ابتسمت " .. حبيبي .. روحي .. " قبلته مره ثانيه " ..
العنود تنزل سلطان جنب اخته اللي ترضع واعطت سلطان الرضعه .. / انا ابي انام .. صحيني العصر ..
زهرة / طيب ليه ما تتغدين وتنامين ..
العنود بتعب / والله مو مشتهيه .. " وبامتنان " .. اتعبتك معاي ..
زهرة بعتب / لا تقولين كذا .. الله يعلم بغلاتك بقلبي .. وتعبك راحه .. " وقفت " ..
يالله روحي نامي .. والعصر اصحيك ان شاء الله ..
العنود توقف بتعب وتوجهت لسرير رفعت الفرشه ودخلت تحتها .. كانت تفكر بنايف وحاله وحال اخوانها ..
بس ما امداها تعمق بالتفكير الا وهي نايمه .. زهرة اخذت الظبي وطلعت .. وبعدها رجعت اخذت سلطان وطلعت ..
طلعت من جناح العنود وتوجهت لجناح ام سطام تنايمهم عند الجده حتى العنود ترتاح بنومتها .. وهذا بطلب من ام سطام ..




ــــــــــ




بشقة رعد ..



بغرفة النوم ..



واقف قبال التسريحه يمشط شعره المبلل .. وبهدوء / انا رايح اشوف ابوي ونايف ..
ابتسم والتفت للخلف .. شافها متغطيه كليا بالفرشة .. رجع يطالع المراية ..
نزل المشط وبداء يقفل ازارير ثوبه الاسود .. وبهدوء ليخلوا من الخبث / انتبهي لامي هاااا ..
هيفاء فهمت قصدة شهقت وكتمت صوتها / ....................
رعد / ههههههههههههههههههههههههههههه ..
سحب شماغه الابيض والعقال لبسهم .. سحب الساعة البيضاء ولبسها و تعطر ..
سحب المحفظه والمفاتيح وجواله وحطهم بجيبه .. تقدم من السرير .. سحب المفرش بقوة ..
هيفاء فزت من الخرعه ... قبل خدها بقوة .. ورجع المفرش عليها ..
وبصوت عالي / جهزي نفسك المساء بنطلع نتعشاء برا ..
هيفاء رفعت المفرش بعد ما سمعت صوت الباب يتقفل وبخجل سحبت الفرشه ولفتهم على جسمها وتوجهت للحمام ..





ـــــــــــ





بالصالة ..


مياسه .. وريهام ورنا وروان وساره وسمر ..
شيخه بالهزاز وساره تلعبها ..
والبنات يطالعون مسلسل بتلفزيون ..
رعد بابتسامه / السلام عليكم ..
الكل / وعليكم السلام ..
وقفوا وسلموا عليه معادا مياسه ..
رعد جلس بجنب ساره .. ريهام سحبت فنجان و ترمس القهوة وصبت لخاله ..
رعد اخذ الفنجان من ريهام وشرب منه .. التفت على ساره / كيف سارونه الحلوه ..
ساره ابتسمت بخجل / الحمد الله ..
رعد ابتسم وهو يرفع يده ويلعب بشعرها اللي مضفرته بطريقه الفرنسيه / حلو شعرك ما شاء الله ..
ساره بعدت / لا تخرب شعري ..
رعد رفع حاجب / اجل صح كلام راكان عنك .. ان السانك طويل ..
ساره حمر وجهها خجل وعصبية / ............
مياسه ابتسمت / لا بسم الله على بنتي عاقله ومنطوقها زين ..
رعد ابتسم / عارف بس امزح معاها ..
رنا بابتسامه ونبرة تمصلح << تعرفون ذا النبرة اكيد / عمييييييييي حبببببييييببببببييييييييي ..
رعد رفع حاجب وعارف النبرة / هااا .. " مد الفنجان على ريهام واشر لها بانه اكتفى " ..
رنا بنفس النبرة / عمي ممكن يعني تودينا السوق ..
رعد ابتسم / اذا فوفو تبي السوق وديتكم ..
البنات عقدوا حواجبهم باستغراب / ...............
روان بصوتها الناعم / من فوفو خالو ..
رعد ابتسم / من فوفو يعني .. هيفاء زوجتي ..
مياسه ابتسمت ../ ...............
رنا بفرحه / موافقه موافقه انا اضمن لك .. خلاص العصر تلقينا جاهزين ..
رعد بابتسامه وهو يهز راسه / اليوم لا .. مانا فاضين لك ..
رنا بضيق / لالا .. اووووووف .. ماعندنا الا صقر ..
رعد بجدية / ايش تبون بالسوق ومن اللي يبي يروح معاك ..
ريهام / البنات اللي عندهم مدرسه يبون السوق ..
رعد يهز راسه / اهمم .. خلاص خان يوديكم وميري .. والا خلصتوا كلموني وانا ادبر لكم احد يرجعكم ..
رنا تصفق / ووااوو حبيبي خالو ..
رعد وقف / يالله تبون شي .. انا رايح للمستشفى .. اشوف ابوي ونايف ..
مياسه / ايه والله نبي .. " تكلم ريهام " .. روحي جيبي السلة من المطبخ .. " ريهام بسرعة راحت للمطبخ لرعد "..
هذي قهوة وغداء للي مرافقين على نايف .. مجهزتهم العنود .. والعصر احنا بنروح له ..
رعد بجدية وحزم / لا .. محد يروح له .. حتى العنود ماراح تروح له ..
ساره بصدمه / ليه ..
رعد بحزم / بس .. وقولوا للعنود ..
ساره بضيق / ..............
مياسه بهدوء / ان شاء الله ..
رعد توجه للمطبخ واخذ السلة وطلع متوجه للمستشفى ..





ـــــــــــ





يوم جديد ..



الساعة 2:45 .. فجرا ..



بيت ابو سطام ..



في المطبخ جهزت القهوة .. تحس راسها مصدع و ثقيل .. ابد ما توقعت تنام هالوقت كله ..
حطت ترمس القهوة و حافظة التمر على الطاولة .. رجعت واخذت كيس التوست وصحن فيه شرايح الجبن ..
وصحن ثاني فيه شرايح خيار وطماطم .. وصحن ثالث فيه زيتون .. حطتهم على الطاولة ..
سحبت الكرسي و سمت بالله وجلست ..
سمعت صوت نحنحه واحد يكح .. رفعت جلال الصلاة على راسها ..
دخل راكان وهو عاقد حواجبه وعيونه منفخه .. وبصوت مبحوح من اثر النوم / السلام عليكم ..
العنود ابتسمت بتعب / وعليكم السلام .. " نزلت الجلال عن راسه " .. توك صاحي ..
راكان يسحب الكرسي الثاني ويجلس .. وبالم وهو يحط يده على راسه / ايه .. صددداااع ذبحني ..
العنود تصب له فنجان قهوة / تقهوا وافطر وراح يروح ..
راكان سم بالله و مد يده .. هدوء ما عدا صوت الصحون الصغيرة ..
بعد ما خلصوا فطورهم .. راكان سحب كاسة الموية وشرب ..
العنود لمت الصحون وغسلتهم ورتبتهم .. شبكت غلاية الماي بالكهرباء ..
ورجعت جلست عند راكان .. راكان كان لبس بجامتها ببلوزته السودء وبنطلونه الابيض مخطط بالاسود ..
العنود مسكت ترمس القهوة وبدات تتقهوا مع اخوها ..
راكان يتنحنح / سالتي عن نايف ..
العنود / ايه كلمت زياد قال انه هو وعناد عنده ..
راكان رفع جواله وارسل على عناد .. اذا صاحي يتصل عليه .. نزل جواله وطالع العنود بهدوء ..
راكان بهدوء / هاا ايش الي تبين تقولينه .. هذا انا صحصحت ..
العنود ابتسمت وبتلعب / بعد ما تشرب القهوة ..
راكان ابتسم / عنيد تكلمي ..
العنود وقفت وراحت تسوي الشاهي وتتكلم بجدية / لمتى بنقعد هينا ..
راكان عقد حواجبة / تبين ترجعين الرياض ..
العنود وهي تحط ورق الشاهي بـ الابريق / انا ما قلت كذا ..
راكان بهدوء / همممم ..
العنود بهدوء وهي تحط الابريق على النار / بيت ابوي اللي هينا .. " التفتت له " .. ليه ما نروح له ..
راكان بجمود يشرب من فنجان القهوة / تبين نفتحه ..
العنود تسحب الابريق وتصب لها في الكوب و لراكان ..
العنود بهدوء / ايش رايك .. نقعد في بيتنا براحتنا .. والا نقعد هينا ونتضايق ونضايق غيرنا ..
راكان ينزل فنجان القهوة .. تنهد / لا طبعا بيتنا افضل .. بس كيف ندخل .. الباب مقفل ..
وبعدين ابوي الله يرحمه حاط باب قوي وكبير .. يعني بنكسر ونهدم علشان ينفتح وندخل ..
العنود تجلس قباله و تمد كوب الشاهي لراكان .. / لا طبعا ما يحتاج لا هدم ولا تكسير .. المفتاح عندي ..
راكان تفاجاء بالاول بعدين رجع لهدوئه تنهد وهو يطالع لساعته / خمس دقايق وياذن الفجر .. بعد الصلاة نكمل الكلام ..
العنود بنبرة مقصودة / بعد الصلاة نروح نشوف البيت .. ايش رايك ..
راكان فكر لثواني وهز راسها / طيب ... اصلي وارجع اخذ المفاتيح واروح اشوف البيت ..
العنود ترفع حاجب / لحالك .. " تهز راسها ".. لا .. انا معاك ..
راكان يوقف ويبتسم / طيب .. " وبنبرة مقصودة " .. نشوف اخرتها معاك يا العنود ..
العنود / هههههههههههههه ..
راكان طلع وراح لجناحه غير ملابسه وتوضأ وتوجه لصلاة ..





ــــــــــــ



بيت ابو سند ..



ينشف راسه بالفوطة من الماي .. رفع نظرة وشافها قاعدة على الكنبة و تشرب حليب بارد .. شكلها متضايقه ..
رمى الفوطة على جنب وقرب منها ..
سند من الخلف حط يده على بطنها .. وبهمس / ايش فيك تعبانه ..
رنيم كانت سرحانه وفزعت لمن كلمها فجاة .. نفضت يده بعصبية / لو تعبانه ايش بتسوي بتداويني ..
انت وجعي وموتي وقهري .. الله ياخذكم كلكم .. " ضربت على بطنها " .. وياخذ اللي ببطني بعد ..
سند جن جنونه .. لمن ضربت بطنها .. مسكها بحدة / انتي مجنونه .. تبين تذبحين الولد ..
رنيم دفعت بحدة وبعصبية / ايه مجنونه ايش تبي .. تبي الفكة .. طلقني واخلص .. اكرهكم ..
اااكككررررررررررررههههههههههههههههههكككككككككككككك كككم ..
سند بعصبية / استغفر الله العظيم .. يا الله صباح خير ..
" تركها وتوجه لغرفة الملابس .. لبس ثوب وسحب شماغة وعقالة وطلع " ..
رنيم جلست بتعب والم وقهر على الكنبة حطت يدها على بطنها محل الضربة ..
سمعت الباب وراها ينظرب بقوة معلن خروج سند .. رنيم انسدحت على الكنبة وانفجرت بكي ..





ــــــــــــــــــ





بعد الصلاة ..



العنود بعد ما صلت .. لبست عبايتها الجديدة .. عباية على الكتف .. واسعه .. مقفلة كلين ..
و ازرار صغير عند الرقبه .. لبست الشيلة وعليها البرقع .. وحطت شيلة عريضة ثانية تغطي لحد الخصر ..
وقفت قبال المراية وابتسمت .. وبهمس / راجعه الظبي .. بس اختلاف بسيط عنك يمه .. اسمحي لي ..
توجهة لغرفة النوم بهدوء .. شافت سارة نايمة .. بعد كم يوم الرجوع لـ المدارس .. سحبت الشنطة من تحت السرير ..
وطلعت الصندوق الخشبي .. فتحته بهدوء وطلعت المفاتيح .. اللي سببت ضجة من كثرهم ..
رفعت رسها تطالع لساره لتكون صحيت .. شافت ساره ما تحركت اخذت المفاتيح وحطتهم بشنطة صغيرة مع جواله ..
طلعت من الغرفة وتوجهة لباب المدخل .. شافت راكان يكلم بالجوال ..





راكان قفل الجوال وتنهد .. التفت على العنود ورفع حاجب وبضيق / رجعتي لحركاتك ..
العنود باستغراب / ليه ايش سويت !!..
راكان بطفش وهو يتوجه لها ويدخل جواله بجيبه / اقصد لبسك ..
العنود عقدت حواجبها / ليه مو ساتر .. فيه عيب ..
راكان يمسك يدها ويمشي جهة بيتهم وبضيق / لا ساتر .. مو انتي اللي يتعيب على سترها ..
العنود بخوف / راكان ايش فيك .. ليه ضايق .. نايف فيه شي ..
راكان بضيق / عناد يقول ان امس نفسيته تعبت وعصب وصار يصارخ عليهم .. و الدكتور عطاه مهدا ..
.... " سكت ثواني " ... ويقول محتاج لدكتور نفسي .. لازم يشوفه ..
العنود هزت راسها بضيق و وجع .. وهي تصد عنه / .................
لزمهم الصمت حد ما وقفت خطواتهم قبال جدار طووووويل وباب اسود اللي يشوفه يقول ماله فتحه لمدخل المفتاح ..
العنود حست برجفت يد راكان .. مارفعت عيونها له .. سحبت يدها من يده ..
فتحت الشنطه وطلعت المفتاح .. مسكت يد راكان وفتحت كفه وحطت المفاتيح بنص يده ..
راكان طالع المفاتيح بصمت .. فردهم وعدهم .. 10 مفاتيح .. مفاتيح صغيرة ومفاتيح كبيرة ..
انتبه للمفتاح الاسود الكبير .. وعليه نقشه بالذهبي .. مسك المفتاح ودخله لفتحت المفتاح ..
لكن يده وقفت عن تحريكه لفتحه .. حس برجفه تمتلكه .. فك يده عن المفتاح وجلس بضعف ..
العنود غصت بعبرتها .. ذكريات كثير مرت في بالها .. التفت على راكان بخوف وهي تمسك يده تحسب انه داخ ..
العنود بخوف / بسم الله عليك .. " جلست جنبه وهي تمسح على وجهه .. فتحت اول زر من ثوبه .."
راكان يحط يده على يد العنود ومد يده الثانية وحضن يدها .. سحب يدها وحطها على صدره ..
راكان بصوت يرجف والعبرة خانقته / احـ .. احســ ... احسه بيوو.. بيوقف ..
العنود جن جنونها رمت الشنطه على جنب وبخوف وهي تمسح على وجه / بسم الله عليك ..
" وبارتباك سحبت شنطتها وهي ماسكه بيدين راكان اللي على صدره " .. ابي اتصل على رعد يــ...
راكان يبلع جرعة من ريقة الموجع / لا .. لا .. لا تكلمين احد .. لا .. " حاول يوقف لكن الرجفة امتلكت رجوله " ..
العنود تسند اخوها وهي تسمي .. وبحنان / خلاص حبيبي خلنا نرجع .. ومتى ما ....
راكان يهز راسها وهو يضغط على كفها / لا .. لا .. بندخل ..
العنود تطالعه بالم .. ميلت نفسها للارض و مدت يدها واخذت الشنطة / .............
راكان ترك يدها وحط يده على مفتاح الباب وهو يتنفس بعمق .. حرك المفتاح .. و سمع صوت القفل ينفتح ..
" اخذ نفس عميق " .. و حرك المفتاح مرة ثانية حتى ينفتح الباب .. حس بثقل ..
ما يدري هو ثقل الباب اللي مال عليه .. والا ضعف صاب جسمه من سيل الذكريات الموجعه ..
دفع الباب حتى يتضح قبالهم الحديقة و زاوية صغيرة من البيت ..



وقفت خطاوية عن الحركة ..
ما قدر يدخل ..
رجوله خانته ..
عيونه تتجول بجزء من الحديقة اللي واضحة امامه ..


طاحت عينه على زاوية بعييييدة .. كان العريش بس مكسر و واضح علية اثار الهجر ..
ابتسم اذكر طرت على باله .. وكانه يشوفها ..



كان اول يوم يسكنون بالبيت ..
اول يوم لعايلة الفارس بالمجمع ..


كان الجد سند مريض .. ينقلونه بالنقالة ..
مايتذكر الجد سند وهو بقوة اليذكرها الجميع ..
كل ما يتذكر انه كان مريض ..
والوحيد اللي يدخل عنده ويشوفه وينام معاه سند ..


كان بعمر 9 سنين ..
يلعب بزاوية العريش بالكورة .. ابوة نبهها ان ينتبه لا يطيح ويتعور ..
لكن هو عنيد .. ما يسمع لاحد .. الا لتألم وبعدها يتندم .. طول عمره ما ينتبه الا بد ما يتألم ..
امه جالسه بجنب ابوه ويقهون .. وقتها امه حامل بالعنود ..
زياد بعمر 7 سنين جالس يلعب بالالوان الخشبية و كراسة رسم ..
فرحان فيها .. لانه بيدخل المدرسة بعد اسبوع ..
بدون ماينتبه زلت رجله وطاح من فوق العريش ..
فزع ابوة وبسرعه نزل حتى يشوفه جالس على الارض متالم ومفتشل ..
منزل راسه يطالع الارض .. ماسك عبرته ولف يده على ركبته ..
حس بيد ابوه على كتفه رفع راسه وشافه مبتسم بحنان / وانا ابوك .. بتكبر ان شاء الله ..
و لا بد بتطيح ويمكن تتوجع و تذرف الدم والدمع .. لكن مو هذا الوجع الحقيقي ..
الوجع انك ما تتعلم من طيحتك وتطيحها مرة ثانية ..




قطع سيل ذكرياته يد العنود اللي حطتها على كفه .. التفت عليها ..
العنود بحنان / راكان اذا تعبان لا تدخل ..
راكان صد عنها وطالع الباب .. رفع رجله اليمين وسما بالله ودخل ..


العنود سمت بالله ودخلت بعدة ..
حست بهواء قوي يدخل صدرها فجاه وبلا انذار .. محمل بكثير من الذكريات والاسرار ..
اختل توازنها وتمسكت بالباب ..
راكان واقف يطالع القصر الكبير .. والفخم الى اقصى حد ..
مختلف كلينا عن كل بيوت الفارس .. والى الان ماشف اجمل منه بتصميم ..
تقدم اكثر وهو كل خطوة بذكرى تخطر على باله ..
العنود تحركت وهي تذكر التوصيات والاسرار ..
وقفت وراء راكان .. قبال المدخل الرئيسي للقصر ..
التفتت لخلفها .. شافت الشجرة الكبيرة اللي بزاوية البيت .. كانت بس جذع واغصان ..
صحيح ما زالت شامخه بس جافه من الهجر والبعد .. كثير من الذكريات والاسرار تختبي تحت هالشجره ..
تذكرت العبة .. دمية صغيرة .. كان بسببها اول هوشه بينها وبين راكان ..
ابتسمت بحنين لهذيك الذكرى .. لكن سرعان ما تلاشت بس تذكرت من الشخص الثالث الي مشاركهم بها الذكرى !!
سمعت صوت المفاتيح التفت للخلف وشافت راكان يفتح الباب ويدخل ..
دخلت وراه وهي تسمي وتذكر الادعيه ..
راكان بتعب / كح كح .. كح .. الغبار يخنق ..
توجه لشبابيك وفتحهم .. حتى يتدخل اشعة الشمس بشوق للبيت ..
وضحت لهم الصاله ..
اثاث متناثر بكل مكان مغطى بفرشات مكوم عليها الغبار ..
راكان خنقته العبرة .. رفع عيونها لدرج .. تقدم خطوتين .. التفت على يسارة و طالع الاثاث متناثر ..
طالع لسقف .. اعشاش عصافير .. ثريا مكسورة .. تقدم اكثر رفع يده وتلطم بشماغه .. مايبي العنود تنتبه لدموعه ..
راكان وهو يحاول ما يبين نبرت صوته / الغبارة يخنق ..
العنود / .................
راكان قرب من الدرج .. شاف وضعه .. التفت على العنود وشافه واقفه عند الباب .. على اول خطواتها ..
راكان تقدم لها بهدوء ... العنود بنبرة حنين / دافي .. لزال دافي ..
راكان هز راسه .. وبنبرة يحاول تكون واضحه / البيت مايصلح ينسكن فيه ..
العنود باستغراب وهي عاقده حواجبها وبنبرة حادة خفيفه / ليه ..
ردد صدا البيت ورا كلمتها وكانه هو بعد مستغرب ..
راكان يمسك يدها ويطلعها برا البيت .. وبنبرة جدية / انتي شايفه وضعه .. يبغاله شغل كثير .. واكيد فلوس كثير ..
العنود بجدية وحزم / الفلوس موجودة .. و مادام الفلوس موجودة فالعمال موجودين ..
راكان ابتسم بسخرية / انتي مفكرة المبلغ اللي عطيتني اياه لساته موجود ويكفي ..
العنود بنبرة متلاعبه / لا طبعا .. انا بنت تجار ..
راكان عقد حواجبة وطالعها بنظرة تفهمها العنود ../ ..........
العنود ابتسمت .. فتحت شنطتها وطلعت كرت بنك .. ومدته له / اذا رحت تسحب .. خذا احد معك حتى لا يغمى عليك ..
راكان باستغراب عقد حواجبه ويطالعها / ليه كم فيه .. " مد يدة وسحب الكرت " .. ومن اين لك كل هذا ..؟!!
العنود ابتسمت / انت ولد من ؟..
راكان تنهد بضيق / اللهم طولك يا روح .. العنوووووووووود ..
العنود وهي تنزل من الدرج وتتوجه لشجرة / هههههههههههههههههههه ..
راكان بقهر التفت على باب المدخل وقفله .. وتوجه لها ..
العنود وصلت لشجرة .. وقفت قبالها .. رفعت راسها وطالعتها ..
راكان من وراها بعصبية / عنيد .. ردي عليه مثل الخلق .. لا اعطيك كف يهد وجهك لك ..
العنود ابتسمت وهي تلتف له / ايش اللي مو واضح .. " وبجدية " .. انت راكان سطام سعود الفارس ..
سطام يملك من الاموال الكثير .. وين هي .. ظنك انها كلها راحت بالشركة .. انت غلطان ..
سطام كان له حساب سري .. وهالحساب باسمك .. والرقم هو رقم ميلادك ..
هااا فيه شي مو واضح .. " وبنبرة مقصودة " ... يا ولد سطام .. " وبحزم " .. هالحين تكلم شركة **** ..
وتخليهم هم يتكلفون بكل شي .. وقل لهم ما ابي اي تغير ابي البيت يكون مثل ما اهو حتى الاثاث .. وهم يتصرفون ..
راكان واقف مصدوم .. / .......................
العنود حطت يدها على كتفها وضربتها مرتين بسخرية / لا تستغرب يا ولد سطام الفارس .. مشينا ..
راكان بقهر / عنود .. لا تلعبين معي ..
العنود طالعته وبنبرة مقصودة / فتح عيونك .. فتحها .. ومشينا الحين الكل صحى ..
العنود توجهت للباب .. وبعد ثواني لحقها راكان .. وهو يفكر بشي وبينفذه ..





ــــــــــــــــــ





بيت ابو سند ..


سند يفطر مع امه وابوة وهو عاقد حواجبة ..
سحب كاسة العصير بس انفلتت منه وانكبت على صدرة ..
ام سند وابو سند وفارس وياسر وغرام رفعوا روسهم له ..
ابو سند / بسم الله عليك .. اتركه واختك تجيب غيرة ..
سند يوقف وبضيق وهو يمسح اثار العصير بالمنديل ../ لالا خلاص .. الحمدالله ..
" ترك الطاولة وتوجه لمغاسل .. " اكرمكم الله " ..
ابو سند بهمس / كانه معصب ..
ام سند بهمس / الا معصب و مره .. من زمان ما شفته بذا التعصيب ..
ابو سند تنهد بضيق / .............
غرام وقفت وتوجهت للمغاسل .. شافت سند ..
سند بعصبية / خلصتي فطور ..
غرام باستغراب / ايه ..
سند بعصبية / اطلعي شقتي جيبي لي ثوب وتعالي ..
غرام باستغراب / ليه ما تطلع انت مره وحدة وتغـ...
سند بعصبية صرخ / تامرين عمتي .. انقلعي جيبي لي اللي طلبته بدون هرج فاضي ..
غرام تراجعت لورا بخوف و صدمه " اول مره سند يصرخ بوجهها كذا وبذا الحدة " ..
سند مسح وجهه وطلع لصالة .. توجه للكنب اللي قبال التلفزيون .. شغل التلفزيون و فتحه على قناة السعودية للقران ..
غرام طلعت من المغاسل ووجهها اسود من الضيقة .. ام سند تقدمت لبنته وبهمس / ايش فيه ..
غرام بغصة / طلب اجيب له غيار لملابسه من فوق .. قلت ليه ما تطلع انت .. قب فيني وصار يصارخ عليه ..
ام سند طالعت لسند .. ورجعت طالعت لابو سند وهزت كتوفها " ما ندري " ..
التفتت لبنتها / طيب اطلعي وجيبي له ملابس ..
غرام هزت راسها وتوجهة لدرج الخلفي .. فارس يوقف وتوجه لـ ابوة .. مال عليه ..
وبهمس / سند من امس متغير من بعد اتصال جاه وهو بالمستشفى عند نايف .. حتى ثار القلون واخذ ابرة ..
ابو سند يطالع لولدة .. هز راسه وهو يهمس / لا تكلمونه ولا تقولون شي .. هشششششش ..
فارس طالع لاخوة وتمنى لو يشيل الضيقة اللي بصدرة ..
ياسر وقف واخذ جواله والمفاتيح واشر " مع السلامة " وطلع .. ولحقه فارس ..
غرام بعد دقايق جابت غيار لخوها .. سند سحب الملابس ودخل اول غرفة قابلته .. غير وطلع ..
سحب شماغه والمفاتيح والمحفظة وجواله دخلهم بجيبة و طلع ...
ام سند بصدق / يالله يارب تحفظهم لي وتحميهم يالله .. " التفتت على غرام " .. وين رنيم ..
غرام بضيق / نايمة دخلت وطلعت ولا حست فيني ..
ابو سند / الله يفرج لها .. " ابتسم بحنان " .. هي متى تولد ..
ام سند بهم / هي المفروض بحسبتنا انه ذا الايام .. لكن هي تقول الدكتورة تقلها بداية الشهر الجاي .. والعلم عند الله ..
ابو سند / الله يقومها بسلامه هي واللي ببطنها ..
ام سند وغرام / امين ..





بيت ابو سطام ..




ام سطام والعنود وراكان وسمر و مياسة يفطرون ..
راكان ساهي ويفكر ..
سمر والعنود ومياسه وام سطام يسولفون ويفطرون ..
راكان نزل فنجال الشاهي .. ووقف / تامرون على شي ..
الكل / سلامتك ..
العنود / ابو سطام .. لاهنت .. السلة مجهزتها على مدخل المطبخ .. قهوة وشاهي وفطاير ..
راكان رفع حاجب / متى سويتيها ..؟
ام سطام بفزع / لا اله الا الله .. اذكر الله ..
العنود / ههههههه .. " وبنبرة خبيثه " .. انا العنود .. " وغمزت لاخوها " ..
راكان بنفس النبرة / وانا راكان ..
العنود / هههههههههههههههههههههههههههه .. والنعم ..
رعد يتنحنح / احم احم .. يا ولد ..
مياسه / هلا حياك ..
رعد دخل خطوة وقف لتفت خلفه وهمس ورجع دخل / السلام عليكم ..
الكل / وعليكم السلام ..
رعد ابتسم وبنبرة مقصودة / مطول ..
راكان ابتسم / كنت ماشي .. " وبخبث " .. بس لانك مشتاق لي راح اجلس .. " و جلس " ..
رعد بعصبية / قم قم قمم .. مشتاق لك من قال .. كذاب قم انقلع بس ..
راكان باستغراب مع ضحكة / انا انقلع يا رعيد ..
رعد بعصبية / انا عمك عمت عين العدو .. احترمني ..
راكان يوقف / هههههههههه انا صاير ابو يعني كبير اما انت بح ..
رعد ينفخ صدرة وبنبرة مقصودة / يالله كلها تسع اشهر ثمانية اشهر واصير اب ..
ام سطام فتحت عيونها للاخير وبعدها ابتسمت وهي تكمل فطورة ../.....
رعد ابتسم / ما اقول الا مالت عليك انت وشيختك ذي النتفه .. " قبل راس امه " .. صباح الخير يا الغالية ..
ام سطام بنبرة مقصودة / صبحك الخير يا ابو سعود ..
رعد / ههههههههههههههههههههههههههههههههههههه .. يالله انا طالع تامرون على شي ..
العنود بنبرة مقصودة / ايه ..
رعد بجدية / امري ..
العنود بجدية / تعتذر من الشيخة ..
رعد رفع حاجب / اي شيخة .. " ابتسم " .. اييييييييييه .. " مال وسحب شيخة بقوة وقبلها بقوة خلاها تصيح " ..
رعد / هههههههههه .. " وهو يرجع شيخة لحضن امها " ..
سمر بزعل / لا عمي حراااام .. " وبعبرة " .. خلاص ماما ..
راكان يسحب عقال وبستفزاع / ابو شيخة .. تبكي بنتي انا ..
رعد يرفع ثوبه وبتمثيل / اجل النحشة .. هههههههههههههه .. " وطلع هو وراكان وسط ضحكاتهم ومزحهم " ..
هيفاء كانت واقفه ومصلبه خلف الجدار .. ما تبي تدخل مفتشله وان رجعت الباب فاتح للاخير راح يشوفونها ..
العنود بصوت عالي / فوفو .. تلعي .. طلعوا ..
هيفاء تدخل سحبت البرقع عن وجهها .. وبخجل / صباح الخير ..
الكل / صباح النور ..
قبلت راس خالتها وجلست جنب سمر وشيخه .. اخذت شيخه وقبلتها بهدوء .. / عمو زعلك ماشي انا اخذلك حقك ..
سمر بدلع / ايه خالتو تراه وجعها حيل ..
ام سطام قاعدة تفحص هيفاء بنظراتها .. وهيفاء انحرجت وصارت تتشيغل بلعب مع شيخه ..
سمر بهمس / خالتو شيوخ موسخه ممكن تسمحين اخذها ..
هيفاء بهمس / وانا بعد ابي اساعدك .. " توقف وتمشي قبالها تبي تنحاش من نظرات ام سطام " ..
العنود التفتت على مياسه وشافتها متضايقه وتسرح .. بهمس / عمه .. ايش فيك ..
مياسه تنهدت وبهمس / مضايقني حال صقر ..
العنود بضيق / ................
مياسه تنهدت وصدت ورجعت تفكر بولدها وحالهم ..
من وراهم بصوت عالي ...../ السلام عليكم ..
الكل التفت / وعليكم السلام ..
ام سطام توقف / هلا يا مرحبا .. حياكم الله ..
ام عبدالعزيز وهي تطلع الدرجتي / ابقاك الله ..
" وبعد السلام والسوال عن الحال " ...
العنود بابتسامه / ليه ما قلت انك جاية .. وبعد البندري والجوري ..
مشيرة / مفاجاة مو حلوة ..
العنود بابتسامه / الا حلوة .. " وقفت " .. خليني اشوف عيالي و اصحيه سارة ..
ام عبدالعزيز / يا م سلطان .. هاك .. هاك غرضك ..
العنود تقرب من ام عبدالعزيز وبشكر / فديتك .. جزاك الله خير ..
ام عبدالعزيز بنظرات حارقة للعنود .. لمن قربت العنود وجلست جنبها .. قرصتها بقوة .. العنود نقزت / اي يمه ..
ام عبدالعزيز بحدة / تشكريني على فعلي لولدي .. قمي ..
العنود / ههههههههههه .. اعذريني خلاص التوبه .. هههههههه ..
ام سطام / وانتي ايش جايبه ..
ام عبدالعزيز / جايبه اعشاب .. هذي خلطه للحروق قالي متعب ان نايف محروق ومجروح ..
" وبصدق " .. ربي اسلمهم من الحادث يا ربي لك الحمد .. انا يوم شفت فخذ ماجد كبدي انقطعت ..
العنود عقدت حواجبه وقرصت عيونها وجمعت شفايفها تركز في كلام ام عبدالعزيز وتربط الامور /..................
ام سطام / الحمدالله على سلمت ولدكم و سلمت ولدي ..
ام طارق / ايه والله يا ربي لك الحمد .. يوم شفته ما عرفته .. ويقولون نايف اكثر وجيعه ..
العنود تنهدت بضيق / الله يشافيه يا خاله .. ادعو له ..
الكل بدا يدعي بصوات متفرقه لشفائه ..
ام عبدالعزيز / وهذا سعوط .. وهذا مر انقعيه وشربيه منه كل صبح ومساء مقدار فنجان قهوة ..
والسعوط بعد له ولصغار .. زين لدوخه له .. ولصغار ما يضرهم المر ويخلف عليهم الروايح ..
ام طارق / وهذا بخنق خيطه على يدي .. حاطه فيه عويدي ومحلب .. البرد قرب لا تلتهب اذانهم ..
" تعرفون الفرنسيات الريفيات يوم يحطون على روسهم مثل الشلات الصغيرة اها مثلها هالبخانق " ..
العنود ابتسمت والتفتت على منصور الصغير / والله توني ابي اسئل مشيرة من وين اخذت هالبخنق ..
مشيرة ابتسمت / امي سوته له .. والله ريحته حلوة .. وبعد شوفي حاطة له سعوط ..
الجوري مغطيه انفها بطرف الشال والبندري بعد .. الجوري بقرف / خلاص شيلوة معاد اقدر ..
ام عبدالعزيز بحزم / ما تقـ....
......... باصوات متفرقه / السلام عليكم ..
الكل / وعليكم السلام ..
دخلت ام سند و ام سيف وام طلال وام عناد ...
العنود اخذت الاغراض وطلعت من الصالة .. حطت الاعشاب بمكن بعيد عن الاطفال ..
سحبت الخانق والسعوط شافت ميري .. وبهدوء / ميري ممكن تجيبين شيخة ..
ميري / ان شاء الله ..
العنود توجهت لجناحها .. صحت سارة واتصلت على زهرة تبلغها بوصول ضيوف ..
صحت اولادها ولبستهم وطلعت .. شافت ميري ومعاها شيخه ..
العنود سعطت شيخة ولبستها بخنق .. زهرة دخلت وباستغراب / ايش ذا ..
العنود / ههههههههههههه سعوط .. تعالي خلينا ناخذهم لصاله ..
زهرة ابتسمت / ابي اشوف شكل الدلوعه وهي تشوف بنتها ..
العنود بجدية / زهرة ما اسمح تغلطين على سمر ..
زهرة / ما اقصد .. بس دلعها ماسخ .. وثقيلة دم ..
العنود / لا من قال .. سمر دلوعه وهذا طبيعا .. متربيه على الدلع من هي صغيرة .. اما انها ماسخه وثقيلة دم ..
فلا .. هي حبابه .. بس ما عندها خبرة بالحياة .. وكل شي كان يتنفذ لها .. سمر حتى تفكير ما كانت تفكر ..
" وقفت " .. يالله بلا كلام فاضي .. وتعالي نشوف ضيوفنا .. " وبصوت عالي " .. سارونه لا تتاخرين ..
وطلعت لصاله ...





سمر بس شافت بنتها عقدت حواجبها .. العنود اعطتها شيخه .. سمر باستغراب وتقرف / ايش ذا .. توني منظفتها ..
الكل " على شكل سمر " / هههههههههههههههههههههههه ..
العنود ابتسمت / هذا سعوط وكل يوم راح احط لها ..
سمر / يعععععععع لالالالا ريحته شينه ومقرفه ..
ام سطام / لا بتحطه .. بنتك سنيناتها بتطلع والله ان ما حطتيه لتتعب عليك وانتي اللي بتعتلين ..
سمر خافت / هااا ..
العنود / لا تخافين .. شي عادي تتعب لمن تطلع الاسنان .. وبعدين اللي الله كاتبه بيصير .. هذي اسباب بس ..
سمر مو فاهمه بس هزت راسها / .................
الجوري تبوس الظبي .. الظبي كانت لبسه فستان اصفر بورود بيضاء وبلوزة بيضاء .. مع البخنق صايرة كانها ورده ..
البندري بخجل / عنود فيني اصور الظبي ..
العنود ابتسمت / بس لا ترسلينها و بلاك و واتس وما ادري شنو ..
البندري بفرحة / لالا بس ليه .. " وبدات تصور الظبي "..
هيفاء بعد ما البندري خلصت والتهت بجوالها .. هيفاء سحبت الظبي وفتحت جوالها ..
وصورت الظبي وسلطان باكثر من وضعيها .. وبعد دقيق بسيطة رن جوالها .. ابتسمت وفتحت الخط ..
محد كان منتبه لها الا سمر الباقي ملتهين بسوالف .. هيفاء بهمس / نعم .. ههههههه .. يمكن امها ماترضى ..
" رفعت حاجب وبخبث " .. واثق .. اوووووه .. طيب اسئلها واشوف .. " عقدت حواجبها " .. مره واثق ..
طيب .. " قفلت الخط والتفتت على سمر " .. يبيهم بالمجلس ..
سمر بهدوء التفتت على العنود وكانت قريبه منها بس الي بينهم مركى .../ العنود ..
العنود التفتت لها وبهدوء / نعم ..
سمر بهدوء خافت / بتال يبي عياله بالمجلس ..
العنود بهدوء / طيب .. " وقفت وتوجهت للمدخل سحبت عربية اولادها وجابتها طلعت اولادها فيهم " ..
سمر وقفت وتوجهت لهم / انا اوديهم ..
العنود بهدوء / ماشي .. " قبلت اولادها " .. استودعتكم الله ..
سمر اخذت الاولاد وطلعت بها للمجلس ..







ــــــــــــــــــــــــــــ




في المستشفى ..



سند عاقد حواجبه / ليه ..؟
راكان / بس ابي اطلع بدال الوثائق اللي راحت في البيت ..
سند عاقد حواجبه / طيب .. راح اكلم واحد واشوف ايش يقول ..
راكان / ضنك كم يوم تاخذ ..
سند تنهد بضيق / ما ادري .. " وبنبرة مقصودة " .. انا ليه حاس ان الموضوع غير ..
راكان ابتسم / لا غير ولا شي .. يالله خليني اشوف الدكتور واشوف تحاليل اخوي ..
سند هز راسه / طيب طيب .. وانا ابي اروح اشوف متى يطلع جدي لغرفة عادية ..
راكان / يالله بتوفيق .. بس لا تنسى موضوعي .. " وهو يضرب كتف سند " .. فمان الله ..
سند ميل شفته بسخرية / بحفظ الرحمن .. بس مردك تقول لي يا راكان ..
راكان وهو يدخل غرفة اخوه / هههههههههه ..
سند حط يدينه بجيوبه ومشي لغرفة جدة وباله مشغول بالاتصال .. تنهد بضيق وبهمس / الله يستر ..





ــــــــــــــــــ




بيت ابو عناد ..



على طاولة الفطور ..

ام عناد / ايه والله .. توها مقفله مني .. تقول تعالوا افطروا عندي .. قلتافطر ابو عناد والعيال واجيكم ..
ابو عناد بنبرة مقصودة / لو رحتي ..
ام عناد ابتسمت / وانت ما تفطر .. لا مايصير اخف الله فيك .. انت يتيم وما حولك احد ..
ابرار / ههههههههههههههه اجل رفته بحالك يبه مو حبا فيك ..
ابو عناد يهز راسه والابتسامه على شفاة / شفتي .. " رفع عينه لشجون المرهقه " وبنبرة حنونه .. شجون بابا ..
شجون رفعت راسها وبابتسامه / هلا بابا ..
ابو عناد عقد حواجبة / انتي تعبانه ..
شجون / لا بابا .. بس علشان سهرانه وما نمت ..
ابو عناد بحزم / ليه سهرانه ومانمتي ايش اللي مسهرك ..
ام عناد بضيق / على ذا الخربان الله لا يبارك فمن صنعه سهرانه هي وبنات عمها على الوس واس ذا ..
ابو عناد باستغراب / وس واس .. ايش الوس واس ذا .. " وهو يلتفت لبناته اللي يحاولون يكتمون ضحكتهم " ..
ابرار / هههههههههههههه يبه تقصد الواتس اب هههههههههههههه ..
ابو عناد وشجون وابرار / ههههههههههههههه ..
.......... بصوت مرح / السلام عليكم ..
الكل بفرحه / وعليكم السلام ..
بدر يقبل راس والديه ويجلس على احد الكراسي مقابل الطاولة وبفرحة / البشارة ..
ام عناد بفرحه / ابشر بها ..
ابو عناد / ها ايش عندك ..
بدر بفرحه / عندي اجازة اسبوع .. وبعدها اداوم بالمركز اللي بداية الشارع ..
الكل / مبروك ..
ابو عناد / ما شاء الله تبارك الله .. مو قالو بعد سنه ما ادري ايش ..
بدر بعجاب / الا يبه .. بس تدخل فيها متعب المنصور .. قبل فترة كلمته .. وقال ابشر .. وهاا ..
ام عناد بصدق / الله يجزاه الجنه .. ربي يفرح صدرة باللي يبيه .. ربي يرزقة بالزوجة اللي تسعدة ..
ابو عناد / اهاا ان شاء الله بس يطلع جدك و ولد خالك من المستشفى نحتفل بنقلك ..
بدر يوقف / ان شاء الله .. يالله انا طالع اغير وانام احس اني تعبان ..






ـــــــــــــــ






بعد ايام ..






بالمستشفى ..



............/ الحمد لله على السلامة ..
ابو سطام بتعب / الله يسلمك ..
سند / شوي شوي يبه على هونك .." وهو ينزله من السرير على الكرسي المدولب " ..
ابو سطام بتعب / ودوني لنايف ..
سند / نايف تلقاه وصل البيت قبلك ..
ابو سطام بتعب / هو طلع ..
سند / ايه طلع الصبح اليوم ..
ابو بتال / يبه لا تفكر كثير وتهتم .. الدكتور ايش قال لك ..
ابو سطام يعدل شماغه وهم يمشون باسياب المستشفى .. / ان شاء الله .. يارب .. استغفر الله .."وبداء يستغفر " ..








بيت ابو سطام ..



مجلس النساء الداخلي .. قلبته العنود غرفة لنايف ..



العنود وبيدها حافظة فيها مرق لحم / نايف وبعدين ..
نايف بعصبية / ابوي وامي وين ..
العنود صدت بتعب ورجعت طالعت فيه / ايش رايك .. تبيني اجيبهم لك هينا ..
انت تفكرهم لمن يشوفونك بذا المنظر ما يحسون .. خاف ربك يا نايف .. خاف ربك فيني ..
نايف يريح نفسه على السرير .. وبضيق / ابي انام ..
العنود وقفت وبتعب / نام .. نوم العوافي ..
طلعت من الغرفة وشافت راكان بيدخل سحبته وتوجهت للمطبخ / لازم يعرف ..
راكان هز راسها / الدكتور يقول نفسية الحين افضل .. وممكن نقوله بس الخوف انه ينتكس ..
العنود / لا ان شاء الله .. اول ما اشوف الوقت مناسب راح اقول له ..
راكان تنهد / يالله تفرجها من عندك .. جدي على وصول ..
العنود / عندي خبر ..





ــــــــــــــــــــ





بعد وصول الجد ..



عند جناح مياسة ..
كل البنات متجمعين ..
غرام / ودي اشوف جدي ..
نوال / كلنا ودنا ..
رنيم حست بالم اسفل بطنها وبسرعة حطت يدها اسفل بطنها وصرخت بقوة / ااااااااااااااااااه ..
البنات فزو على صرختها برعب .. غرام بخوف / ايش فيك ..
رنيم بالم / ابي اولد .. اولد .. ااااااااااااااااااااه يمممممممممممممممممممممه ..








انتهى ..


سبحان الله .. و .. الحمد الله .. و .. الله اكبر ..

لا اله الا الله محمد رسول الله ..



هالبارت اهداء لجميع ال غرام ..

وخص نص وبتحديد ..


! Fares AL MoHra ! (jcJl slgJ
الـعـ¸.•*™ المدير ™*•.¸ــام)


^
^
^
ماتبي شي ..


وداعيه .. يا ال غرام وداعية ..


احوووووووووووووووووبكم

لا تنسوني من دعائكم ..


اختكم .. مشاعل السعودية ..


بسم الله الرحمن الرحيم ..

السلام عليكم ورحمة الله وبركاته ..

الحمد لله والصلاة والسلام على رسول الله ..

توكلنا على الله .. لا اله الا الله محمد رسول الله ..





البارت 34 ..





سلامتك والله يحفظك ويبقيك
ويقبل دعاتك في صلاتك وصومك

ياجعلني ماذوق حزنك ولا ابكيك
يافرحة سنيني عسى الله يدومك

ليت التعب فيني حبيبي ولا فيك
وياليت يومي ينتهي قبل يومك

ودي اضم ايديك واقبل ايديك
وفرش لك ذراعي مخده لنومك

وان قمت من نومك وعيني تراعيك
سولف عن احلامك وعطني علومك

استأذنك لحظه دقايق بخليك
بروح ابشر عالمي في قدومك

في غيبتك احلم اشوفك واحاكيك
سمتني الدنيا بعدك محرومك

ياما تخيلتك بدربي واناديك
واقول : وشفيها تردت عزومك

لك وقت متغير على قلب مغليك
ماكنه الي شال عنك همومك

ابيع من عمري على الناس واشريك
لو باعتك دنياك مارخصت سومك

ماهو على شانك على شان ماضيك
مهما تسوي اعذرك ما الومك

هذا خيالي كل ما مر طاريك
والا الحقيقه عايش ارجي غيومك

اضحك على نفسي اذا قلت مابيك
انت القمر والناس هذي نجومك

حببتني في كل حاجه حواليك
مانيب من قومك واحامي لقومك

ماقول غير الله يحفظك ويبقيك
وياجعل يومي ينتهي قبل يومك




" ثامر شبيب "








بيت ابو سطام ..



بجناح مياسة ..


غرام بفرحه / انا ابي ادخل على طول ..
سمر بضحكة / يعني علشان سند هو اللي بيوصله .. هههههههه ..
نوال توقف وتروح لطاولة الاكل .. وتاخذ من المعجنات / كلنا بندخل ونسلم ..
ما يكفي ما خلونا نروح نزوره بالمستشفى ..
رنيم تحس ببرودة برجولها وثقل .. ريحت جسمها اكثر على الكنبة .. وبتعب / لا تتاملون المجلس ملين بالرجال ..
ريهام بضيق تدخل / بنات ما نقدر نروح نسلم على جدي ..
غرام / والله ودي اشوفه ..
نوال رفعت حاجب وهي بترجع للكنبة / كلنا ودنا ..
رنيم حست بالم اسفل بطنها وبسرعة حطت يدها اسفل بطنها وصرخت بقوة / ااااااااااااااااااه ..
البنات فزو على صرختها برعب .. غرام بخوف / ايش فيك ..
رنيم تعدلت وهي تتنفس بخوف و بالم / ابي اولد .. اولد .. ااااااااااااااااااااه يمممممممممممممممممممممه .. يمممممه ..
العنود دخلت تبي تكلم ساره .. بس فزعت من الصوت / بسم الله عليك ..
روان راحت تجري تنادي امها وهي تبكي .....
رنيم من شافت العنود انفجرت بكي / عنـ .. عنـ...ــود .. ااااااه .." وهي تحط يدها اسفل بطنها " ..
العنود تريح رنيم على الكنبه .. وبهدوء / رنيم .. رنيم طالعيني .. " رنيم تهز راسها وهي مغمضه عيونها " ..
العنود تمسح على راس رنيم بحنان / حبيبتي انتي اكثري من الاستغفار ..
" التفتت وراها وهي تشف كل البنات عيونهم مفتوحه للاخير على رنيم و واضح الرعب بوجههم والارتباك "
دخلت مياسه وام سند وام طلال وام عناد وام عزام ..
ام سند بخوف / كلمت سند الحين يجي ..
رنيم صرخت / ما ابيه ماااااا اابيه .. كلموا صقر .. ابي صقرررر ..
الكل صار يتلفت في بعض باستغراب .. / ...............
ام عزام للبنات بحزم / انتم ايش له واقفين هينا .. يالله اطلعوا .. يا الله ..
البنات تقافزوا برعبه وطلعوا ...
ام سند تفتح المكالمه / هلا .. ايه .. خلاص .. طيب .. " وقفلت المكالمه " ..
ام سند بسرعة / وين عبايتها .. سند برا يستناها ..
العنود ومياسة ساعدوا رنيم على الوقف .. وام عناد راحت تجيب عباية رنيم .. وعباية ام صقر .. وعبايتها ..
رنيم تهز راسها وهي يصب من جبينها العرق .. بصوت متعب / ما ابيه .. نادوا صقر ..
مياسه بعصبية / تبين صقر ليش هو زوجك وابو الي في بطنك .. زوجك هو الموجود وهو اللي برا ..
رنيم ابلعي لسانك .. وادعي ربك واسكتي .. اللي فيني مكفيني ..
رنيم انفجرت بكي وصراخ / مااااااااااااااااااا اااااااااااااااااااااابببببببببيه .. ما اااااااااااااااااااااابيه ...
العنود تمسح على ظهرها وبتهدية / خلاص خلاص .. راح نكلم رعد يوديك ..
مياسه نفضت يد بنتها وتركتها وراحت وهي يادوب تحارب عبرتها وضيقتها ..
حال بناتها وحال ولدها .. وكلام الناس والي صاير ولا احد يدري عنه ..
خلاص قرب ينكشف الامر واللي سنين تستر عليه سطام .. راشد بيكشفه بدون لا يفكر ببناته وعياله ومصيرهم ..
مريم تساند رنيم وتمشيها لبرا .. وهي تدعي وتستغفر وتطلب من رنيم تدعي ..
ام عزام اتصلت على رعد وقالت له هو يوصل رنيم ..





عند باب المدخل ..
رعد بهدوء / سند .. ايش فيك .. انا ابي اوصلها خلاص .. " وبضحكة " .. بس بسيارتك لا تولد بسيارتي ..
سند وجهه مسود من الغضب بصرخه مرعبه / رعد فارق عن وجهي لادفنك ..
" توجه لباب المدخل وبصراخ " .. بعد عن الطريق ..
ام سند اللي كانت تلبس عبايتها فزت برعب / يا ويلي .. هذا سند ..
الجوهرة اللي كانت بتشوف الوضع قفزت برعب / هئئئئئ .. هذا عمي سند طلع من قبرة ..
ام سند والغصة خنقتها والدمع على راس اهدابها / الله يستر .. الله يستر .. " رفعت الجوال واتصلت على فهد " ..
.. الو .. تعال بيت ابوي .. ايه .. لا سند .. يصارخ ومعصب .. ما ادري .. بس الظاهر علشان رنيم ما ....
" وانقطع كلامها وهي تشوفه يدخل بغضب لوسط البيت " ..
الجوهرة دخلت المطبخ بسرعة .. مريم والعنود لبسوا رنيم العباية وطلعوها من الجناح ..
سند اول ما شاف رنيم سحبها بقوة ولا انتبه من اللي معاها .. رنيم صرخت بوجع ..
سند بصراخ / الظاهر ما تفهمين بالكلام .. ما تفهمين الا بضرب مثل الحـ** و ** " وبدا يتلفظ باللفاظ البذيئة " ..
البنات اللي خلف باب الجناح شهقوا بقوة .. اول مرة يشفون سند بذا الشكل ويسمعونه يتلفظ بذا الكلام ..
غرام جلست على الكرسي وهي تشاهق وتبكي .. حال اخوها متغير من فترة .. ما تدري ايش غيرة ..
ام سند والهنوف يبكون مرعوبات .. وتذكروا خالتهم .. وايش كان يصير عليها ..
العنود كانت لبسه عبايتها وشيلة .. بس وجهها فاتح .. ورافع البرقع على فوق ..
غطت وجهها ورفعت الشيلة الثانية على راسها و غطت عيونها .. وطلعت وهي تسحب معاها عمتها ام سند والهنوف ..






خارج البيت ..
سند ركب رنيم بعنف السيارة ..
رعد فتح عيونه للاخير وهو يشوف سند يسحب رنيم بجنون ويدخلها السيارة بعنف .. راح يجري له ..
بس سند طلع سيارته وحرك بسرعة .. رعد وقف مكانه بذهول و صدمة وهو حاط يدينه على راسه ..
العنود من وراه / رعد .. ابو سعود ..
رعد التفت عليها وبصدمة / ذبحها ..
ما قال الكلامه هذي الا الهنوف والعنود يولولون ويبكون ..
العنود نفضت يد عمتها الهنوف وتوجهت لرعد .. وبحزم / وين سيارتك .. خلنا نلحقهم بسرعة ..
رعد توجه لسيارته و طلع هو والعنود و حرك سيارته بسرعة يلحق سند ..
ابوسند وفارس وابوعناد وسلطان وراكان طلعوا من المجلس وتوجهوا لمدخل البيت مستغربين صوت البكي والصراخ ..
ابو سند بستغراب / انتم ما رحتوا مع البنت ..
ام سند جالسه على درج المدخل و تبكي وتضرب بفخذها .. / راح الولد .. بيذبحها .. ياويل حالك يا العنود ..
سلطان عقد حواجبة / ايش فيكم انطقوا ..
الهنوف تبكي / سند سحب رنيم سحب .. مثل ما كان عمي يسحب خالتي شيخة والله انه هو طلع من قبرة ..
يا ويل حالي على البنية بيذبحها الحقوة .. فكوها من بين يدينها ..
ابو سند برعب وخوف التفت على فارس / جيب سيارتك خلنا نلحقه قبل لا يذبحها ..
فارس ما يدري ايش يقولون .. ولا فاهمهم .. بس سمع كلام ابوه وراح جاب سيارته واخذ ابوه وامه وراح المستشفى ..
ابو عناد بضيق / لا حول ولا قوة الابالله .. قومي قومي ياحرمة وادخلي داخل .. قوم الرياجيل الحين يطلعون ..
قامت الهنوف ودخلت البيت .. راكان اللي كان يتكلم تلفون قفل المكالمة ودخل جيبه .. توجه لعمة وابو عناد ..
راكان بضيق / ترا رعد والعنود لحقوة .. والحريم داخل قالبينها مناحه .. " وباستغراب " .. سند ايش فيه ؟
سلطان مو ناقصة هم فوق الهموم اللي على كتوفه .. كبرته فوق عمرة اضعاف .. جلس بتعب على الدرجة ..
تنهد بضيق وهو يمسح وجهها بكف يده / والله ما ادري .. له كم يوم رايح نار .. لسانه ويده شغال ..
خرج بتال من المجلس وتوجه لهم وهو لف يده اليمنى بمشد ابيض / ايش فيه ؟..
راكان يهز اكتافه / ما ادري .. سند وحاله الغريب ذا الايام .. مع زوجته اللي تبي تولد ..
بتال بعصبية / هذا جن على الاخير .. قبل يومين بغى يكسر يدي والسبب لاني سالته ليه سارح ..
سلطان يوقف وبحزم / خلاص .. سند وهو معصب لا تقربونه ابد .. ولا هدا هذك الوقت عاتبوه ..
" تركهم وتوجه للمجلس .. " .. بتال بضيق / عمري كله ما شفت سند بذا الحال .. يا اخي وحش ..
راكان ابتسم بتعب / عاد انت يا صاحبه واكثر واحد مقروص منه ..
بتال بضيق وقهر / من قال اني اكثر واحد مصاحبه .. شف طليل ووجهه الاسود .. " وهو ياشر على طلال " ..
هو وسند بنفس اليوم وجههم سودت .. اذا ما كان العلم بطنه ما اعرف شي ..
راكان التفت على طلال وشافه سرحان ويفكر ولا همه الي حوله .. وباستغراب / صح .. وبعد عمي ابو طلال ..
بتال رفع حاجب وبتاكيد / لا عمي عبدالعزيز علشان السخونه واللي جاته قبل فترة من تغيير الجو ..
راكان يرفع كتوفه .. وبضيق / والله ما ادري .. انا داخل لنايف العنود راحت المستشفى مع رنيم ..
بتال فتح عيونه للاخير وبصدمة / هاا .. راحت مع من ؟..
راكان رفع حاجب / ايش اللي ها ومع من .. راحت مع رعد ..
" راكان تركه ودخل من باب مجلس الحريم الخلفي لغرفة نايف " ..
بتال يقهر عض على شفايفة السفلية ورجع للمجلس بقهر / ...............




ـــــــــــــــــــــ

بالمستشفى ..



بغرفة الكشف النساء ..
رنيم ترجف من الالم والخوف والقهر والغضب .. الكحل سايل على وجهها ..
رنيم تشهق / الحيوانه .. وجعتني ..
العنود تمسح دموع رنيم و وجها / بس برضه المفروض ما تتلفظين عليها كذا ولا ترفسينها ..
" وبضحكة " .. وبعدين هذا هو كشف الولادة .. اجل وقت الولادة ايش بتسوين ..
رنيم تبكي وتصارخ / خلاص ما ابي اولد .. خلاص راح الالم .. ابي ارجع للبيت .. ما ابي اولد خلآآآص ..
العنود بهدوء حازم / رنيم .. وبعدين لاتصارخين كذا ترا تتعبين وتتوجعين اكثر ..
استغفري وهللي وادعي ان الله يفرج لك ..
دخلت ام سند عليهم / السلام عليكم ..
العنود / وعليكم السلام ..
رنيم من بعد كشف الدكتورة .. وزاد الالم رفست الدكتورة برجلها وطردتها من الغرفه .. زاد عليها الالم ..
ام سند بخوف / كيف حالها .. وليه ما دخلوها غرفة الولادة ..
رنيم نايمه على السرير .. تون وتوجع وهي صاده عن خالتها تطالع جهة الجدار ..
العنود تنهدت / تقول بس مغص عادي ولا فتح الرحم .. بس رنيم مرة متوجعه ..
" قربت لعمتها وبهمس " .. رفست الدكتورة برجلها والدكتورة تاذت منها وهي ما خلت كلمه ما قالتها ..
" تنهدت بضيق " .. واللي واقف برا كان بيذبحها لانها تصرخ وصوتها عالي ..
ام سند غطت فمها بيدها و هي تشهق / ..........
العنود / انا ما اقدر اقعد اكثر .. لازم ارجع لعيالي ونايف .. ما اقدر اخليهم ..
ام سند تهز راسها وبتعب / روحي يا امك .. اللي فيك مكفيك ..
العنود التفتت على رنيم وشافتها مغمضه عيونها وتنفسها منتظم .. بهمس / شكلها غفت ..
ام سند تهز راسها وبهمس / احسن .. الله يفرج لها ويقومها بسلامه ..
العنود بهدوء / امين .. واذا اتجتي اي شي اتصلي عليه .. فمان الله ..
ام سند وهي تجلس على الكرسي القريب من سرير رنيم / يعطيك العافية حبيبتي .. فحفظ الرحمن ..
طلعت العنود من الغرفة .. واول ما رفعت عينها شافت واقف قبالها .. وجهه جامد واسود من الضيق والغضب ..
سند انتبه لها التفت عليها ورفع حاجب بطريقة ساخرة وكانها يقول " مو عاجبك " ..
العنود صدت عنه وهي تغطي عيونها .. ومية سؤال يدور في بالها .. " هل سبب غضبه .. امر متعلق با اخواني "..
" تعرف سند ايش يكون ومن يكون .. او الاصح .. تعتقد " ..
رعد وقف / يالله سلام .. وبشرونا لولدت ..
ابو سند رفع نظرة لولدة و شافه شاد على فكه وعرق في صدغه منتفخ وواضح يدل على غضبه لف يدينه على صدرة ..
تنهد بضيق / ان شاء الله .. ان شاء الله .. " بعد ما ابتعد رعد والعنود " .. انت ما تقولي ايش فيك ..
سند بجمود / ولا شي ..
ابو سند بضيق / لا حول ولا قوة الا بالله .. انت متى تترك ذا الطبع عنك ..
سند تنهد / يبه ما ابي اتكلم بالموضوع والي يخليك ..
ابو سند يهز راسه / الله يفرجها عليك يا ولدي .. الله يفرجها ..
سند بهمس صادق / امين ..





ـــــــــ





بالمجلس عند نايف ..



متعب بضيق / بتطول كذا ..
نايف بنبرة مقصودة / ايش باقي ..
متعب بهدوء / ولا شي .. خلاص كل شي انتهاء ..
نايف صد عنه وبجفاء / اجل لا عاد تسال .. ولا تتدخل ..
متعب يوقف وهو يتنهد بضيق / المهم تنتبه لصحتك .. واي شي تحتاجه تـ.....
نايف يقاطعه بحزم / انت تدري اني لو ما شفت فيها مضرة لأخواني .. كان ما جيتكم ..
متعب بجمود يهز راسه / طيب طيب .. انا رايح .. سلام .." وطلع من المجلس " ..
دخل راكان وباستغراب / وين راح .. ما تقهوا ..
نايف بجمود / مو لازم ..
راكان يحط الصينية على الطاولة .. وكان فيها قهوة وحلى .. / تقهوا معي ..
نايف بضيق / لا .. ما اشتهي ..
" وبعد صمت لثواني .. بنيرة مقصودة " ...
راكان / ماودك تقولي ايش الي صار ؟ ..
نايف بعد فترة صمت ظن راكان ان نايف رافض يتكلم .. مسك ترمس القهوة وصب له فنجان ..
نايف بنبرة مقصودة / تركي صديقة كلمك ..
راكان عقد حواجبة باستغراب / تركي ايش اللي جابه على بالك ...
نايف بغوض / جاوبني وبعدين ..
راكان يفكر والفنجان بيده / من زمان .. حتى من قبل لا ...... " وسكت " ..
نايف فجاءة بكلمته وبنبرة الباردة / قبل لا تاخذك المباحث و تنسجن ..
راكان من صدمته طاح الفنجان من يده / ......................
نايف بهمس مسموع وهو يطاع التلفزيون المعلق قباله / اللي صار لك وصار لي منه ..
راكان يطالعه باستغراب ولا هو فاهم .. من لمن طلع وهو يحاول يمسك خيط واحد ويفهم الموضوع لكن لا اثر ..
العنود دخلت بسرعة وهي بعبايتها توها واصله من المستشفى / السلام عليكم ..
نايف رفع نظرة لراكان وشاف الصدمة على وجهه .. / وعليكم السلام ..
راكان انتبه رفع عينه بالعنود ورجع يطالع بنايف .. وبصوت مجهد حتى يطلع / وعليكم السلام ..
العنود ما انتبهت لانها دخلت وتوجهة لكيس الادوية .. وهي تفتش بالكيس / اخذت علاجك ..
نايف تنهد / لا ..
راكان وهو يحاول يجمع قواه و يوقف حاس ان الغرفة تضيق فيه .. تنحنح / انا طالع الحين ياذن المغرب ..
العنود هزت راسها ..وهي تفتح علبة الدواء وهي منحنية و مقفية ولا انتبهت لخروج راكان / جيب خبز معاك ..
" عدلت وقفتها والتفتت خلفها " ... واا ... " وباستغراب " .. طلع ..
نايف بجمود يطالع التلفزيون .. وكان على قناة السعودية القران الكريم ../ ............
العنود عقدت حواجبها باستغراب .. وبداخلها .." ايش فيهم " ..





ــــــــــــــــــــ






الساعة 12 ليلا ..



امام جناح نوال ..


مرام / وهذا رضعتها .. " وبابتسامه " .. تسلمين تعبتك معاي ..
نوال / لا تعب ولا شي .. اتعب على خالتي مريم لو خليتيها عندها ...
مرام وهي لبسه جىل الصلاة ومتبرقعه بستفسار / الا ما عرفتي ايش فيها ..
نوال تنهدت / سالت امي وليتني ما سالتها ..
مرام باستغراب / ليه ..





نوال تفتكر الحادثه اللي صارت قبل كم يوم ..



نوال نازلة مع الدرج وشافت مريم طالعه وواضح انها تعبانه ..
نوال بهدوء / يمه مريم .. تبين شي .. محتاجة شي ..
مريم ابتسمت لها / لا حبيبتي .. تسلمين .. " وكملت طريقها طالعه لجناحها " ..
نوال التفت لطالة وشافت امها جالسه قبل التلفزيون .. راحت لها وجلست جنبها ..
نوال باستفسار / يمه .. ايش فيها امي مريم .. شكلها تعبانه .. والله ضيق صدري عليها ..
الجازي اللي كانت تعبانه من الحمل ومن اهتمام عبدالعزيز لحال مريم جات نوال وكملتها ..
الجازي بعصبية / لا والله فيك الخير .. شايفه مريم تعبانه وانا لا ما تشوفيني ..
عندي بنت يا كبرها بدال لا تساعدني تزيدني هم .. " وقفت بعصبية " .. يا ربي عوضني فيهم خير ..
الجازي توجهه لجناحا وهي معصبة ونوال ما زالت جلسة على الكنبة بصدمة ..




مرام بضيق / لاااا .. والله كلهم واضح التعب فيها ..
نوال تهز راسها / اسمعي .. انتي شوفي طلال وحاولي تتشيطرين وتعرفين الموضوع ..
واذا قدرنا نساعد امي مريم .. راح يتعافون اهل البيت كلهم .. لان السر هو روقان البابا ..
مرام بضحكة / طيب .. يالله انتبهي لمريومتي .. استودعتكم الله . " وطلعت لشقتها " ..





ــــــــــ





بشقة رعد ..




رعد دخل ولا شاف هيفاء سمع صوت باب الحمام ينفتح .. توجه له ..
وشاف هيفاء طالعه و هي لفة على جسمها الروب وتنشف شعرها وشكلها ما انتبهت له ..
هيفاء شهقت بخوف وهي تحي بيدينه على خصرها / هئئئئئئئئئئ ..
رعد وهو يقبل عنقها / ههههههه .. يا خوافه ..
هيفاء بضيق / اكيد اخاف .. ما انتبهت لك .. " بتعب ابتعدت عنه " ..
رعد باستغراب وخوف / ايش فيك .. شكلك تعبانه ..
هيفاء بخجل / لا .. عادي .. " وهي تروح لغرفة الملابس " ..
رعد راح لصالة وجلس قبال التلفزيون شغله وهو يسحب الشماغ والعقال من على راسه ويرتبه جنبه ..
هيفاء طلعت من الغرفة بعد ما لبست بجامة قطنية شتوية باكمام طويله بالون الرمادي والابيض ..
و نشفت شعرها بالاستشوار بسرعه ورفعته بربطه بيضاء ..
رعد المن حس فيها ابتسم وهو يلتفت لها .. بس عقد حواجبه وهو يشوف لبسها وبضيق / فوفو ..
هيفاء بتعب / هممم .. " وجلست جنبه على الكنبة " ..
رعد حط يده على خدها .. وبحنان / ايش فيها حبيبتي ..
هيفاء ابتسمت بخجل / لا عادي ... اممم .. التعب الشهري ..
رعد عقد حواجبة وبضيق / لا .. " وبخبث " .. تمنيت تكونين حامل ..
هيفاء بستغراب وهي تفتح عيونها للاخير / اشلون حامل ..
رعد رفع حاجب / اشلون يعني ... " وبخبث " .. والا ناسية اللي صار بينا .. " وغمز لها " ..
هيفاء احمر وجهها خجل .. صدت عنه / رعد .. لا تصير بايخ مثل غيث ..
رعد / هههههههههههههههههه .. " وهو يقبلها بقوة على خدها .. و ابتعد وهو يوقف " .. انا ابي اتحمم ...
" وبابتسامة " .. ممكن تجهزين لي عصير بعد الحمام .. " اكرمكم الله " ..
هيفاء بابتسامه وحب / من عيوني ..
رعد / تسلم لي عيونك .. " وهو يتوجه للحمام .. وهيفاء توجهت للمطبخ تجهز عصير .." ..





ـــــــــــــــــــ


بشقة طلال ..



دخل طلال وهو يفكر بأمه وحالها المتغير ..
دخل الشقة وشافها هاديه .. توقع مرام ومريومه نايمين .. توجه للكنبه اللي قبال التلفزيون ..
وهو يرمي نفسه عليها .. سحب الشماغ والعقال ورماه على الكنبه الثانية ..
مرام طلعت من الغرفة وهي لبسه فستان اسود و بيج لحد الركبه .. وصندل بيج باسود ..
فاتحه شعرها ولفه اطرافه .. ومسوية مكياج ناعم .. تقدمت منها بهدوء .. وبهدوء / هلا .. متى وصلت ..
طلال عقد حواجبه باستغراب وهو مغمض عيونها .. حاس بصداع بيفجر راسه ..
وبضيق / مرام اذا بتسون لي ازعاج ابي اطلع من الشقه تراني مالي خلقك ولا لي خلق غثاك ..
مرام انجرحت وتراجعت خطوة للخلف .. طلال تنهد وهو يفتح عيونه شوي .. وبالم / ممكن تجـ...
عقد حواجبه وهو يشوفها كاشخه قباله .. وباستغراب / وين بتروحين ..
مرام طالعت فيه مصدومه .. وبغصه / ولا مكان ..
طلال باستغراب / وليه كاشخه كذا ..
مرام نزلت راسها مجروحه ومحرجة .. هي السبب فاللي فيه ..
طلال تنهد بضيق .. وبالم وهو يغمض عيونه ويضغط على راسه / ممكن تجيبن لي بندول راسي بينفجر ..
مرام اخذت نفس وتوجهت لصيدليه الصغيرة الي موجودة بالمكتب .. اخذت علبة البندول ورجعت لطلال ..
طلال اخذ الحبة وشرب ماي ورمى راسه على طرف الكبة ..
" دقيقة او اقل "..
و حس بيدين مرام تعمله مساج على راسه .. بعد ساعة من المساج المتواصل ..
طلال حس باصداع خف .. بس مازال مرهق وتعبان جسمه .. سحب يدين مرام وقبلهم بعمق ..
وبعدها شد مرام لحضنه وهي استجابت .. نايم على الكبة وهي بحضنه ..
طلال وهو يهمس لها باذنها / وين مريم .. نايمه ؟!!
مرام بخفوت / لا عند نوال ..
طلال بهمس / همممم .. " حط يده على بطنها البارز خفيف " .. دخلتي الشهر الرابع ..
مرام ابتسمت / ايه من 3 ايام ..
طلال بهمس / امممم .. " وبتعب " .. ابي انام .. تعبان وابي انام ..
مرام بخوف / بسم الله عليك .. " قامت من حضنه بهدوء وانتباه .. وقفت " .. قوم نام على السرير اريح لك ..
طلال وقف بتعب وتوجه لغرفة النوم .. مرام ساعدته بتغير ملابسه ولبس البجامة .. وهي غيرت فستانها ونامت جنبه ..







ــــــــــــــ








يوم جديد ..



اليوم هو اليوم الثالث لرنيم وهي بالمستشفى ..


بالمستشفى ..
بغرفة الولادة ..


رنيم تصارخ / توبه توبه ما اعيدها .. والله ما ارجع له .. انا اكرهها اكرهم كلهممم ..
الدكتورة السودانية تضحك وهي تستغفر / لا تحلفي لانك بتعيديه ان شاء الله ..
رنيم حس بطلقه قويه وصرخت / ااااااااااااااااااااه ياسنننننننننننند .. اااااااااااااااااااااااااااااااه ...
الدكتوره تهلل وتدعي وتستغفر وتطلب من رنيم تدعي .. وهي بس تصارخ وتتالم ..
رنيم تعبت بهالثلاث ايام .. كانت تحس بطلق لكن ما فتح الرحم الا ان فتح سانتي وبعدها برد طلقها ..
فاضطروا يعطونها طلق صناعي .. لان مياسة رفضت العملية ورنيم خافت منها فرفضت ..
الدكتورة حست بان رنيم بدات تفقد الوعي .. بس فوقوها بالماي والظرب على وجهها وطلبت مساعدة دكتورة ثانية ..





برا غرفة الولادة .. جن جنونه .. له ثلاث ايام وهو مرابط بالمستشفى ما شافه الا مرتين وبالمرتين ليته ماشافها ..
كان واضح عليها التعب .. وقلبه بيجن عليها .. رايح جاي بالممر ويضغط على قبضة يده ..
خرجت ممرضة فلبينيه تجري رايحه تنادي دكتورة ثانية .. سند وقفه وبحدة / كيف رنيم ..
الممرضة مرتعبه منه منقبل فخايفه منه الحين / هدا مدام مره فيه تئبان انا فيه يوتلب دكتور استساري ..
سند تركها بجنون وهو يدخل غرفة الولادة .. وبما انه مستشفى خاص فالغرفة مافيها غير رنيم ..
رنيم بدات ترجع لوعيها .. اول ما فاقت شافت سند داخل .. بكت بجنون وهي تصرخ عليه / خلاص بموت ..
ارتاااااااااااااااااااااح .. اااااااااااااااااااه .. اكررررررررههههههههههههههههك .. بمووووت .. اااااااااااااااه ..
يممممممممممممممااااااااااااااااااااااااه .. اكرررررهههههههههههك .. موووووووووت .. مووووووووووت ..
" سند تجمد مكانه تتمنا الموت له .. الدكتورة طلبت منه يطلع .. طلع وهو ما يشوف قدامه من الغضب و الخوف " ..
مشى في الممر و توجه للبوابة وطلع من المستشفى كله وهو يمشي بيبعد وبيفرغ غضبه ..







بعد ساعات طويله جدا ..





ابو سند يمسح دموعه وهو واقف ورا زجاج الحاضنه .. / ما شاء الله تبارك الرحمن .. لا اله الا الله ..
ياسر وغرام وفارس اللي واقفين جنب ابوهم يطالعون البيبي و الضحكة شاقه الوجه ..
فارس يسحب هواء لصدره وهو نافخه ويمسحه وبفرحة / صرت عم والله مو مصدق ..
ياسر بفرحة / وانا بعد .. " التفت لبيبي " .. والله ما تلام يوم اخذ ثلاث ايام الين طلع .. الا كم وزنه ..
غرام وابو سند بخوف / قل اعوذ برب الفلق .. اذكر الله ..
ياسر بخرشة / لا اله الا الله .. لا اله الا الله .. " ومن خلف الزجاج " .. تف تف تف .. ها ارتحتوا ..
ابوسند بغضب / رح .. رح انت واخوك دوروا اخوكم .. قولوا له تعال شف ولدك ..
فارس / طلال وبتال قالوا هم بيدورونه ..
ابو سند التفت عليه بحدة وغضب / .......
فارس بسرعة / هم اللي يعرفون الاماكن اللي يحبها .. ويروح لها ..
سمعوا صوت جوال يرن .. ابو سند يدخل يده في جيبه ويسحب الجوال / هااا .. ايه .. والله .. طيب جيتكم ..
" التفت لعياله " .. سند رجع وهو عند مرته .. خلنا نروح نشوفه ..
ياسر يطلع جواله وبيصور البيبي .. لكن ابو سند صرخ عليه / نزل .. نزل ذا الخربان ..
والله لو واحد منك صورة وارسل صورته ليشوف شي ما يعجبه .. امشوا قدامي اشوف ..
غرام بمزاح / راحت علينا والله .. الله لو تشوف الوضع مرام كان تنتحر ..
ابو سند بضحكه وهو يمشي وعياله معاه / كلكم غالي .. وكلكم لكم مكانه بقلبي .. بس ذا فهد الصغير غير ومكانه غير ..
الكل / ههههههههههههههههههههههههه







بجناح رنيم ..




كانت نايمه مازالت تحت تاثير المخدر والتعب والالم ماخذه الشي الكثير منها ..
سند قبل جبينها بعمق وهو يتنفس ريحتها .. وبهمس خافت / اعذرني يا روح سند .. والحمد الله على سلامتك ..
" لمن وصله خبر ولادتها .. سجد شكر لله .. انه ناجاها .. وارزقه بولد .. " فهد سمي ابوه " ..
ام سند من الصالة بهمس / سند ..
سند التفت عليها وبهمس / هلا ..
ام سند ابتسمت وهي تاشر له يجيها .. وهو بالمقابل ابتسم لامه .. تقدم لها بهدوء ..
انحنى وقبل راسها / امري يا جدة فهد ..
ام سند بضحكة .. / اي والله جدة وجعلني ما انحرم منه واشوفه عريس يارب ..
سند / لك طولة العمر يا الغالية ..
ام سند / بوجودك ياروحي .. اسمع ابوك واخوانك برا .. وشف المستشفى ترا جاتني الممرضة تقول يبونك ..
سند هز راسه / طيب .. تبون شي محتاجين شي ..
ام سند / لا يا روح امك .. العنود بتجيب معاها اللي ناقصنا ..
سند عقد حواجبه / اممم طيب .. اذا احتجتوا شي كلموني .. " وطلع من الجناح " ..
شاف ابوه واخوانه عند الباب .. انحنى على ابوه وقبل راسه .. وفارس وياسر قبلوا راس سند ..
اما غرام فقبلت كتفه يدوب توصل له .. والكل بارك له وهناه ..
سند بتعب / يبارك فيكم ..
غرام دخلت للجناح عند امها و رنيم ..
ابو سند / رح وانا ابوك شف ولدك .. وكمل الاوراق ..
سند هز راسه / وانا رايح لهم هالحين .. " وراح يشوف فهد تسبقه خطوت الهفه ..
يبي يشوف الشي الي سنين عمرة كلها يتمناها .. يتمنى يجمعه شي بينه وبين رنيم .. عشقه وجنونه .." ..
واول ما وصل الحضانه طالع بكل الاطفال .. ما حس ان قلبه يرف لحد فيهم .. تعوذ من الشيطان ورجع يطالعهم ..
تنهد وهو يلتفت يمين ويسار يبي يسال الممرضة .. شاف وحدة واعطاها الاسم وهويته ..
الممرضة بابتسامه / ايوه بيبي هلو .. هينااا .. " وهي تفتح باب ثاني لقسم ثاني من الحضانه ..
حس قلبه بيطير من بين ضلوعة ويروح لطفل الملفوف بشال السكري .. ترك اللمرضة اللي يحسها تمشي ببطء ..
و قف قبال الزجاج وعيونه طالع تفاصيل الصغير .. حس عيونه بتخونه .. بس ما منع الدمع من النزول لاجله ..
كانت فيه ممرضة سعودية واقفه قريب منه .. تطالع بملف بين يدينها .. الممرضة سحبت ملف وتوجهة لسند ..
الممرضة / سير .. لزيم فيه وكع هدا وركه ..
سند صد عنها وهو يمسح دموع الفرحة .. التفت عليها ووقع الاوراق وكل البيانات .. واخذ الاوراق الي محتاجها بتبليغ ..
الممرضة السعودية دخلت الحضانه .. ورفعت فهد الصغير وحطته بحاضنه متحركه وطلعته لسند ..
سند وقف قدامها مو عارف ايش يقول او ايش يسوي .. مرتبك ..
الممرضة تحسب انه ما يعرف يشيلة .. ابتسمت بهدوء / صدقني ما راح يصير له شي ..
حط يد حت الرس والرقبه ويد تحت الظهر .. كذا " ورفعت فهد ونزلته " ..
سند عيونه على الصغير والا يسمع لكلامها ولا انتبه .. قلبه يدق بقوة وجنون ..
الممرضة شافت مراجعين عند مكتبها فرجعت لمكتبها وانشغلت عنه وبدات تشوف الاوراق ..
سند انتبه لحركت ولده وواضح انه انزعج .. ابتسم على حركاته .. تقدم بهدوء وخوف ..
مد يدينه برجفه شوق رفع فهودي الصغير بين يدينه .. رفعه لانفها واستنشق ريحته ..
قبله بحنان على خده .. وضمه لصدره .. الممرضة تذكرت ورفعت راسها من بين الاوراق ..
طالعة بسند من فوق لتحت وابتسامة اعجاب على وجهها .. ناسية انه متزوج وذا ولدة ..
سند بهدوء رجع فهد بالحاضنه .. الممرضة الفلبينية اخذته ورجعته في مكان ..
سند سحب نفس عميق لصدره .. رفع يدينه لوجه وضمها على انفه .. ما زالت ريحته بيده ..
ابتسم على كان راح يضحك لو ما انتبه ان فيه عيون تراقبه .. صد عنها وطلع من قسم الحضانه ..
.. و وجهه متغير .. اللي يشوفه قبل ساعات ما يقول انه هو نفسه الحين ..







ــــــــــــــــــ





صباح يوم جديد ..




بجدة ..
الساعة .. 8:00 ..



بيت منار ..



منار بفرحة / والله ما تصدق قد ايش فرحت بشوفتك ..
راكان ابتسم بهدوء / حبيبتي .. طمنيني عنك .. وكيف ظهرك ..
منار كانت ببتكلم .. بس قاطع كلامها عمر .. بلهجته الجداوية / والله اختك مجنونه ..
الدكتور يقول لها ممنوع تشيلي حاجة ثقيله .. هي تعاندوه وتشيل .. " وهو يفتح عيونه وكانه مفجوع " ..
يا اخي شايله شنطة قد كيدا .. " وهو يسحب خدادية كبيرة طايحة بالارض " .. وحاطة فيها تسريحتها كلها ..
بلاهي ايش تبغي بدي الحاجات .. تقولك بلكن انعزمنا ... وبلكن وبلكن .. حاجات .. " هز راسه بعدم الرضا " ..
اصعب حاجة بالحياة هي فهم عقل الحرمة .. لا كمانا .. " وهو يرفع يده للأعلى وكانه تذكر مصيبة " ..
قالها الجزمة الكعب لا تلبسيها .. وهي كانت تلبس كعب قد كيدا .. " وهو يرفع اصبعه ويشير لمنتصفه "..
دحينه تلبس لك كعب قد كيدا .." ,هو يشر بطول كف يده " .. " وبقهر " .. ما ادري هي تعاند مين بصحتها ؟؟ ..
الدكتور .. وهو يهتم ليكي انتي اللي بتتوجعي وبتخسري صحتك .. " وبخبث " .. وزوجك ..
منار تطالعه بنظرات عدم الرضاء استغربت من العبارة الاخيرة / انته .. ليه ؟؟!!!
عمر بخبث / اكيد راح اتزوج عليك .. انا ايش ابغى بوحدة مريضة ولا هي قادرة على حاجه ..
منار شهقت بقوة وهي تفتح عيونها للاخير .. وبحدة / كذا طيب ياعمروة اجل خلك لحالك هينا ..
وانا ابي اروح مع اخوي .. وما راح ارجع اللين انت تحب رجولي وتتسامح مني .. قال اتزوج عليك قال ..
راكان ابتسم وهو يطالع الساعة .. وقف وبهدوء / يالله يا دوب اوصل للمطار .. والحق طيارتي ..
منار بضيق / راكان .. " طالعت بعمر يعني ممكن تخلينا لحالنا " ..
عمر وقف / انا الي راح اوصلك للمطار .. " راكان كان بعترض " .. والله محد يوصلك غيري ..
" وطلع بسرعة قبل لا يحلف راكان عليه " .. منار قربت من راكان ..
منار وهي تحط يدها على كتف راكان و بخوف / راكان احلف لي .. انه مافي شي كبير صار لنايف ..
راكان تنهد بضيق يوم تذكر نايف .. وبهدوء / بخير ومافيه الا العافية .. بس شوية خدوش علشان الحادث ..
منار بنبرة مهتزة / انا صحيح بعيدة عنكم .. بس احبكم كلكم .. واعرف كل واحد فيكم من عيونه ..
انت فيك شي مضايقك ومزعلك حيل .. ايش اللي مضايقك ياروح اختك ..
راكان ابتسم وهو يسحبها لحضنه ويضمها .. صحيح منار ماقضت كل عمرها معاهم .. بس عاشت الكثير معاهم ..
راكان بهدوء وهو يبعدها / لا تفكرين فينا .. انتبهي لصحتك .. ولا تعاندين .. " وهو يقرص انفها " ..
و بعد ما تشدين حيلك وتطيبين تعالي لنا .. " ابعد يده .. و بحزم " .. واياك تضغطين على زوجك ..
اذا مو فاضي يجيبك لا تجين لحالك .. والله ان جيتي لحالك لازعل عليك وما ادخلك بيتي ..
منار بضيق لانه خرب كل ماخططت له .. / راكااااااان .. اذا ابي انتظر عمر مطوله وما زرتكم ..
راكان بحزم / مناااااار .. الا زوجك .. شكله حباب ورجال يعتمد عليه ويحبك .. لا تخربين بيتك ..
" حط يده على ظهرها ومسح عليه بحنان " .. يا الله وانا اخوك انتبهي لنفسك ولزوجك .. اشوفك على خير ..
منار والدموع بعيونها / توصل بسلامه .. سلم لي على العنود ونايف وزياد وساره وبوسلي الصغار ..
راكان قبل جبينها وهو طالع / ان شاء الله .. فمان الله .. " وطلع " .. منار بعد ما قفلت الباب انفجرت بكي ..
اول مرة تشوف راكان بذا الحال .. شعر لحيته مو مرتب سواد تحت عيونه ووجه هزيل واضح رسوم الهم عليه ..






ـــــــــــــــــ





بيت ابو سطام ..



العنود خرجة من غرفة نايف ..
من بعد صلاة الفجر .. فطرت نايف و زياد وسارة .. زياد طلع لشركة الفارس اللي بدا يداوم فيها ..
وسارة راحت للمدرسة اعطت نايف الادوية ونظفت الجروح وغيرت الفات والصق ..
وبعد ما نام نايف .. طلعت .. .. اطفالها نيام بجناحها .. زهرة عند زوجها تفطر معاه ..
توجهت لصالة عند جدتها ام سطام .. دخلت بهدوء واستغربت ان جدتها جالسه لحاله ..
العنود / السلام عليكم ..
ام سطام وترمس القهوة قبالها / هلا وعليكم السلام ..
العنود بستغراب وهي تسحب برقعها و تجلس جنب جدتها / يمه ليه جالسه بالحالك هينا ..
ام سطام بحنان / مو بالحالي .. مياسة توها مشت راحت لاخوها سلطان عند جدك بالمجلس ..
وهيفاء راحت دوامها عسى ربي يرزقها بالولد الصالح .. الا كيف نايف .. وراكان ما كلمك ..
العنود تنهدت بضيق فحال اخوانها كل مرة يزود سوء .. نايف اصبح دائما شارد الذهن وعصبي ..
وكثير السؤال عن والدية .. والحجج بدات تقل وتوضح بانها اكاذيب .. زياد وشروده الدائم .. وخوفه الواضح ..
ولا تعلم لما .. هل يهدده احد .. هل توقعاتها بان احد يريد لهم الضرر .. لما صلاح ينفي ذالك ..
ولما اخبرها بان الوضع امن .. لما لا تشعر بهذا الشي .. راكان يرفض فكرة الحراس .. وزياد اعترض ..
ولا تستطيع ان تضعهم لسارة .. لا تريدها ان تنتبه لوجود خطر حولها ..
يكفي بان كل صباح زهرة و صبري يوصلانها للمدرسة .. وهي منزعجة .. تريد الذهاب مع اماني و روان ..
ستجن .. والله ستجن .. اصبحت لا تنام نوم الهني .. تصحوا بنص نومها فزعه .. تطمان على اختها واطفالها ..
وعلى جدتها و نايف واخوانها .. وتطمان خلسه على جدها ومن ينام عنده .. جدها " ابوسطام " ..
من بعد خروجه من المستشفى استقرا بالمقلط .. منها يبقى عندها احد شباب العائلة للاهتمام بصحته وتلبيت ما يحتاجه ..
ومنها يستطيع الضيوف زيارته بسهوله .. تذكرت ليلة اختفاء راكان قبل ثلاثة ايام .. فجاة اختفاء ..
وبعد ساعت جنون طوال .. كادت ان تنهار اعصابها .. وسط بكاء سمر .. و الاوهام التي سيطرت عليها ..
لياتيها الخبر بعدها بانه بمكه .. لما ذهبت لهناك فجاة .. اعرفك ياراكان كما اعرف كف يدي ..
تنبهت ليد جدتها الدافئة على كفها البارده .. التفتت على جدتها وابتسمت بتعب / .......
ام سطام بحنان / تعالي حطي راسك هنيا .. " وهي تشير على حجرها " ..
العنود ابتسمت ولبت الطلب بدون اي اعتراض .. كانت بحاجة ان تشم رائحة والدها .. ان تشعر بحنان امها ..
ان تشعر بدفاء جدتها .. اشتاقت لتلك الايام .. ايام مليئة بالحب و السعادة ..
سحبت نفس طويل لعله يطف القليل من الهدوء لجوفها .. حست بيد ام سطام وهي تحاول تسحب شيله العنود ..
العنود رفعت راسها شوي و سحبت شيلتها ورجعت راسها لحجر جدتها .. الجده بدات تمسح على راس العنود ..
و شعرها وهي تقرا الايات .. شايفتها هالايام زايد تعبها وهمها .. ما تدري هو لحال اخوها والا لشي ثاني ..
ثواني لتسمع صوت تنفس العنود يعلن دخولها لنوم عميق .. ابتسمت وهي تتخلل اصابعها شعر العنود ..
الاسود الحالك .. العنود كانت نايمه على جنبها الايمن .. الجدة وهي تشوف زهرة اشرت لها بصمت والهدوء ..
زهرة اشرت براسها وذهبت لجناح العنود تشوف الصغار .. الجدة رجعت تطالع لشعر العنود الاسود الناعم الطويل ..
وهي تسمي وتذكر الله .. عقدت حواجبها وهي تشوف الشعر اللي فوق الاذن " نسميه الصابر " ..
انزلت راسها وهي تركز النظر .. لتفتحه للاخير بصدمة .. رفعت طرف الشيلة بيدها اليسرى لتكتم شهقه ..
قد تستيقظ العنود منها .. انسابت الدموع من عينيها .. سمعت صوت خطوات رفعت راسها واذ سلطان ..
اشرت له بسكوت .. دخل سلطان بهدوء والقى السلام بهمس فانحنى وقبل راس ولدته وجلس بجوارها ..
سلطان يطالع وجه العنود الذي بدا يوضح عليه ملامح الارهاق والتعب والهم .. وبحزن / تعبانه ..
ام سطام وهي تنزل الشيلة على عيونها حتى لاينتبه لها سلطان .. لكن سلطان انتبه .. همس بخوف / يمه ..
ام سطام اشرت له بيدها اليسار ان يتركها لكن سلطان رفض .. وبهمس / يمه .. دخيلك .. لا تخوفيني .. ليش هالدموع ..
ام سطام بعد ان استطاعت ان تتمالك شهقاتها .. بصوت توغل به الحزن وتسلطن .. بهمس ليخلو من الوجع / عيال اخوك ..
سلطان صمت بحزن .. هو ايضا يعلم بحالهم المتعب والحزين .. ولكن لم يستطع ان يعرف ما بداخلهم ..
كل واحد منهم يستوطنه شي من ذالك الاخ الغامض الذي لم يستطع احد ان يعرف كيف يفكر ..
وهو يعرف بحال الجميع واسرارهم .. كان يظن سلطان بانه يعرف بحال الجميع ..
ولكن ما اخبرته به مياسه الان افاقه من حلم كان يعيشه من سنين طوال .. سطام .. آآآه يا اخي رحلت وتركتنا لضياع ..
ام نحنن تركناك لضياع .. انتبه على امه وهي تطلب منه ان يرا شي بالعنود ...
نزل راسه وركز النظر على ما تشير والدته .. ليرفعها وبهمس موجع .. / شيب يمه ..
ام سطام بوجع هامس / والله انه ما جاها كذا .. هالبنت شافت شي شيب راسها ..
سلطان تنهد بضيق / لا حول ولا قوة لا بالله .. " كان صوت مرتفع قليلا .. لتفزع تلك من منامها وتجلس بهلع "..
ام سطام تضمها بسرعه .. / بسم الله عليك يمه .. علامك ..
العنود التفتت حولها بخوف .. كان حلم .. انتبهت لنظرات عمها المتفحصه .. وبخجل ..
وهي تحاول تلف لف شعرها الطويل .. الذي فتح جميعه ليتناثر على اكتافها ووجها وليغطي ظهرها و وصل للارض ..
ابتسمت بخجل وهي تسحب الشيلة .. وبصوت مرتبك / اا .. هلا عمي .. " وقف لتقبل راسه "..
سلطان ابتسم بحنان / ارتاحي وانا عمك .. ارتاحي .. ماني بغريب ..
العنود ابتسمت بخجل / والله جدتي قالت تعالي بحضني .. وقلت ابي اشوف سر رعد بهالحضن والا ادري كيف نمت ..
ام سطام بحزن / كان حضن سطام قبل .. وكان يجلس فيه وينام اكثر من رعد .. الله يرحمة ويسكنه فسيح جنانه ..
الكل / امين ..
سلطان يطالع للعنود وهي تصب لهم قهوة .. وبداخله .." والله ما تنلام يا بتال على جنونك بها .. " ..
تنهد بضيق / حسبي الله ونعم الوكيل .. " العنود رفعت راسها تطالع عمها باستغراب " ..
سلطان ابتسم وبحنان / وين الصغار خلني اتصبح بهم قبل لا اروح الشركة ..
العنود ابتسمت وهي تقف / ابشر الحين اجيبهم .. " و راحت لجناحها "..
سلطان بهمس لامه / يمه .. ما كلمتيها ..
ام سطام بضيق / وين اكلمها وانا امك .. انت ما شفت حالها .. خل الامور تهداء وبعدها اكلمها .. الا بتال يدري ..
سلطان بهدوء / ايه .. وهو اللي قال اكلمك .. تكلمينها .. هو كلم ابوي واقنعه ..
ام سطام / ما يلام .. ابو ويبي يلم عياله بحضنه .. هو الله يهداه ما تعوذ من ابليس وقت الغضب ..
وظلم البنية .. ها هذي هي الحقيقة طلعت وهي مالها ذنب .. كل الذنب على بنت خالتها ..
سلطان يهز راسه بقهر / وبعد امه .. امه تحمل الاثم الكبير ..
ام سطام بحزم / لا ياوليدي .. لا .. الجوهرة مالها دخل .. هي ضايقه من ولدك يوم خطب وملك ولا قالها ..
سلطان يطالع لامه بنظرات .. وبداخله " تبين تنظفين صورتها يمه .. خلاص .. الجوهرة حرقة صورتها .. " ..
التفت على صوت صراخ الاطفال .. ابتسم بحب لهم .. وقف وتوجه لعربيتهم .. سحب الظبي وقبلها ..
العنود حملت سلطان الصغير ونزلته بحضن جدتها ..
ام سطام بفرحة / صبحهم بالخير .. يا هلا ويا مرحبا .. تو مازان صباحي يوم شفتك ..
" وهي ترفع جاهدة سلطان .. العنود رفعت سلطان لتقبله الجدة " ..
ابو سطام ينزل الظبي على الفرشه لتعود الظبي للبكى التقط سلطان من العنود لتلتقط العنود الظبي لتقفها وتاعبها ..
سلطان يضحك / ههههههههه ما تبي تنسدح تبي العب ..
العنود بضحك / عودوها البنات على المشاوير والتنقز .. وصارت ما نحطها على الفراش الا بكت .. حتى سلطان ..
سلطان يحاول يمسك القلم اللي بجيب جده ويشده .. وسط ضحكات سلطان الجد والجده ..
سلطان وقف ونزل سلطان لعربيته ليصرخ الصغير بانزعاج .. سلطان بضعف نزل واخذه / والله ما يبكي ..
" التفت على العنود " .. ان ابي اخذه معي .. جهز اغراضه ..
العنود بخوف / وين بتاخذه ..؟ .. يا عمي يتعبك ..
سلطان بفرحه / لالا مو تاعبني .. انا رايح لشركة .. وكلها ساعة وارسله لك .. ابوه وعمامه هناك ..
العنود كانت بتتكلم بس فرحت عمتها وهو يتكلم مع سلطان اجبرتها على الطاعه ..
اخذت الظبي ورجعت للجناح .. جهزت رضعه لسلطان وطلعت جاكيت صوفي مع قفازات مع غطاء لراس وشال ..
ورجعت لعمها والظبي بيدها .. لبست سلطان واعطت عمها رضاعه .. وبابتسامه / عارفه لوسخ ما تقدرون تغيرون له ..
سلطان / ههههههههه ما نعرف لشي وانا عمك ..حتى الرضاعةة يمكن ما نعرف لها ..
العنود / ههههه علشان كذا الله و رسوله اوصوا بالام اكثر من الاب ..
سلطان / والنعم بالله .. يالله سلام .. فمان الله ..
العنود بخوف / فحفظ الرحمن .. استودعتك الله الذي لا تضيع ودائعه ..






ــــــــــــــــــ



بالمستشفى ..


بجناح رنيم ..

ام سند بعصبية / انتي بتجننيني .. فيه ام بدنيا ما تبي تشوف ولدها ..
رنيم بدموع / ايه فيه انا ..
سند الغضب تملكه صرخ بقوة / انت مانتي صاحية .. والله والله والله .. ان ماسميتي بالرحمن وارضعتي الولد ..
لتشوفين شي عمرك ما شفتيه .. تراك ما تعرفين جنون يا رنيم ..
رنيم بجنون صرخت / ماااااااااااا اااااااببببببببببببببببببببيه اطلعوا اكرهككككككككككككككم ..
دخلت الدكتورة و الممرضة.. الدكتورة بهدوء / السلام عليكم ..
الكل زفر بهدوء / وعليكم السلام ..
الدكتورة / لو سمحتوا ممكن تطلعون برا .. " تقصد ام سند وسند " ..
طلعت ام سند وسند .. وبقيت الدكتورة والممرضة اللي باشرت بعملها .. قاست الحرارة والضغط ..
وسجلتهم و وقفت على جنب .. الدكتورة بهدوء لرنيم مع ابتسامة / الحمد الله على السلامه ..
رنيم بجمود / الله يسلمك ..
الدكتورة بهدوء / فيه شي متعبك او تبين تسالين عنه ...
رنيم بجمود / ابي اطلع .. متى اطلع من هينا ..
الدكتورة ابتسمت / اليوم او بكره بس ننتظر بعض نتائج التحاليل .. وبعدها تطلعين ..
رنيم تنهدت بضيق وصدت عنها .. الدكتورة راقبت حركاتها وطلعت .. شافت ام سند وسند جالسين بصالة الجناح ..
الدكتورة بهدوء / الحمد الله على سلامتها ..
سند وام سند وقفوا / الله يسلمك ..
سند بهدوء / متى راح يكتب لها خروج ..
الدكتورة / ننتظر بعض نتائج التحاليل لا تنسى انها تعبت كثير بالولاده و طولت .. عن اذنكم ..
سند هز راسه / اذنك معاك .. شكرا ..






ــــــــــــ




البارحه يوم كلـن نـام يـا نايـف
اخوك ماهـوب لا نايـم ولا واعـي

يحوف قلبه من همومه ميـة حايـف
من غير هـمٍ قديـمٍ بيـن الاضـلاع

همٍ يزعزع جبـال طويـق والطايـف
مخفيه لي مدةٍ مـع باقـي اوجاعـي

لا شك ماني من غدر الزمـن خايـف
اعرف دخولي بعدما اعرف مطلاعـي

لكن الايـام منهـا خاطـري عايـف
لو انهـا تجربـة عمـر وتمتاعـي

يلوفني عن مقاصد خاطـري لايـف
وامشي مع الدرب وعيوني لمرجاعي

لا عاد تنشد عيوني ويش انا شايـف
مافي عيوني يسولف لك عن اوضاعي





بيت ابو سطام ..




دخل راكان بهدوء لصالة .. وبصوت جهوري / السلام عليكم ..
الكل / وعليكم السلام ..
راكان انحنى وقبل راس جدته .. وقبل العنود على خديها و سمر واخذ شيخه لحضنه ..
وبعد السؤال عن الحال والاحوال .. وقف وتوجه لغرفة نايف ..
العنود وقفته عند مدخل الغرفة .. بحزم / لحظة ..
راكان وقف والتفت عليها بتعب / لا تسالين .. ولا تقولين شي .. تعبان و مالي حيل ابد ..
تركها ودخل لنايف القاء السلام .. وساله عن الحال ورجع لغرفته ..
العنود كانت تراقب كل تحركاته ونظراته بينه وبين نايف بنظرات تفحص .. متاكدة انه فيه شي صار ..






ــــــــــــــــــــــــــ





بعد العصر ..



بيت ابو عناد ..



ابو عناد وام عناد .. و عناد و بدر بالصالة امام التلفاز ..
عناد وهو يشرب من فنجان الشاهي / وين البنات ..
ام عناد / ابرار راحت مع بنات عمها لرنيم .. وشجون تقول تذاكر عندها اختبارات الله يوفقها ..
بدر بستغراب / لا اله الا الله .. كل اللي في البيت تغيروا من بعد ما سافرت ..
ابرار صارت تسولف وتطلع ورجعت لحيويتها .. وعناد صار يمزح ومن زمان ما عصب ..
وامي ما شالله عليها احلوت وتختخت وابوي بيستخف عليها .. وشجون عقلت ..
" وبضحكة " .. ليكون انا للي كنت مسبب لكم الجنان وانا ما ادري ..
عناد يلتفت له وبضحكة / اقول اذكر الله لا تصكنا بعينا الا كلنا طايحين ..
بدر / ههههه قايلها قبل لا ابدا كلامي .. وها اعيدها .. ما شاء الله ولا اله الا الله وتبارك الرحمن والله يتمم هالعقل ..
الكل / ههههههههههههه
ام عناد بابتسامه وحنان / والله يكمل فرحتنا و اشوفكم وعيالكم يالعبون حولكم ..
ابو عناد بابتسامه / امين .. وخلاص هانت .. الحمد الله عمي طلع بسلامة وولد سطام وهذا سند ولدت حرمته ..
وان شاء الله بتم باقي الامور .. برجعة راشد .. ويملكون العيال ..
عناد كان ماسك فنجالة ورافعه لفمة يشرب منه .. شرق من الكلام الاخير اللي سمعها .. وبصدمه / كح كح .. نعم ..
ابو عناد بستغراب / ايش اللي نعم .. بسم الله عليك ..
عناد يحاول يهدي اعصابه / يبه .. ممكن توضح الكلام الاخير ..
ابو عناد بستغراب / ايت كلام .. " وبحزم " .. انا خطبت لكم من بنات عمك راشد .. انت ريهام وبدر رنا ..
وبس يشد حيله عمي تروحون تسون التحاليل ثم تملكون .. وخلاص قضينا ..
عناد يوقف بصدمة ممزوجه بعصبية / ايش اللي قضينا يبه .. اول شي متى خطبت .. وحنا وينا فيه .. وليه ما قلت لنا ..
ابوعناد بعصبية / عناااد ... الظاهر نسيت نفسك .. انا ابوك مو انت ابوي .. وبعدين انت كل ما قالنا لك نبي نزوجك ..
قلت ما ابي وما ادري ايش .." وبحدة " .. وهذا اخر كلامي يا عناد اسمعه زين .. انا خطبت لك ..
وبتم الامور غصب عنك .. وان رفضت والا سويت سواياك الشينه .. والله لغضب عليك ليوم الدين ..
وهذا الكلام لك ولاخوك .. " بدر ساكت ويراقب اللي يصير " ..
عناد شد على قبضة يده و سحب شماغه اللي على الكنبة وطلع من البيت بغضب ..
بدر بهدوء / يبه ..
ابو عناد بعصبية / ليكون انت مثله ..
بدر بهدوء / لا يبه .. بنت عمي وابيها .. وعناد بعد ماهو معيبها .. بس انت الله يهديك طريقتك كانت خطاء ..
ابو عناد بعصبية / ما بقى الا تعلموني كيف اتصرف .. هذا اخرتها .. " وقف بغضب وتوجه لمكتبه "..
بدر / لا حول ولا قوة الا بالله ..
ام عناد بخوف / يا ربي سترك .. ابوك معاه الضغط وانتم ازعلتوه .. عسى بس ما يرتفع .. " وقفت ولحقت زوجها "..
بدر يراقب مشي امها المتثاقل والغريب .. رفع حاجب .. و وقف متوجه لغرفة شجون ..





ــــــــــــ


في المستشفى ..




سند جالس بصالة ويسمع كلام امه و صرخات رنيم الغاضبة ..
دخل بغضب وهو يرفع يده .. / انتي بتبلعين لسانك والا والله لصفعك كف يهد فمك ..
...... من خلفهم / السلام عليكم ..
الكل التفت على الباب / وعليكم السلام ..
ام سطام وهي تعتكز على عصاتها / ايش بلاكم ..
سند بغضب يبتعد عن رنيم وهو يتوجه لجدته .. / بنت بنتك فضحتنا .. مغير تصارخ وما تبي ولدها ..
" راجع بحرج وهو يشوف العنود تقف خلف جدتها .. قبل راس جدته سريعا وخرج من الغرفة ..
توقف للحظه عند روية الممرضة تدخل بـ " فهودي " .. ليقف بصالة الجناح ويسحبه له " ..
الممرضة / هدا مدام لزم فيه ردء بيبي .. " هذي الحرمة لزم ترضع ولدها << ترجمه سعودية ^_* "
سند هز راسه بسخرية / طيب طيب .. لمن تكون امه صاحية ..
الممرضة رمشت بعيونها تطالعه بستغراب وبعدها طلعت وهي مو فاهمة شي ..
ام سطام والعنود بعد السلام والتهنية والتحمد لها .. ام سطام بفرحة / وين الولد ..
" التفتت لسند ".. وبفراحة / هاته .. هاته .. خليني احبه واعطه هديته ..
سند وهو حاملة بين يدينه وبفرحة .. " شوفت فهد تنسية كل اللي يصير " .. / ما نبي الا سلامتك يالغالية ..
ام سطم اخذت الولد وهي تسمي وتذكر الله .. سند منحني على الجدة وفهد بين يدينه .. والعنود خلفه بمسافة بعيدة ..
العنود جالسة بطرف السرير .. رنيم بهمس / ما ابيه ...؟
العنود باستغراب وهي تهمس / من .. زوجك ..
رنيم بغصة / اثنينهم .. هو وولده .. " وبالم " .. اوجعوني ..
العنود كتمة ضحكتها .. رنيم دلوعه .. وناعمه .. بس تتصرف عكس طبيعتها لسبب مجهول بنسبة لها ..
العنود بهمس / عاد سبحان الله .. شفتي كل الالم وكل اه هذي تمحي لك سيئة ..
والام بعد ولدتها يقولون تتجرد من كل الذنوب وتصير مثل طفلها خالية ..
رنيم بقهر / خلاص ما عاد ابي لا زواج ولا حمل ولا ولدة .. اااااه يوجع موت ..
العنود بهمس / رضعتيه ..
رنيم بغضب / اقولك ما ابيهم تقولين رضعتيه .. انا ما شفت شكله ..
العنود ابتسمت وصدت عنها .. وبهدوء / عمتي ممكن تعطييني الصغير ..
سند حس بحرج .. مد يده لامه وكان بيطلع .. بس جدته امرته بان ياخذ السلة ويشوف اللي فيها ..
العنود توها تاخذ الولد .. بصوت هدي / ما شاء الله تبارك الرحمن .. " توقفت فجاة .. وبتمثيل الاستغراب " ..
عمه .. ايش فيه لولد .. " ام سند تقرب بخوف .. وسند ترك السلة والتفت لها بخوف .. تاكدت ان الكل يصغي لها "..
ام سند وهي تطالع بملامح الولد .. وبخوف / ايش فيه ..
العنود تراجعت للخلف وجلست على الكرسي القريب من رنيم .. وما زالت على نبرة المستغربه / ما ادري ..
" وقفت " .. اشوف شي .. " تقدمت من رنيم ووضعت الطفل بحضنها رنيم كانت تطالع بملامح الطفل "..
العنود اقتربت من عمتها لتهمس / ما فيه الا الزين ربي يحفظة بس ذي خدعه للدلوعه علشان تاخذ ولدها ..
رنيم عيونها تطالع بوجه فهد .. احساس غريب .. كهرباء سرت بجسمها .. سببت لها رعشة ..
ام سند همست لسند بانها مزحه .. لتتقبل رنيم ولدها .. العنود تقرب من رنيم وبهمس / ما شاء الله .. الله يحفظة لك ..
رنيم حست بغصة تصل لبلعومها .. ودموع امتلات بها عيناها .. العنود بهمس / رضعيه راح ترتاحين ..
رنيم رفعت راسها للعنود .. العنود بهمس / طلعي صدرك و لقميه فمه .. وراح تحسين بشي جميل ما ينوصف ..
سند طلع من الغرفة .. وام سطام وام سند .. العنود جلست جنبها .. و بدات تعلمها كيف ترضع ولدها ..
رنيم بخوف بعد ما ان بدا فهد بصراخ / ما ينزل حليب .. ايش اسوي .. خلاص نادي الممرضة ..
العنود بهدوء / هشششش .. انتي استرخي وحني على ولدك راح ينزل ..واستغفري .. يالله لا تتوترين ..
رنيم بعد محاولات استطاع فهودي ان يمسك بثدي رنيم ويبدا يرضع ..







ـــــــــــــ






صباح يوم جديد ..



نايف قبل يومين .. علم بوفاة والدية اخبره راكان والعنود ..
بكاء بكائا مرير مصحوب بانين موجع .. ليلة كامله وهو يبكي ويان ..
وبعدها تجلد بالصمت .. ولم ينطق بكلمه واحدة ..
العنود وراكان اصبحا ملزمين له ..




خرجت رنيم من المستشفى قبل يومين .. وقررت ام سطام انها تنفس عندها ..
مياسة مازالت غاضبة من رنيم ..


سند جالس على الكنبة .. وبحضنه فهد .. من لمن طلعت ما زارها ولا اتصل ..


رنيم بقهر / وليش جاي اجل ..
سند ببرود / جاي اشوف ولدي .. ما اشوفك انتي .. " قبل فهد وابتسم و بداخله ..
( ادري انك عارف اني مشتاق لامك .. بس وانا ابوك امك زودتها ولازم لها شر الرسن وعسفها ) ..
انزل فهد على سريرة ووقف " .. و بهدوء / محتاجين شي ..
رنيم بقهر مع عصبية / لا مانا بحاجيك .. " وصد عنه وهي تطالع لشباك الغرفة "..
سند ببرود / احسن .. " وطلع من الغرفة وبعدها من البيت .. وابتسم ابتسامه عريضة "..





ـــــــــــــــــ






جناح العنود ..



العنود بهدوء وهي تسحب برقعها / زهرة ... خلي سارة تروح لنايف اللين اتحمم واخلص ..
زهرة بهدوء / بس سارة للحين ما رجعت ..
العنود التفتت بسرعة على زهرة وبحدة / نعمممممم ..
زهرة ارتبكت من حدة العنود / ااا .. ساره ..
العنود رجعت ربطت برقعها بسرعة وراحت لجناح عمتها مياسة .. لتصادف روان واماني جالسات بجنب بعض ..
العنود وهي تجول بعيونها فالجناح .. بخوف وترقب / وين سارة ..؟
اماني وروان بستغراب / ما جات لسع بـ....
العنود تصرخ بخوف ورعب / وين راحت " لم تسمع لاجابتهم وهي تركض خارج المنزل لتنادي على راكان بجنون " ..
العنود بخوف / راكان .. راكان .. " راكان الي توه طالع من غرفة نايف رايح يجيب بعض الادوية اللي تخص نايف " ..
راكان تقدم لها برعب .. / بسم الله .. ايش فيك ..
العنود برعب والفكرة بدات ترتسم امامها والهواجيس بدات تصيب / سارة .. سارة ما رجعت من المستشفى ..
يمكن انخطفت .. الا اكيد .. انا قلت لك .. قلت لك .. " راكان يطالع باخته بخوف على حالها .. ضمها لصدرة " ..
راكان / العنود بسم الله عليك اهدي .. وسارة طيبه ..
العنود تبتعد بخوف وهي تحس بان الارض بدات تهز من تحتها / كيف اهداء .... و بخير .... كيف ....
راكان يمسكها قبل لا تطيح بالارض .. وبخوف عليها / العنود اسمع .. سارة مع عمتي مياسة ..
البنت ارتفعت حرارتها والمدرسة اتصلت على البيت وكلمتهم عمتي وراحتـ....
العنود حست بان ريقها نشف و دوخه اعتلت راسها .. ليثقل جسهما بين يدين راكان ..
راكان برعب رفعها بين يده وقت وقف سيارة بتال ووصوله من الشركة ..
بتال بخوف وهو يترجل من سيارته .. و يرفع صوته لينتبه عليه راكان / ابو شيخة عسى ماشر ..
راكان ينزل من الدرجات ويصرخ / الظاهر الضغط .. فقدها الوعي .. ودينا للمستشفى ..






ـــــــــــــــ






بعد شهرين ..






انتهى ..


