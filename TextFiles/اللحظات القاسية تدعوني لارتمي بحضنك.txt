
كان يضربها بدون رحمة منه ماكأنها بنته
الاب : ياحقيرة يابنت الشوارع هذا نهاية تربيتي فيك تسودي وجهي قدام خلق الله يا قليلة الادب
ورجع يكمل ضرب
قولي لي من هو يا واطية

دخل مسرع للبيت وشاف كيف ابوها يضربها
طالعت فيه بنظرة ألم ولوم
: عبد الاله قوله اني مظلومة قوله
يبة حرام عليك والله ماسويت شيء

عبدالاله : يبة خلاص راح تذبحها
الابو : هذه قليلة عليها الذبح
ورجع يضربها في كل مكان من جسمها ويحاول تكون ضرباته على بطنها وهي تصد الضربات اللي على البطن تحاول تحمي الجنين
...................
قبل 3 ساعات
كانت جلنار تمشي بالساحة بتدخل فصلها حست بدوخه وان الدنيا ظلمت وطاحت
لما صحت من النوم كانت بالمستشفى وابوها جنبها ويطالع فيها بقهر وجهه ما يبشر بالخير ابد
طلعوا من المستشفى وهو طول الطريق ساكت ولما وصلوا استلمها ضرب

.......
حاليا
بعد ما تعب الاب من الضرب جلس على اقرب كرسي وهو يطالع فيها بنظرات نارية
الاب : قولي لي من هو الحيوان اللي لعب عليك
من هو ابو اللي ببطنك
جلنار : يبة ..... وجلست تبكي
عبدالاله اكتفى انه يطالع اخته بحزن لوضعها وانه ما يقدر يسوي لها شيء مع انه عارف بكل السالفة

( جلنار بنت كيوت وناعمة عمرها 18 وعندها اخ واحد هو عبد الاله عمره 25 امهم متوفية وما عندهم غير الاب القاسي والسكير
عيلة فقيرة مرة وبالموت تلاقي شيء تاكله )
................
في بيت ثاني
محمد : يبة متى موعد السفر
ابو محمد : ان شاء الله بعد بكرة انت جهزت اوراق امك
محمد : ايه كل شيء جاهز
ابو محمد : لا اوصيك على الشركة والبيت
انتبه لاخوانك في غيابي
محمد : يبة ترى خالد وحلا كبار ما يحتاج توصيني عليهم
ابو محمد : ادري بس اخوانك مهابيل واخاف عليهم يتورطوا بمشاكل
محمد : ههههههههه ان شاء الله يبة لاتوصي حريص
( محمد 28 سنة ولد عم جلنار وعبد الاله
اخوانه خالد وحلا توأم 17 سنة
ابوهم عنده شركة كبيرة بالاصل له ولاخوه بس اخوه خسر فلوسه وباع نصيبه لاخوه حتى يوفر للخمرة
ام محمد مريضة بالقلب وعندها عملية لازم تسافر حتى تسويها )

..................

عند عبدالاله وجلنار

قرب عبد الاله من اخته وحط ايده على كتفها يبي يرفعها عن الارض بس

عبد الاله : جلنار اصحي جلنار
اخذها للمستشفى وتنومت هناك
الاب: انت تعرف من الحيوان اللي سوى فيها كذا
عبدالاله : يبة الله يهديك من بيكون يعني
الاب : تكلم من والله لاقتله واقتلها
عبدالاله : يبة محد قرب صوب اختي غيرك
الاب انفجع بالكلمة هذه : شلون يعني
عبد الاله : اكيد ما تذكر لانك على طول سكران ولا تعرف اذا احنا عايشين او ميتين
ترك ابوه مذهول من الكلام وطلع
الاب ما تحمل اللي قاله ولده : معقولة حامل .. حامل مني ... بس كيف شلون لالا مو معقول انا ابوها مراح اسوي هالشيء
تذكر قبل فترة انه دخل على بنته الغرفة وحاول يغتصبها الا ان ولده لحق عليها وطلعه وقفل الباب على ابوه

.................................
عبد الاله
ركب سيارته وظل يسوق بسرعة وهو محتار كيف يتصرف مع ابوه وكيف يطلع اخته من البلوة هذه
واثناء سرحانه بالمشكلة انتبه لسيارة كبيرة تمشي بسرعة وبعكس اتجاهه ( هو اللي ماشي عكس اتجاهها )
ما قدر يتفادى السيارة لسرعته واصطدم بها

وصلت الاسعاف ونقلوا عبدالاله الى المستشفى
فتشوا اغراضه ومع البحث قدروا يطلعوا رقم البيت من جواله بس مافي احد يرد عليهم
ما لقوا غير رقم بيت عمه دقوا وردت عليهم حلا
حلا : هااااااااي
المتصل : السلام عليكم هذا بيت سالم محمد الـ
حلا : وعليكم السلام ايه من يبيه
المتصل : ممكن تعطيني الوالد لو سمحتي
حلا : بابي مش موجود تبي حمود
المتصل : مو مشكلة أي شخص كبير اكلمه
واعطت حلا التلفون محمد
محمد بعد السلام : شنووووووووووو .. متى صار هذا
طيب طيب باي مستشفى
الحين جاي
قفل وطلع طيران للمستشفى
وبعد ما وصل سأل عن الدكتور وخبره عن وضع عبد الاله
دخل على ولد عمه وحزنه شكله ووضعه الجديد اللي راح يعيشه
محمد يكلم ولد عمه اللي نايم : ااااه يالغالي ويش اقول لك الحين
كيف راح تعيش حياتك
ووظيفتك اللي ما صدقت على الله انك تلقاها ... اكيد مراح يقبلوا بواحد مشلول عندهم وخصوصا شغلك يحتاج الى ....
سكت لما سمع صوت الباب
كانت الممرضة جاية تفحص عبد الاله فانسحب هو ورجع البيت وخبر ابوه باللي صار
بحثوا عن عمهم ابو عبد الاله ما لقوه ولا لقوا جلنار تعجبوا معقول يكونوا معاه بالسيارة وقت الحادث و لااحد عرف
بحثوا عنهم بالمستشفى نفسه والكل اكد لهم انه كان لوحده بالسيارة وقت الحادث
........................


انتظروني بجزء اخر
بروح اكمل فطوري


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





عند ابو عبدالاله
توهق بالمصيبة اللي طاحت على راسة فقرر انه يطلع بنته من المستشفى ويتصرف
الدكتور : بس هي للحين تعبانة ولازم تظل هنا حتى نراقب وضعها ووضع الجنين
الابو : ما يحتاج ان راح اهتم فيها ولا اعتقد انتوا بتكونوا احرص على بنتي مني
الدكتور : بس ...
الاب قاطعه : من غير بس راح اطلعها على مسؤوليتي
وافق الدكتور يطلعها بعد مد وجزر مع الابو
اخذها من المستشفى وركب سيارته القديمة وظل يسوق وهو محتار اما جلنار كانت تبكي خوف والم من اللي صابها واللي راح يصير لها بكرة مع الجنين اللي ببطنها
جاتها ذكرة قبل 4 شهور
عبدالاله : جلنار انتي عارفة ان وضعنا من سيء الى اسوء وبموافقتك راح تحلي مشاكل كثير
جلنار بتردد : بس ... وابوي اكيد مراح يوافق
عبدالاله : لاتشيلي هم .. ابوي مراح نقول له راح يتم كل شيء من وراه
انتي عارفة لو وصله خبر انك تزوجتي واحد غني راح يلطش كل المهر ومصروفك من زوجك وانتي ما تصفي على شيء
جلنار انا ابيك تعيشي مثل غيرك ولؤي بيده هالشيء هذا
انتي عارفة انه انسان محترم وطيب ولا راح يقصر عليك باي شيء
جلنار بعد تردد : طيب انا موافقة
تم زواجهم بالسر لان لؤي بعد ماخبر اهله انه راح يتزوج
واستغلوا فترة غياب ابوها بان لؤي يجي يزورها ويجلس معاها
لؤي : واخيرا يا جلنار
نزلت جلنار راسها بحيا وخوف
قرب منها ومسك ايدها : شفيك ترى انا زوجك
حبيبتي طالعيني
ورفع راسها وظل يطالع عيونها وسرح فيها : اااااااه يالغلا عيونك تسحر
ابتسمت وبعدت وجها عنه
رجعت من ذكراها الحلوة مع زوجها على صوت ابوها
الاب: الحين نروح البيت وابيك تجهزي شنطتك وجوازك
جلنار : ليش يبة وين بنروح
الاب: ما يخصك سوي اللي قلت لك وانتي ساكتة
وهو ظل يتصل على معارفة كان يدور حجز على اول طائرة تغادر

.....................................


عبدالاله
صحي من النوم ولقى محمد عنده
فحصه الطبيب وخبره بوضعه الجديد
تأزمت نفسيته كثير وحاول محمد يرفع من معنوياته بس ماقدر
بالاضافة لوضعه الجديد عنده مشكلة اخته اللي لازم يحلها باسرع وقت
خبر محمد ان اخته مريضة بالمستشفى ولازم يكلم ابوه حتى يجي له لانه يبيه بموضوع ضروري
وولد عمه اعطاه خبر انهم بحثوا بالبيت والمستشفيات
عبد الاله : كيف يعني ماشفتهم انا متأكد من اسم المستشفى اللي قلت لك دور من جديد تكفى ياولد عمي
محمد : ان شاء الله بس انت هدي حالك الحين
..................
في اليوم الثاني كان موعد رحلة ابو محمد
الاب : لا اوصيك يا محمد على اخوانك
محمد : يبة اخواني كبار ما يحتاج توصي عليهم
الاب : ايه بس تراهم مهابيل يعني لو نتركهم من غير مراقبة بيطلعوا لنا بمشاكل مالها اول ولا اخر
محمد.. ههههه في هذه صدقت
لا تخاف راح احطهم بعيني
خالد وحلا : ساكتين من الفشلة
وبعد ما ودعوا امهم وابوهم
محمد : احم شرايكم اعزمكم على الغدى
خالد : جد .. يعيش احلى اخ
حلا : يعيش يعيش
محمد : ههههه مصالح امشوا بس يالله
......................
وفي المطعم
حلا : تومي شوف
خالد وهو مندمج بالاكل : هممم شنو
حلا : اقول يالاخو نحن هنا >> تقصد محمد اللي يطالع قدامه سرحان
خالد انتبه للمكان اللي يطالع فيه اخوه كان في بنات كاشفات والزينة عرس ويطالعوا اخوه ويضحكوا
خالد : هههه اقول ميدو تبي تغازل عاد مو قدامنا .. بعدين ننحرف
حلا : ايه خليك قدوة حسنة هههه
محمد : ساكت ويطالع بنفس المكان >>> كان يفكر بعمه وبنت عمه المفقودين
خالد شال كاس ماي قدامه ورش شوي منه بيده وبعدين على وجه اخوه
محمد فز لما حس بالماي ووقف مفجوع
محمد : ااااه شنو هذا
وانتبه لاخوه اللي ماسك ضحكته : يالـ
مسك نفسه لما تذكر انه بمكان عام وجلس يلتفت يمين يسار ويبتسم من الفشلة وجلس
محمد : يالغبي ويش سويت
خالد يحاول يكتم ضحكته : ههه احنا نكلمك وانت هههه الله يهديك
محمد يتلفت يمين يسار : الله يهديني ويش شايفني هاه مجنون ولا مجنون لا قول مجنون
هنا حلا وخالد انفجروا ضحك
حلا : ههه لا مجنون هههههه
خالد : ههههه لا يا تومي مو مجنون الا مجنون هههههههههههه
محمد عصب وقطب حواجبه وقام وهو ساكت ووتركهم واتجه ناحية المخرج
انتبهوا اخوانه وهموا بالخروج
وقفهم احد العاملين : لو سمحت اخوي
خالد : هههه هلا
العامل : الحساب واعطاه فاتورة
خالد : هاه وطالع اخته
حلا : هههه سواها فينا يالله ادفع
خالد : ويش ادفع يالاخو روح لاخوي هو يدفع لك انا ما معي فلوس
سكتت حلا : لحظة اشوفه
وطلعت تدور اخوها وللاسف مالقته
رجعت داخل وعلمت اخوها
العامل واقف وهو واصلة معاه وحاس انهم يلعبوا عليه حتى ما يدفعوا
خالد وهو يمسح على راسه : شوف انا ما معي شيء ... حلا جبتي معاك فلوس
حلا بخوف : لا
خالد : تأكدي من شنطتك
حلا : مافيها شيء وفتحتها وطلعت الاغراض اللي فيها على الطاولة
العامل فقد صبره معاهم : لو سمحتوا يا تدفعوا الحساب او راح انادي الشرطة هم يتصرفوا معاكم
خالد وحلا : شرطة
خالد : لا لا الحين اكلم اخوي يرجع يدفع الحساب
وراح يدق على اخوه والاخر مارد عليه ورجع خايف ولا هوعارف كيف يتصرف
حلا : هاه بشر رد عليك
هز خالد راسه بلا
حلا : طيب مايرد علي انا بعد
خالد : والحل
حلا : نحط رجلنا ونهرب قبل لا تجي الشرطة
العامل تفاجأ من جرأتها قدامه : احم
طالع فيه خالد : طيب .عندك حل انت
العامل : كلم احد غير اخوك المزعوم بس الهرب مو حل
حلا : بس دادي سافر اليوم
العامل : بس عندكم اهل ومعارف غيره صح او لا
نزلوا روسهم تحت يفكروا
حلا .. اي صح دق على ولد عمك
خالد : يالخبلة ولد عمك بالهوسبيتل
حلا : اف نسيت
طيب تصرف سوي اي شيء
العامل فقد صبره واتصل على الشرطة يجوهم
خالد : لا تكفى خلينا نتفاهم بهداوه
طنشه العامل
حلا : اقول هي انت ماله داعي للشرطة الحين اروح البيت واجيب فلوس
وهم طنشها العامل
خالد : وكيف ان شاء الله
حلا : اروح بتكسي
خالد : ياسلام عليك ومن متى نسمح لك تروحي مع تاكسي
حلا : الوضع اللي احنا فيه يسمح
خالد : لاياروح ماما مافي
حلا : طيب روح انت
خالد : واتركك هنا لوحدك مجنونة انتي
في مشكلة : كان هذا محمد
لفوا له اخوانه : محمد
خالد : وين رحت
حلا : مزحتك بايخة ترى
محمد : شفيكم وبعدين انا كنت بالحمام
طالعوا فيه اخوانه وبدوا يضربوه على ظهره وصدره وهم يضحكوا
العامل : احم بتدفعوا الحساب او كيف
محمد : خلود ما دفعت
خالد : لا ما معي فلوس
راح محمد عند طاولتهم وشال محفضته وضرب اخوه على راسه بالمحفضة
محمد : وهذه شنو
دفع الحساب وبعدها توجهوا للمستشفى يزوروا ولد عمهم
...................
الاب وجلنار
وصلوا الى دولة اجنبية ( فرنسا )
كان يدور معاها من مكان لمكان فلا هو يعرف انجليزي ولا فرنسي وبعد ما تعبوا جلسوا على كرسي بالشارع
راحت جلنار لذكرى
لؤي : حبيبتي انا لازم اسافر ابوي تعبان والمفروض اكون جنبه الان
جلنار ماسكة ايده وتبكي : الله يخليك لؤي لا تطول
لؤي : ان شاء الله حبيبتي .. بس انتي الحين امسحي دموعك الغالية
جلنار : موبيدي فراقك صعب
لؤي بحنان : الله يالغالية اللي يسمعك يقول انه سهل علي انا
باسها على راسها وضمها بقوة
همس باذنها : امنتك الله يالغالية
تركها وطلع وهي جلست على الارض تبكي
سمعت صوت شخص يكلمها ولم فتحت عيونها
: هل انتي بخير ؟
جلنار استوعبت ان في شخص غريب والتفتت تدور ابوها
جلنار: يبة
وقفت تصرخ وتنادي ابوها بس لاحياة لمن تنادي
ظلت تمشي بالشوارع ساعات تدور وهي خايفة محتارة وين تروح ماتعرف احد هنا ولا تعرف لغتهم
غربت الشمس وبدأت الشوارع تفضي من الناس
تعبت من المشي والبكاء تحس بجوع وعطش غير الالم في رجلها وظهرها والخوف اللي زاد جلست على الرصيف تتلفت يمكن تلقى ابوها وحطت راسها بين ركبها وبدأت نوبة بكاء مريرة
جلنار : اهئ اهئ يبة وينك انا محتاجتك تكفى تعال
وينك ياخوي انا خايفة
اه يا لؤي انت وعدتني مراح تطول ليش ما رجعت
وينكم انا محتاجة لكم وبدأت تصرخ .. يبة يبة
سمعت صوت واحد يضحك كان يطالع فيها ويقرب منها وكله نظرات خبث
ضمت نفسها ودقات قلبها تزيد : يارب يارب شتبي مني
والرجال يتكلم بكلام ماتفهمه وهو يقرب منها اكثر
زاد الخوف وقفت وبدأت تركض والرجال وقف مكانه وهو يضحك بأعلى صوته
كانت تركض بدون ماتعرف وين هي رايحة الخوف كان مسيطر عليها وشال تفكيرها لمحت ضوء محل كان صاحبه على وشك يقفله
راحت تركض له بتعب وصعوبة : لو سمحت ووقفت تسترد انفاسها
وقف الرجال ينتظرها تكمل وبعدها اشر لها تروح وكمل تقفيل المحل
جلنار : ارجوك ساعدني
فقدت وعيها وطاحت






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





بيت جديد
نايم بسابع نومه وماسك الغطا يلتمس الدفئ
سمع صوت ابوه يناديه بغضب : لؤي اصحى لؤي
قام وفتح الباب وهو يطالع بنص عين ويحك شعره
لؤي : هلا يبة امر
الابو يطالع فيه من فوق لتحت: غسل وجهك والحقني داري
لؤي : ان شاء الله الحين
راح غسل وجهه وظل يتأمل شكله شوي وسرح
جلنار : لؤي تحب اسوي لك لزانيا او بشاميل على العشاء
لؤي : كل شيء من ايدك حلو حتى لو تعطيني ويش ماكان
جلنار : ههههه تتريق مع وجهك
لؤي: يؤ ليش الغلط الحين هذا جزاي امدح طبخك
جلنار : لؤي انت عارف اني ما اعرف اطبخ غير هالطبختين فماله داعي كل يوم نعيد الاسطوانة
لؤي : حبيبتي يكفيني انك تتعبي نفسك وتضيعي وقتك حتى تعملي لي اكل
جلنار : يوووه لؤي ترى ماسويت شيء للحين وبعدين اذا ماتعبت علشان زوجي اتعب لمن
لؤي : فديتك يا احلى واحن زوجة
جلنار : احم طيب ما قلت لي ويش تحب تاكل
لؤي : هههه اغازلها وتصرفني .. ابي اكلك انتي شقلتي
جلنار: ههههه يالله عاد قرر
لؤي : هههههه طيب شرايك باللي يقول لك انه بيعشيك بمطعم
جلنار: تعرف اني مقدر اطلع
لؤي : نطلع بعد ما يطلع ابوك ولا نطول
جلنار : لا لؤي اخاف يجي قبل ارجع وانت عارف انه مانعني من الطلعة الا للمدرسة
لؤي: والى متى كذا اجيك بالخش ولا اشوفك مثل العالم والناس
جلنار: مدري والله مدري
رجع للواقع
ااااه يالغالية متى ارجع واشوفك
طلع من الغرفة وتوجه لغرفة ابوه دق الباب ودخل
لؤي: امر يبة
الاب : اجلس
جلس لؤي : امر
الاب : ويش اللي بينك وبين بنت عمك
ارتبك لؤي : و ويش يعني بيكون .. مـ ما بـ بينا شيء
الاب بصراخ : وتكذب علي وقام واعطاه كف
حط ايده مكان الضربة ونزل راسه
الاب وهو يتنفس بقوة ويتكلم بغضب : زوجة عمك جتني اليوم وقالت لي كل شيء
رفع راسه متفاجأ أن بنت عمه تكلمت
لؤي : يـ يبة اهي اهي ال
الاب : هي شنو يا قليل الاصل
قولي ويش بتسوي الحين
تدري انها حامل
لؤي مو مصدق حامل لا مو معقول ماصار بينهم شيء غير مرة وحدة
نرجع لقبل من بعد ما وصل لفرنسا
كان عمه يطلبه حتى يساعده بالشغل وزياراته لبيت عمه يومية
في يوم راح وماكان في احد غير بنت عمه استقبلته ودخلته البيت
سمر وهي تبتسم : حيا الله من جانا تو مانور البيت
ابتسم لها لؤي : منور باهله
سمر : وانت اهله يالغالي تفضل اجلس ليش واقف
لؤي : معليش مرة ثانية بوجود عمي
سمر : يعني انا ما املي عينك وقربت منه وحطت ايدها على صدره
لؤي وهو مرتبك : لا وش دعوة انتي تمليها ونص
سمر بدأت تمرر ايدها على شعره وخده والايد الثانية لفتها على رقبته
لؤي : انا .. انا لـ لازم ا امشي
سمر وهي تقرب منه اكثر وبدلع : خليك شوي بليز
وكان الشيطان ثالثهم وصار اللي صار
انتبه على صوت ابوه
الاب : رد ليش ساكت
لؤي : يبه هي اللي جرتني لهذا الشيء انا .. انا
الاب : انت شنو .. ويش اقول لعمك الحين هاه
اسمعني زين
اليوم نروح لها المستشفى ونطلبها من عمك فاهم او لا
لؤي : شنووو مستحيل
الاب : مو بكيفك راح تتزوجها غصبا عنك
لؤي وهو متضايق : ليش هي في المستشفى
الاب : صابها حادث
لؤي يفكر بالكلام حامل منه والحين هو مجبور يتزوجها مستحيل هو يحب زوجته ولا يبي غيرها ولا يقدر يرفض طلب ابوه لانه غلط مع بنت عمه ولازم يصلح خطأه حتى لو هي السبب في اللي صار
راحوا المغرب للزيارة وتم كل شيء
سمر كان واضح عليها الفرح اتفق الاباء انه ماله داعي زواج ياخذ زوجته لما تطلع من المستشفى على طول
( لؤي 26 سنة صاحب عبدالاله وزوج جلنار
تزوجها بالسر رجل اعمال صغير
عنده اخت اسمها ملاك بعمر جلنار
واخت عمرها 24 اسمها احلام جالسة بالبيت
وعنده اخ اسمه ادم 22 سنة يدرس طب
ابوه رجل اعمال غني ومستقر بفرنسا مع عيلته حنون على عياله
امه انسانة طيبة لكنها ما تظهر طيبها الا في اوقات الشدة )
) سمر بنت عم لؤي عمرها 20سنة انسانة خبيثة مثل امها تخطط على لؤي حتى تكوش على فلوسه
ابوها محامي وهو الاخ الوحيد لابو لؤي
وامها مادية وتزن فوق راس بنتها حتى توقع لؤي بشباكها لين نجحت )
...................
نرجع الى عبدالاله
محمد : الدكتور قال انه في امل تنجح العملية وتمشي من جديد فليش الخوف
عبدالاله : النسبة %15 ليش اتعب نفسيتي ويمكن ما امشي مرة ثانية
محمد : لا تخلي اليأس يسيطر عليك .. خلي ثقتك بالله كبيرة
خالد : اذا الله اراد لك تمشي راح تمشي حتى لو كانت النسبة 1%
عبدالاله : والنعم بالله .. بس الوقت مو مناسب الحين
محمد : بالعكس هذا انسب وقت
عبدالاله : لا يا محمد .
بالاول لازم الاقي ابوي واختي صار لهم أربع ايام مختفيين
محمد : ابوك واختك وصيت ناس يبحثوا عنهم لا تشيل هم .. كل اللي ابيك تسويه تركز على شفائك الحين وهم اكيد بنلاقيهم
نزل عبدالاله راسه محتار كلام ولد عمه معقول لكن خوفه على اخته مو مخليه مرتاح وخايف ابوه سوى لها شيء او لنفسه
ضميره يأنبه على الكلام اللي قاله لابوه

...................
جلنار
صحت من النوم وتلفتت يمين يسار كانت بغرفة غريبة .
دخل عليها رجال عجوز وكان نفس الشخص اللي كان جنب السوبرماركت لمت نفسها وحطت البطانية عليها عدل خايفة منه
قرب منها وبدأ يكلمها مافهمت عليه شيء
جلس جنبها على السرير وهو يتكلم
انفتح الباب بقوة وكان شاب بالثلاثينات اخذ يكلم الرجال بعصبية . واضح عليهم يتناقشوا بامر وفي خلاف بينهم مسكها الشاب من ساعدها وبدأ يسحبها والرجال الثاني مسكها من الجهة الثانية يحاول يمنع الاخر وهي المسكينة محتارة وضايعة بينهم
افلتوها الاثنين وقربوا من بعض وكانت نبرة الشاب مرتفعة وعصبية يتكلم وهو يأشر عليها
خافت اكثر تحركت من مكانها ووجهت نظرها للباب المفتوح ومن غير ما يلاحظوها الشاب والعجوز تسحبت بشويش وطلعت من الغرفة بعدها بدأت تركض تبحث عن مخرج لين لقته وطلعت وهي خايفة
الغريبين انتبهوا لخروجها وبدأوا يبحثوا عنها وما لقوها العجوز صرخ على الشاب ورمى نفسه على كرسي
الشاب ابتسم ابتسامة جانبية وطلع من البيت يبحث عنها
اما هي تعبت من الركض ووقفت عند محل يبيع زهور كانت فيه حرمة كبيرة بالسن وارتسمت ابتسامة حنونة على وجها لكل من مر عند المحل قربت شوي من المحل بس حست بوجع ببطنها وجلست على الارض وهي منكمشة قربت منها العجوز وكلمتها بالفرنسي بدأت تمسح على راسها وبعدها رجعت للمحل فترة ورجعت ومعاها ولدها
قرب الشاب منها وكلمها انجليزي : هل انتي بخير
اول ماسمعته يسألها عن حالها بدأت دموعها تنزل
قرب منها اكثر وساعدها تقوم ودخلها محل العجوز حاول يتفاهم معاها الا انها مافهمت عليه لضعف اللغة عندها
الشاب : هل تتكلمي الانجليزية
هزت راسها بلا
الشاب : الفرنسية
وهم جاوبته بلا
بان عليه الحيرة كيف يتفاهم معاها الحين
دخل رجال المحل ووقف عندها وهي مغمضة عينها من التعب والالم
طالع في ولد صاحبة المحل وبعدها مسك جلنار وقومها
انتبهت للي مسكها كان نفس الشاب الثلاثيني خافت منه وحاولت تفلت الا انه ماسكها باحكام
ولد صاحبة المحل حاول يبعده بس الثاني قاله شيء وخلاه يبعد عنها ويراقبه وهو يسحبها لخارج المحل
اخذت تصرخ وتحاول تفك نفسها منه بدون فايدة







ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





تعبت من الركض ووقفت عند محل يبيع زهور كانت فيه حرمة كبيرة بالسن وارتسمت ابتسامة حنونة على وجها لكل من مر عند المحل قربت شوي من المحل بس حست بوجع ببطنها وجلست على الارض وهي منكمشة قربت منها العجوز وكلمتها بالفرنسي بدأت تمسح على راسها وبعدها رجعت للمحل فترة ورجعت ومعاها ولدها
قرب الشاب منها وكلمها انجليزي : هل انتي بخير
اول ماسمعته يسألها عن حالها بدأت دموعها تنزل
قرب منها اكثر وساعدها تقوم ودخلها محل العجوز حاول يتفاهم معاها الا انها مافهمت عليه لضعف اللغة عندها
الشاب : هل تتكلمي الانجليزية
هزت راسها بلا
الشاب : الفرنسية
وهم جاوبته بلا
بان عليه الحيرة كيف يتفاهم معاها الحين
دخل رجال المحل ووقف عندها وهي مغمضة عينها من التعب والالم
طالع في ولد صاحبة المحل وبعدها مسك جلنار وقومها
انتبهت للي مسكها كان نفس الشاب الثلاثيني خافت منه وحاولت تفلت الا انه ماسكها باحكام
ولد صاحبة المحل حاول يبعده بس الثاني قاله شيء وخلاه يبعد عنها ويراقبه وهو يسحبها لخارج المحل
اخذت تصرخ وتحاول تفك نفسها منه


بدون فايدة وبالاخير عضته بيده وقدرت تفلت منه وتهرب هو ظل واقف شوي مقهور من حركتها وبعدها لحقها
شافت مجموعة من الناس فدخلت بينهم حتى تفلت منه وبصعوبة قدرت تضيعه
بعد ما عجز يلاقيها عاد ادراجه من مكان ما جاء
...................
عند لؤي
في اليوم الثاني طلعت سمر من المستشفى واخذها فندق لين يقرر وين يسكن معاها واكيد مو مع اهله
كان جالس على السرير وراسه بين ايديه ويفكر
قربت منه وحطت ايدها على كتفه
سمر : حبيبي شفيك
طنشها
رجعت سألته وهو ما رد عليها

قامت من مكانها بعصبية
سمر : اكلمك انا ليش ماترد
طالع فيها نظرات قهر وطلع من الغرفة
كان يمشي بالشوارع حيران كيف يتصرف وويش يقول لجلنار اللي تنتظره يرجع
هو مايحب بنت عمه واللي سوته يخليه يفكر الف مرة انه يستمر معاها خطرت على باله فكرة وقرر انه ينفذها رجع الفندق وقبل ما يدخل الغرفة اللي هي فيها سمع صوت ضحكاتها
سمر : لا تقلق حبيبي هو لن يعلم اي شيء سيبقى يظن انه طفله

:

ههههههه لا بالطبع لم اخبر امي بانه ليس طفله .. لا تنسى امي تريد ان تستولي على امواله وهذا الامر يريحها
حس بقهر وده لو يفجر فيها بس لا راح يخليها هي اللي تطلب الطلاق راح يطفشها لين تكره الساعة اللي عرفته فيها
انتظرها تخلص مكالمة وبعدها دخل وهو مبتسم
لؤي : سمر ماودك نروح البيت
سمر : اكيد حبيبي ... وين بنسكن
لؤي : في بيتي اكيد
سمر : ليش انت عندك بيت غير بيت ابوك
لؤي : اكيد او انتي ناسية اني املك ثروة
ابتسمت له ... جمعوا اغراضهم استعدادا للانتقال الى عش الزوجية
......................
عبدالاله
طلع من المستشفى واخذوه عيال عمه معاهم للبيت
خالد منسدح على رجل حلا ويعبث بجواله ورجله رافعها فوق مسند الكنبة
حلا : اقول تومي ما ودك نطلع السوق
خالد : لا ليش
حلا : لاتنسى الاجازة قريب وبنسافر مع محمد بالاجازة هذه يعني
خالد : مافي مجال انا نطقم باللبس
حلا : ايووووووة
خالد : انا ماعندي مشكلة بملابسي
حلا : بس انا ماعندي لبس مناسب يعني لازم اشتري لي لبس او بنحرم من المتعة
خالد : وشفيها ملابسك
حلا : كلها للدوافير ما تنفع
خالد : خخخخخ اتخيل محمد يعلقك بحبل لو شافك بالملابس هذه
حلا : ايه اضحك شعليك انت انا اللي بخذها علقة مو انت
رمته من رجلها وراحت تركض على الدرج
خالد وهو يحك راسه : ااااااااخ يالخبلة عورتيني
عبدالاله وهو يحرك كرسيه : هههههههههههه مسكينة اخترعت مني
خالد : ههههه تستاهل الخبلة قايل لها تنزل عبايتها معاها ما طاعت
نزل راسه عبدالاله : مسكينة مراح تاخذ راحتها بوجودي
حلا وهي نازله من الدرج : ويش هالكلام عبود ترى ازعل منك بعدين
اذا ماشالك البيت تشيلك عيونا .. احنا الطالعين وانت الداخل
عبدالاله : تسلمي يابنت العم من طيب اصلك
خالد : اوووووه وطلعنا نعرف نتكلم بالاصول تومي
حلا : هههه افا عليك اعجبك
محمد وهو داخل : يالله عاد قام الصبغ
خالد : الا قول غيران
محمد : ومن ويش اغار ياحظي
حلا : لانك مو لاقي لك احد يمدحك
محمد : هههه الحمدلله والشكر مو باقي الا انتظر صبغكم الحمدلله واثق من نفسي
خالد : ام الثقة .. ارحمنا شوي يالمغرور
عبدالاله : لا عاد في هذه مالك حق يا خالد محمد متواضع والكل يشهده له بالشيء هذا
محمد : احم احم ... لا داعي لاداعي عارف اني محبوب واني
حلا : يوووووووه بدينا غرور
محمد : يحق لي والله
ضحكوا عليه وعلى ثقته الزايدة
..................
وصل لؤي وسمر البيت كان في منطقة معزولة وباين عليه محتاج صيانة
سمر متقززة من الريحة والاوساخ اللي مالية البيت
غطت فمها وانفها : لؤي متأكد انه هذا البيت ماغلطنا بالعنوان
لؤي : متأكد ليش مو عاجبك يا
وطالع فيها بنظرات احتقار
خافت سمر من نظراته ورجعت خطوة على ورى الا ان صوت لؤي وقفها
لؤي : على وين يامدام
قرب منها ومسكها من ايدها بقوة لدرجة تركت اثر عليها
لؤي : يالله ابيك تنظفي البيت كله ومن اليوم ورايح مافي طلعة من هنا فاهمة ياحقيرة
ورماها على الارض
سمر تفجأت من تغيره واسلوبه الجديد
لا مو معقول هذا مو لؤي اللي اعرفه
صرخ عليها : فزي تحركي شوفي شغلك
سمر : بس ... بس انا ما ..ما أعرف اسوي شيء
لؤي : هذا الشيء مايهمني تعلمي يالله تحركي
وشالها ووداها الغرفة
بنبرة تهديد : الحين تنظفي الغرفة لك ساعة لو ما خلصتي راح تشوفي شيء ما يسرك ورماها وقفل الباب
ماهي مستوعبة اللي يقوله لا لا شلون انظف القذارة هذه انا عمري ما لمست شيء في بيت ابوي الحين هذا يخليني اخدمه وانظف المزبلة قامت بتردد وخوفا من انه ينفذ تهديده حاولت تشيل الاوساخ كانت في اشياء لزجة ولونها غريب بني على اخضر على اسود تقززت من شكلها ومن ريحتها الكريه
يع مجنونة انا حتى المس القذارة هذه يذبحني ارحم من العفن هذا
بعد ساعة انفتح الباب وقف يطالع بالغرفة ماتغير فيها شيء
قرب منها واعطاها كف خلاها تطيح على الارض وكمل بالرفس في انحاء جسمها
مسكها من شعرها : لما اقول شيء تسويه فاهمة او لا
كانت تبكي من الالم والاهانة وخايفة منه
لؤي وهو يصر على اسنانه : فاهمة او لا
ماردت عليه
قرب راسها للاوساخ اللزجة وحط وجها فيها حاولت تبعده بس هو زاد في الضغط
ابعد راسها : فاهمة او لا ياحقيرة
سمر وهي تكح ومتقززة من الريحة اللي بانفها واللزوجه عليها هزت راسها بايه
تركها : الحين قومي نظفي ولو عدتي الحركة راح اخليك تاكليه و ربي راح تاكليه
بكت من قلب على الاهانة طول عمرها تهين اللي اقل منها صحيح ماهم اغنياء بس وضعهم المادي جيد واهلها موفرين كل طلباتها
اخ ياسمر عمرك ما انهنتي والحين هذا يهينك كذا قامت وبدأت عملية التنظيف وهي كل شوي تحس بغثيان من الروائح والاوساخ وغير الحشرات اللي تطلع من كل مكان بعد ما خلصت جلست على الارض تبكي قهر وتعب
دخل عليها واخذ نظرة على الغرفة
لؤي : روحي نظفي الحمام ابي اخذ لي شور
سمر : بليز لؤي مابي تكفى انا تعبانة
قرب منها ومسكها من رقبتها ورفعها لمستواه
لؤي : لو مارحتي نظفتيه بيدك اخليك تنظفيه بفمك وطلعها لعند الحمام
مجبورة بدأت تنظف وهي موقادرة على الريحة .... كانت قذارة الغرفة ارحم من هذه
الظاهر اللي ساكنين هنا مايعرفوا اي شيء من النظافة واللباقة
اوساخهم في كل مكان وريحة الحمام لا تطاق حاولت تطلع من الحمام لانها ماعادت تتحمل الريحة والشكل بس الباب مقفل ضربته وبكت نادت لؤي الا انه مايرد
جلست تتوسل له يطلعها ويرحم حالها ولما ماشافت فايدة رجعت تنظف وهي تشهق بالبكي لين خلصت وهي منهارة ومخنوقة
فتح لها الباب وابتسم بخبث
لؤي : بدلي ملابسك ونظفي المطبخ وبعدها جهزي لي شيء اكله
ودخل الحمام يتروش
هي مو قادرة تتحمل اكثر مرهقة من الشغل وبدأت الام الحمل عندها
خوفها من العقاب ماسمح لها تفكر او ترتاح بدلت و توجهت للمطبخ وقبل ما تدخل فكرت
راحت تركض للباب الخارجي وحاولت تفتحه يالخيبة الامل الباب كان مقفول
حاولت بالنوافذ وكانت نفس الشيء مقفولة وعليها حديد من الخارج يمنع اي احد من الدخول او الخروج
فقدت الامل وراحت تشوف شغلها
..............
جلنار كانت طول اليوم تمشي تائها و خايفة ترتاح ويجيها الرجال اللي كان يطاردها
التعب اخذ مأخذه وصلت لحديقة عامة دخلتها وجلست عند البحيرة وحطت راسها على ركبها وظلت تبكي واللي يمر عندها يتعجب من وضعها
من التعب غفت من غير ما تحس
حست بحركة جنبها وعلى طول فزت من مكانها كانت في بنت جالسه جنبها
كلمتها فرنسي وجلنار مافهمت فكلمتها انجليزي وهم مافهمت
ابتسمت البنت لها : يعني انتي عربية
فتحت جلنار عيونها على وسعها واخيرا لقت احد عربي
ارتمت بحضن البنت وطلعت كل الدموع
تعجبت البنت من تصرفها بس ايقنت انها ضايعة وخايفة ربتت على ظهرها وخلتها لين هدأت
بعدت جلنار عن البنت جلنار : انا اسفة ماكان قصدي
البنت : لاعادي .... شسمك
جلنار : جلنار
البنت : وانا احلام
اقول جوجو باين عليك التعب شرايك تجي معاي البيت ترتاحي وبعدين تقولي لي قصتك
جلنار : بس
احلام : من غير بس
ومسكتها من ايدها وراحوا البيت
وصلو للبيت كانت جلنار مبهوره بالبيت الكبير والجميل وخايفة من اللي ممكن يصير لها من الناس اللي فيه هل راح يتقبلوها او لا










ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





وصلو للبيت كانت جلنار مبهوره بالبيت الكبير والجميل وخايفة من اللي ممكن يصير لها من الناس اللي فيه هل راح يتقبلوها او لا
دخلوا ولقوا العيلة متجمعة حوالين الاب وهو يحكي لهم سالفة قديمة صارت له
شدت احلام على يد جلنار تطمنها وتقدموا من العايلة
انتبه الاب لهم ووقف عن الكلام
حيتهم احلام بالفرنسي
هذه جلنار وهي تأشر عليها
قامت الام ومدت يدها
عرفتها احلام على امها واللي رحبت بحرارة وباين عليها الارتياح لوجود جلنار
الاب حياها بابتسامة مرحة : واخيرا تعرفنا على صاحبتك يا احلام
ملاك : هاي انا انجل
كانت تتكلم وهي تتفحص جلنار بدقة من فوق لتحت
جلنار لاحظت الشيء هذا وحست بارتباك
ادم : اهلا قرب ومد يده انا الدكتور ادم
جلنار ترددت مو من عادتها تسلم على رجال غريب باليد لاحظ ادم ارتباكها واعتذر
ادم : اسف توقعت ان الامر عادي عندك
جلنار بابتسامة باهتة ومجهدة : اهلا دكتور ادم ... ماله داعي الاعتذار
ضحك الاب : ههههه ماشاء الله من زمان ما قابلت انسانة محافضة
وبعدين يا بنتي انتي صدقتي انه دكتور ... وهو يأشر على ولده
ابتسمت جلنار على تعليقه
ادم : ههههه يبة انا ادرس طب وكلها فترة واكون اشهر دكتور بالعالم
ضحكوا كلهم على ثقة ادم بنفسه
اخذت احلام جلنار لغرفة الضيوف
احلام : باين عليك تعبانة وعلشان كذا بخليك ترتاحي وبعدين نتكلم ... خذي راحتك واعتبري البيت بيتك
طلعت وخلتها لوحدها
اول ما جلست حست بالراحة حطت راسها على المخدة وغطت في نوم عميق
...................
محمد جهز كل شيء لسفرتهم بعد اسبوع يعني بعد ما تخلص امتحانات التوأم
عبدالاله راح مع خالد بيتهم يمكن يلقى خبر عن ابوه او اخته الا ان احد الجيران خبره انهم اخذوا شنطهم وماردوا البيت
تعبت نفسيته خايف ابوه اذى اخته بعد ماعرف انها حامل منه
حاولوا التوأم يطلعوه من قوقعته من غير فايدة
..........
مر الاسبوع كانت علاقة جلنار بالعايلة اللي استضافوها جيدة ماعدا ملاك اللي كانت تغار منها وخصوصا اهتمام احلام وادم منصب على جلنار
بالنسبة لقصتها خبرتهم انها ضايعة ولا اعطتهم اسمها الكامل حست بخوف من انها تفصح عنه بالكامل
عبدالاله صار انطوائي ولا يجلس مع احد وحتى لو اصروا عليه يشاركهم سهرتهم يظل ساكت
لؤي كان مستمر في تعذيب سمر من ترفع راسها لين هو ينام وهي تشتغل بدون راحة وحتى لو ما كان في شيء تسويه يخليها تنظف برى قريب البيت كان مطمن من هذه الناحية كون البيت في منطقة مقطوعة
حرمها من ابسط وسائل الترفيه
لا جوال او تلفون ثابت . مافي تلفزيون . الجهاز الوحيد هو لاب توب له ولا تقدر تقرب منه وحتى لو هو ماهو موجود حاط عليه رقم سري حتى ما تقدر تستخدمه
بالنسبة لاهلها فهو كلمهم وخبرهم بانه بياخذها في رحلة بمطنقة ثانية كتعويض عن العرس
...................
ادم : يبة مراح تسوي حفل صغير للؤي وسمر لما يرجعوا
الاب : ان شاء الله بس خليهم يرجعوا بالسلامة
ملاك وهي تبرد اظافرها : متى بيرجعوا
الاب : ان شاء الله يوم الجمعة
نطت عند ابوها وحاوطته من رقبته وجلست على رجليه
ملاك : بليز دادي كلمه الحين
ادم : اكيد تبي الهدية
احلام وهي توجه الكلام لجلنار : اذا رجع اخوي راح تحبيه مرة
جلنار في قلبها : يكفي ان اسمه لؤي
ااه يا لؤي انت اشتقت لي مثل ما انا اشتقت لك
نزلت دمعة على خدها ومسحتها قبل ما ينتبه لها احد
ادم ما فاتته الدمعة ومحاولة جلنار اخفائها في كل مرة ينذكر فيها اسم لؤي
حاس ان وراها سر ومايبي يضايقها ويفتح معاها الموضوع وخصوصا انه يشوف تأثرها
........................
وصلت طيارة اولاد العم لفرنسا واخذوا عبدالاله الى المستشفى وبعد ماتطمنوا عليه راحوا الفندق
خالد وهو يسترخي على سريره : متى موعد العملية
محمد : ان شاء الله بعد يومين
خالد : على خير تثاوب وغمض عينه ونام بوضعية مو مريحة
كلمه اخوه حتى يعدل من وضعيته بس من غير فايدة استسلم وراح اخذ له شور وراح يتطمن على اخته اللي نامت بالصالة
شالها ووداها غرفتها وحطها على سريرها وتوجه لفراشه يحاول ينام الا ان النوم جافاه لقلقه على ولد عمه وسر اختفاء عمه وبنت عمه اللي شاغلنه طول الوقت وبعد تفكير طويل تعب ونام من غير ما يحس
في اليوم الثاني توجه لزيارة ولد عمه تضايق وهو يشوفه مهموم ومنكسر قرب منه وحط ايده على كتفه يواسيه
قرر الدكتور موعد العملية يوم الجمعة بعد يومين وخلال الفترة هذه بيكون في فحصوات لعبدالاله
شجعه الدكتور وحاول يرفع من معنوياته الا ان الاخر ما تجاوب معاه
بعد ما انتهت الزيارة طلع عبدالاله من غرفته ونزل الحديقة اللي بالمستشفى
شاف مجموعة متحلقين حول بنت ومنصتين لها كان باين عليهم الاندماج
ما اعطاهم اهتمام وسرح بافكاره
بعد ما انتهت البنت من كلامها معاهم تفرقوا اما هي ظلت جالسة مكانها تراقب المرضى الاخرين واللي اعتادت تشوفهم يتجاذبوا اطراف الحديث مع بعض او يمارسوا بعض نشاطاتهم وهواياتهم المحببة
وهي تهم بالدخول لاحظت عبدالاله منزوي لوحده فقررت تسلم عليه وتتعرف عليه
البنت : هاي
رفع عبدالاله راسه ومن غير نفس :اهلا
ابتسمت البنت بسبب اسلوبه وجلست على الكرسي المقابل
البنت : انت جديد هنا
هز عبدالاله راسه
البنت : لما انت خائف
طالع فيها بنظرات مافهمتها
البنت : الاطباء هنا هم الافضل ومهما كانت حالتك سيتمكنوا من مساعدتك بلا شك
ابعد عبدالاله راسه للجهة الثانية وقرر ينسحب بهدوء لانه مو فايق لنصائح البنت
في اليوم الثاني وبعد ما طلعوا عيال عمه نزل للحديقة وكانت نفس مجموعة امس موجودة فقرر يجلس بعيد حتى ما تلاحضه البنت وتبدأ رحلة النصائح من جديد وبمجرد حرك كرسيه شوي سمع صوتها ترحب به طنشها وظل يحرك الكرسي بعيد عنها بس هي مسكت الكرسي وظلت تمشي معاه وتتكلم عن بداية رحلتها مع العلاج وكيف كانت خايفة ومنطوية وان نفسيتها المتعبة ساهمت في تأخر شفائها وقفت الكرسي وجلست مقابل له
طالع فيها بنظرة متضايقة وهي ردتها له بابتسامة
البنت : بالمناسبة ان وضعك الان هو افضل من الكثيرين
قاطعها عبدالاله : قدرتي على المشي مجددا هي اخر اهتماماتي الان
البنت استغربت : اذا لم تكن قلقا بسبب قدرتك على المشي مجددا فلما كل هذا الحزن على وجهك
عبدالاله رفع حاجبه بغرور : اظن هذا الامر لا يعنيك يا .....
البنت : ههه اجل لابأس ان كنت لا ترغب بان تتحدث بالموضوع الان .... امممم وادعى جولي
عبدالاله : ولن ارغب بالتحدث به لاحقا ايضا انسة جولي
عن اذنك وحرك كرسيه متوجه لغرفته
جولي بصوت مرتفع شوي : حسنا ولكني اعدك باننا سنتحدث يوما ما عنه سيدي

يوم الجمعة اليوم يرجع لؤي بيتهم وموعد عملية عبدالاله
جلس عبدالاله من النوم الود وده يأجلوا العملية لكن ما باليد حيلة ولد عمه حاول كثير لين الدكتور وافق يسوي العملية له وجدوله مزحوم من بعد اليوم لغاية ست اشهر قدام
قرر ينزل الحديقة يشم هواء قبل مايجي محمد لزيارته
خلال هاليومين ماكان يتركه الا بعد ما تنتهي الزيارة ومرة خالد وحلا زاروه قبل مايطلعوا يتمشوا لولا الهم اللي بصدره كان انبسط بزيارة التوأم
كان الجو هادئ بعكس بالليل الازدحام والازعاج بكل اشكاله
ابتسم على فكرة الازعاج لانها خطرت على باله
: صباح الخير
عبدالاله: اوووووه هذه تطلع بمجرد تمر على البال
جولي : عفوا لم افهم
عبدالاله : لاشيء
جولي : امممم ليس من عادتك النزول بهذا الوقت
لؤي بعصبية واضحة : وهل الامر ممنوع
جولي بخوف : لا لا فقط تعجبت وجودك
اليوم هو موعد عمليتك اليس كذلك
عبدالاله بصراخ : وهل تراقبيني
جولي : بالطبع لا.. لقد سمعت الطبيب وهو يتحدث معك بالامس
الهذا انت متوتر اليوم
عبدالاله قطب حواجبه : اذا كنت تتنصتي على حديثنا
ثم اني لست متوتر .. بل يضايقني تحرشك بي
فتحت عواينها على وسعها
جولي : انا اتحرش بك ؟ لقد كنت احاول المساعدة والتخفيف عنك
ثم اني لم اكن اتنصت على حديثكم فقد كان صوت الطبيب مرتفع وسمعته مصادفة بينما كنت امشي بالممر
اتعلم انا المخطئة لاني ابديت اهتمامي لشخص لايقدر الاخرين
ومشت عنه
عبدالاله : انا اسف .... لم اقصد اهانتك او صدك .. هناك مايشغل تفكيري اعتذر ان سببت لك الضيق
استدارت له وتقدمت خطوة
جولي : لابأس على كلا ان شئت الافصاح عما يضايقك فكلي اذان صاغية وابتسمت له
رد لها الابتسامة : شكرا على رحابة صدرك انستي
جولي : جولي قلت لك اسمي جولي
عبدالاله : تشرفت بمعرفتك جولي
جولي : وانا ايضا وحركت ايدها بحركة تحثة على ذكر اسمه
ابتسم ونزل راسه خجل من سوء تصرفه
: عبدالاله هو اسمي
جولي : اسمك غريب وصعب .. انت عربي
عبدالاله : اجل بامكانك مناداتي بجوزيف
جولي : جوزيف
عبدالاله : اجل اسم والدي
وظلوا يسولفوا مع بعض لين وصل محمد
.....................
بيت ابو لؤي
كان الكل يستعد لاستقبال العريسين
جلنار كانت تحس بالارتباك مع انها ماتعرف لؤي
سمعت صوت صراخ ملاك وضحكهم فتيقنت ان اخوهم وصل ظلت مكانها خايفة وقررت بعد فترة تنزل تسلم مو حلوة تطنش
بعد ماهدأ الوضع طلعت من الغرفة واول مافتحت الباب شافت شخص تمنت تشوفه من زمان
بالنسبة له كانت مفاجأته ما تقل عنها
قربوا من بعض خطوة
كان ودها ترتمي بحضنه وتقوله عن شوقها وحاجتها له ولكنها اكتفت بدموعها اللي اخذت طريقها على خدها
اشتاق لها وعارف انها مشتاقة له عيونها ودموعها تحكي عن الشوق اللي بقلبها
لؤي : اشتقت لك
زادت دموعها وبصعوبة قدرت تمسك شهقة
لؤي : ليش تبكي حبيبتي دموعك غالية قرب خطوة
حطت ايدها بينهم تمنعه يتقدم اكثر
جلنار : ليش
فهم قصدها اكيد عرفت انه تزوج
نزل راسه : سامحيني غصبا علي
لفت وجها عنه ماتبي تشوف انكساره ويألمها انه تزوج عليها
لؤي : جلنار كيف جيتي هنا
جلنار : لاتخاف اهلك مايعرفوا شيء ولا راح اقول لهم
ما كنت اعرف انهم اهلك والا ماكنت جيت مع اختك
لؤي : لا يا جلنار لا تفهميني غلط انا ..
: من متى تعرفوا بعض









ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ








: من متى تعرفوا بعض
فاجأهم اللي كان واقف عند اول الممر واربكهم انه عرف بوجود علاقة بينهم
لؤي : ادم لا تسيء الظن وراح اخبرك كل شيء بس مو الحين
ادم وهو يوزع نظراته بينهم : اتمنى ومراح اقول لاحد شيء اقلا الحين
لؤي : مشكور واوعدك بكرة تعرف كل شيء
القى نظرة على جلنار وظلوا يطالعوا بعض فترة لين نبهم ادم لاحد جاي على الدرج
دخلت جلنار الغرفة والحمام وسمحت لبقية دموعها بالنزول
ركبت سمر وشافت ادم ولؤي واقفين وكان باين على لؤي الضيق والحزن ابتسمت بشماتة ولسوء حظها انتبه لؤي لها مسك ايدها وسحبها واستأدن من اخوه
لؤي بعصبية وهو صار على اسنانه : ممكن تقولي لي سر الابتسامة
سمر بوجع : لؤي ايدي راح تخلعها
لؤي : قسما بالله اذا سمعت لك صوت او شفت حركة ما تعجبني راح تشوفي عقاب اشد من اللي قبل ورماها ودخل الحمام يهدي من نفسه ويفكر كيف يتصرف مع جلنار وادم اللي يبي يعرف قصتهم
وقت العشاء كان لازم على جلنار تنزل طول الوقت كانت تطالع بسمر بنظرات ملتهبة وكلها غيرة
ماخفى على لؤي هالشيء وضايقه ان حبيبته تحس بالقهر ولاتقدر تتصرف وبنفس الوقت مبسوط انها تحبه وتغار عليه وهالشيء ريحه نوعا ما
ادم لاحظ تبادل النظرات بين الاثنين وكان كل مرة ينسى لؤي نفسه وهو يطالع بجلنار يضربه على رجله من تحت الطاولة واخوه يرمقه بنظرة غاضبة
بعد العشاء استأذنت جلنار لكن الابو اصر على بقائها حرصا منه على تعرف البنتين ببعض
جلست مجبرة واكتفت انها تراقبهم وتستمع لاحاديثهم
بعد فترة استأذن لؤي علشان يرجع بيته وبعد ماودع اهله قرب من جلنار ومد يده يسلم عليها وكانت مرسومة على شفايفه احلى ابتسامة وكلها حب
كانت على وشك تمد ايدها وتسلم عليه او حتى ترمي نفسها بحضنه وتصرخ بأعلى صوتها هذا زوجي انا
رجعها للواقع صوت ادم : جلنار محافظة ماتسلم على غير المحرم باليد
اختفت الابتسامة عن شفايفه وارتسمت نظرة غضب موجها لاخوه لافساده لحظة لمسها ولو بالسريع
عاد بصره لها بكل حب : اشوفك على خير جلنار
ابتسمت له بألم وهزت راسها
........................
كان جالس على كرسي بالممر ينتظر الدكتور يطلع من غرفة العمليات
دخل التوأم المستشفى وتوجهوا الى وين ماكان اخوهم جالس
خالد : بشر
محمد : لسة مافي خبر
جلست حلا وحطت راسها على كتف محمد
حلا: كلمني بابا كان يسأل عنه
محمد : وكيفه هو وامي
حلا : الحمدلله هم بخير وامي وضعها مستقر ولله الحمد
محمد : الحمدلله
بعد فترة طلع الدكتور وطمنهم بنجاح العملية
نقلوا عبدالاله الى غرفته وظلوا عيال عمه معاه فترة لين طردتهم الممرضة
اندق الباب ودخلت
جولي : كيف حالك الان
عبدالاله بتعب : جيد
جولي : بل انت تبدو رائعا
ابتسم بوهن : هل تمزحي انظري جيدا انا كالميت
جولي : ههههه وهذا مايعجبني بالامر
الان لن تفقد اعصابك وتتركني وحدي لكثرة اسئلتي
وبتردد :ثم .. ثم انت تبدو وسيما
عبدالاله : ههه لاتقلقي لن اتمكن من الغضب لفترة .. ولاداعي للمجاملة
جولي : انا لم اجاملك قلت الحقيقة
ابتسم لها
...............
في اليوم الثاني كان لؤي مع اخوه في مطعم .. خبره بكل شيء
لامه اخوه على تصرفاته الرعناء
لؤي : انت عارف اني اغلب الوقت بعيد عنكم اتابع اعمالي .. على الاقل اتزوج ولا اروح للحرام
ادم : ماتخاف انها تزوجتك عن طمع
لؤي: لا انا واثق فيها وبعدين ان اللي طلبتها من عبدالاله
ادم : طيب طيب ... ما قلت لي ويش بتسوي الحين
ضحك بسخرية وكمل : خصوصا انك تزوجت بنت عمك
لؤي : سمر مراح استمر معاها انت عارف ليش تزوجتها
نزل راسه : ادم انا ابيك تساعدني
ادم : وكيف
لؤي : بالاول لازم اعرف من هو خوي سمر وابو اللي ببطنها واخليها تعترف بكذبتها
وبعدين راح اخبر اهلي بموضوع زواجي من جلنار
ادم : طيب اعطيها فسحة شوي وبين لها انك تثق فيها حتى توصل له في رأيي هذه انسب طريقة
لؤي : واخليها تاخذ راحتها من بعد ما خليتها تخاف من طاريي
الحقيرة تستاهل الموت مو اعطيها راحتها
بس ماعليه كل شيء يهون علشان اتخلص منها وارجع لجلنار وابتسم بألم
خلال الايام هذه كان لؤي كثير التردد على بيت ابوه يتمنى يجلس مع زوجته
واليوم كان معزوم هو وسمر على الغداء في بيت ابوه


كانت جلسة هادئة الاخوان يسولفوا مع بعض وبالنسبة لجلنار وسمر فكان هدوئهم وحدة غيرة والثانية خوف من لؤي
احلام تهمس لجلنار اللي جالسة جنبها : شرايك
جلنار : في شنو
احلام : اخوي
انصبغ وجها بالاحمر من الخجل كانت خايفة من ان احلام لاحظت نظراتها للؤي
احلام : الحين لؤي وتزوج باقي ادم
وبصراحة اشوف انك وياه لايقين على بعض
تفاجأت من تفكير احلام .. هذه تبي تخطبني لاخو زوجي
جلنار : كل واحد ما ياخذ الا نصيبه
احلام : وان شاء الله تكوني انتي نصيبة وابتسمت لها
ادم : يمة متنا جوع مالكم نية تغدونا
لؤي : ابي افهم كل الاكل اللي تاكله وين يروح لا انت اللي عملاق وطويل ولا انت برميل
ادم : لا اله الله قول ماشاء الله قول ماشاء الله
ضحكوا عليه وانحط الاكل

بعد ما خلصت اكل راحت تغسل ايدها حست باحد وراها وحضنها
لؤي : اشتقت لك
نزلت دموعها : لؤي
واستدارت له طالعت فيه وبعدها ارتمت بحضنه
وبنفس الوقت كانت سمر جاية تبي لؤي الا انها تفاجأت بجلنار ترتمي باحضانه
جلنار : لؤي موقادرة اتحمل وربي احبك
فتحت سمر عيونها كان ودها تشوف ردة فعل لؤي الا انه كان معطيها ظهره
سمعت صوت





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






بعد ما خلصت اكل راحت تغسل ايدها حست باحد وراها وحضنها
لؤي : اشتقت لك
نزلت دموعها : لؤي
واستدارت له طالعت فيه وبعدها ارتمت بحضنه
وبنفس الوقت كانت سمر جاية تبي لؤي الا انها تفاجأت بجلنار ترتمي باحضانه
جلنار : لؤي موقادرة اتحمل وربي احبك
فتحت سمر عيونها كان ودها تشوف ردة فعل لؤي الا انه كان معطيها ظهره
سمعت صوت
ملاك : انتي هنا وانا ادورك
التفتت سمر متفاجأة ومرتبكة
سمر : هلا خير
ملاك : تعالي معاي عندي كم لبس جديد وابي رايك
راحت معاها وهي مقهورة من جلنار



...................

في بيت اخر سبق لنا دخوله لوقت قصير
كان الشاب الثلاثيني ملطخ بالدم ويلهث
دخل عليه رجال عجوز وكلمه بالفرنسي
العجوز : ايريك الى متى سنستمر بهذا
لف له وابتسم بخبث
ايريك : سامويل لا تقل بان ضميرك عاد لك مجددا
سامويل : فلنتوقف عن هذا انا خائف اشعر بأن صديقتك قد خانتنا
ايريك : لا تقلق تلك البلهاء ستفعل اي شيء من اجل المال الم ترى كيف سلمتني نفسها بسهولة
سامويل : اذا لم اختفت فجأة
رجع يقطع في الجثة اللي بين ايده : اتصلت بالامس .... يبدو ان زوجها نادم لانه اقام معها علاقة قبل الزواج ههههه انها تشتكي لبروده فهو لم يلمسها اطلاقا من بعد ذلك اليوم
سامويل : امرها يقلقني

وطلع من الغرفة

( ايريك وسامويل تجار بالاعضاء البشرية

ايريك كان دكتور وجراح ماهر الا ان خطأ طبي ارتكبه مرة واودى بحياة احد المرضى خلاه يترك شغله وقابل سامويل

سامويل يشتغل مع عصابة كبيرة وفي يوم قابل ايريك بحانة وعرف قصته فطلب منه ينظم معاهم )

سبق وقابلناهم من قبل لما سامويل ساعد جلنار ووداها عنده البيت الا ان ايريك كان يبي يقتلها ويستغل اعضائها في تجارتهم

.........................


نزلت سمر وشافت عمها وزوجة عمها والبنات

ادم ولؤي كانوا طالعين مشوار

فاستغلتها فرصة لعدم وجود لؤي
طالعت في جلنار من فوق لتحت
سمر : عمي انتوا كيف مستضيفين حثالة ببيتكم
الكل تعجب من كلامها وتوجهت الانظار لجلنار
كملت سمر : يرضيك ياعمي تستقبل وحدة ببيتك وتكرمها وبعدين تطعنك بظهرك
ابو لؤي مقطب حواجبه : ويش تقصدي ياسمر
سمر : اقصد هذه ياعمي واشرت على جلنار
احلام بنرفزة : وضحي كلامك ياسمر
سمر : قصدي ان صديقتك رامية نفسها على زوجي
الكل شهق وطالع جلنار اللي كانت فاتحة عواينها وفمها .. معقولة شافتنا
الاب : مافهمت يابنتي
سمر : عمي كنت رايحة بقول لزوجي يوديني عند اهلي وتفاجأت بالانسة المحترمة تحضن زوجي وتقول له احبك
كانوا يطالعوا فيها ينتظروا تفسير للكلام اللي انقال الا انها ماقدرت غير تنزل راسها وتسمح لدموعها تنزل هي اعطته وعد انها ماتقول لاهله ولازم تكون قد كلمتها
قامت الام من مكانها ومسكت جلنار وجرتها وراها لين الباب الخارجي
الام : تبي تخربي بيت ولدي ... وانا اقول ليش تطالع فيه طلعتي تخططي عليه فتحت باب الشارع ورمتها
الام : مايشرفنا نستقبل ناس مثلك
احلام : يمة
الام : انتي اسكتي جايبة لي بنت شوارع حتى تخرب بيتنا وقفلت الباب
الاب : كان خليتينا نسمع اللي عندها
الام : ويش نسمع ما سمعت حرمة ولدك ويش قالت .. مانبي هالاشكال ببيتنا

الكل سكت فالام معاها حق

كانت سمر مبتسمة بانتصار
عند جلنار ظلت مكانها فترة من غير اي حركة وبعدها قامت وابتعدت عن البيت وهي تبكي

........................

في المستشفى

عبدالاله : بشر لقيت شي عنهم
محمد بتردد : مدري ويش اقولك
عبدالاله : تكلم يامحمد لا تخوفني اكثر
محمد بارتباك : اممم بصراحة يعني ... لقيت ابوك
عبدالاله : ابوي وينه وجلنار معاه او لا
محمد : لا مو معاه ... عمي بالسجن
عبدالاله : شنووووو كيف ومن متى
ليش هو بالسجن
محمد : سرقة وصار له اسبوع
ارتاح شوي ان ابوه متهم بالسرقة مو شيء اكبر
كان خايف انه متهم بقتل والضحية اخته
عبدالاله : وجلنار
محمد : معارفي شافوا اسمها بالمغادرين لفرنسا بس الاكيد انها للحين مارجعت
عبدالاله : يعني هي هنا ... محمد
وبدأت دموعه تنزل
قرب منه محمد : لا تخاف راح نلاقيها وضمه
......................
رجع لؤي وادم البيت وكان البيت متكهرب
ادم : خير شفيكم
طالعوا لؤي
الام : وانت كيف ماتوقفها عند حدها
قطب حواجبه لؤي : من يمة
الام : من غيرها بنت الشوارع
وزع نظراته عليهم : وين جلنار
استغربوا كلهم سؤاله عنها
الاب : وليش تسأل عنها
سمر : يمكن غسلت دماغه بكلامها المعسول والاحضان
طالع فيها بنظرة خلتها تنكمش على نفسها
الاب وهو يتفحص لؤي : ويمكن عجبه الوضع

ملاك : اذا البنت رمت نفسها عليك كنت اعطيتها كف يوقفها عند حدها

وجه لؤي نظره لسمر عنده احساس انها السبب
لؤي وهو يصر على اسنانه : وين جلنار
قامت له الام : طردتها مابي هالاشكال ببيتي
لف على نفسه : يمة ليش .....

والله انتوا ظالمينها

وطلع من البيت يدور عليها
ادم بتردد : يمة يبة ابيكم بموضوع
راحوا معاه مكتب الاب وخبرهم بزواج لؤي السري من جلنار
غضب الاب والام جلست تتحسف تربيتها للولد وتتحسب ان بنت لعبت بعقله
بعد ساعتين رجع لؤي البيت واستقبله ابوه بكف
الاب : تتزوج من وراي .. ما كفاك سواد وجهك مع بنت عمك تبي تنزل راسي بالارض مع بنت الشوارع
لؤي : يبة ...
الاب بصراخ : اسكت مابي اسمع منك ولا كلمة
خذ مرتك واطلع من بيتي مابي اشوفكم اطلع
طلع مقهور ولحقته سمر خايفة من عمها
ادم : اصبر لؤي اصبر
لؤي : ويش اصبر بعد مو كافي اللي سواه يزيدني هم على همي
قول لي وين القاها الحين
سمر : وخايف عليها بعد
اعطاها كف : انتي تنكتمي مابي اسمعك تتنفسي ... لا لا ليش اتحملك اكثر من كذا مو كافي اللي سويتيه كملتيها الحين ... سمر انتيييييي طالق
شهقت سمر : تطلقني علشان وحدة ما تسوى
هنا ما قدر يتحمل وهجم عليها يضربها وين ماكان مسكه ادم وابعده عنها
ادم : لؤي اهدأ مو كذا راح تذبحها
لؤي : الموت قليل عليها
استجمعت قواها وابتعدت عنهم متوجهة الى من تشوفه ملجأها واللي راح ينتقم لها من لؤي
هدأ لؤي : ادم لازم نلاقيها ... نزل راسه

اليوم خبرتني انها حامل
فرحتنا ما اكتملت
ادم : راح نلاقيها بس انت هدي اعصابك اذا مو عشاني علشان ولدك
.......................








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





سمر بعد ما تركتهم توجهت الى بيت ايريك وخبرته عن لؤي

ايريك : حسنا وكيف تريدي ان انتقم منهما

سمر : تلك الفتاة من الواضح جدا انه متيم بها اريدك انت تقتلها

ايريك : اقتلها

سمر : الم تقل بانك بحاجة الى اعضاء جديدة ها انا قد وفرت لك ضحية

ايريك : ههههههههه لا عزيزتي انتي قلتي لي عنها لكن لم توفريها بعد

قرب منها وبدأ يمرر ايده على خدها

ابتسمت له وضمته : لقد اشتقت لك ايريك

ابتسم بخبث : وانا ايضا

طلع السكين من جيبه وطعنها بظهرها

حست بألم السكين وهو يخترق ظهرها

نزلت دموعها ونظرت له

سمر :ايريك ... لماذا

ايريك : لم يعد لي حاجة بك

لقد صرفت عليك الكثير وانتي لم توفري لي طلبي

لذا سأستغل جسمك الجميل هذا هههه

سمر : ايريك انا احمل طفلك

ايريك ضحك بجنون: ههههههه وهل تعتقدي اني اهتم لن يكون طفلي الاول والوحيد الذي اقتله

طاحت على الارض ودمها ينزف فقرب منها

دخل سامويل وشاف اللي طايحة على الارض

سامويل : مالذي فعلته

ايريك : كما ترى

سامويل : هل جننت انها تحمل طفلك

ابتسم ابتسامة جانبية : وهل يهم ذلك

سامويل : انت فقدت عقلك وطلع من البيت

لحقه ايريك لبرى

.........................

جلنار
كانت تمشي بالازقة من غير هدى كل اللي يهمها تبتعد عن البيت واهله
جلنار وهي بين احضانه : لؤي في شيء لازم تعرفه
لؤي : قولي كل اللي بخاطرك حبيبتي
جلنار بتردد وخجل : انا احم انا حـ حامل
ودفنت وجها بصدره
في البداية ما استوعب وبعد ما دخلت السالفة مخه بعدها عنه شوي
لؤي : عيدي شقلتي
ابتسمت : انا حامل
ارتسمت ابتسامة كبيرة على وجهه وضمها باقوى ما عنده : احبك ياغلى من روحي
جلنار راح اكلم اهلي واخبرهم عن زواجنا خلال الاسبوع
رجعت للواقع على صوت صراخ
: دعني ايريك ارجوك .. صدقني لن اخبر احد فقط اعفني من العمل معكم ارجوك ونزل على الارض
قرب منه ومسكه من رقبته
ايريك : سامويل انت تعلم ان من يدخل معنا لا يمكنه الخروج من المجموعة
سامويل : اتوسل اليك لن اتحدث عن اي شيء فقط دعني اقسم لك ساترك البلاد وارحل الى ابعد بقعة من الارض عن هنا
زاد من الضغط عليه بحيث ما يعطيه مجال انه يتكلم او يتنفس
ايريك : اتعلم عينيك جميلتين اعتقد سأربح مبلغ كبير ثمنا لها
كان يحرك ايديه يحاول يبعده ويفك نفسه من الوحش اللي ماسكه بدأ يفقد قوته وعلى وشك يلفظ انفاسه الاخيرة جحضت عيونه وشحب لونه

طلع ايريك سكين من جيبه وغرزه برقبة العجوز وبدأ الدم ينزل بغزارة وسامويل يتحرك بألم لين وقف عن الحركة معلن رحيلة عن الدنيا
مسكه ايريك من رجليه علشان يدخله البيت ولما غير وضعيته شاف بنت واقفة وحاطة ايديها على فمها تمنع صرختها تطلع كان وجها مألوف له ترك صاحبه وقرب كم خطوة منها
استوعبت انه لاحظ وجودها وانه يتحرك باتجاها فاطلقت العنان لرجليها بالحركة والهرب منه
يبي يلحقها لكن مايقدر يترك الجثة فاسرع وسحبها لداخل البيت ورجع يدورها
جلنار ماكانت منتبها انه رجع للجثة فكانت تركض لين وصلت الى شارع فيه اشخاص يمشوا مسكت رجال من جاكيته وبدأت تتكلم بكلام مو مفهوم بسبب الخوف
دفعها الرجال عنه باعتقاده انها ارهابية كونها عربية ومسلمة وهرب بسرعة
وقفت تصرخ كلام عربي بانجليزي: ساعدوني ارجوكم هو قتله ويبي يقتلني ارجوكم يبي يذبحني ساعدوني

وصل ايريك للمكان اللي هي فيه وهي اول ما طاحت عينها عليه ركضت الى الشارع المقابل

ودخلت محل كان مكتض بالناس

لحقها وجلس يدورها بين الموجودين

كانت دقات قلبها وهي تشوفه يدورها زي المجنون كان على وشك انه يطلع من المحل بس

سمع صوت شيء يطيح ولما طالع المكان كانت هي موجودة هناك وبتطلع من المحل

لحقها وقدر يمسكها صارت ترفس وتضرب فيه حتى يتركها بس هو شاد عليها

جلنار : اتركني ارجوك مراح اقول لاحد اتركني

عطاها كف طيحها على الارض ورجع شالها وسحبها معاه لبرى

شاف شرطي واقف على الرصيف جنب كشك يبيع وهي لما انتبهت لارتباكه و للمكان الي يطالع فيه صرخت باعلى صوتها

انتبه لها الشرطي وشافها تحاول تهرب ونظراتها تستنجد به فتقدم منهم

حاول يوهم الشرطي انها مجنونة : اهدأي عزيزتي الطبيب لن يعطيك ابرة هذه المرة

جلنار : ابعد ابعد

قرب منهم الشرطي : مالامر

ايريك : ان شقيقتي مريضة وخائفة من الذهاب للطبيب عقلها ليس على ما يرام

هز الشرطي راسه بعدم تصديق

ووجه كلامه لها : هل انتي بخير انستي

جلنار : ساعدني ارجوك

الشرطي : دعها من يدك

تركها ايريك وهي راحت ورى الشرطي وجلست تكلمه بالعربي

مافهم اي شيء منها

الشرطي : مالذي تقوله

ايريك : تقول بانها لاتريد الذهاب للطبيب فهو سيحقنها بابرة وبعدها ستنام انها تريد ان تلعب مع قطتها وابتسم

هز الشرطي راسه

حست ان ايريك لعب على الشرطي وان الشرطي ما صدقها فبدأت تصارخ وتطلب ان احد يساعدها كانت تتكلم بهستيريا خايفة من المجرم اللي يبي يختلي بها ويقتلها زي ما قتل صاحبه

كانت تبكي بألم وخوف واللي يشوف حركاتها يقول هذه مجنونة مشت شوي ونزلت عن الرصيف وبنفس الوقت كانت في سيارة جاية مسرعة
التموا الناس حولها وكان من بينهم ايريك اللي استغل فرصة انشغال الشرطي معاها لما صدمتها السيارة
ابتسم كعادته فرؤية الدم ينزل من راسها خلاه يرتاح اكيد ماتت بعد الصدمة فابتعد الى شغله اللي اجله علشان يمسك جلنار

وقبل ما يبعد ناداه الشرطي وحط الكلبشات على ايده

الشرطي : اين تذهب انا لم انتهي منك

تكلم الشرطي بجهازة وطلب المساعدة والدعم

..................







ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




توجه ادم الى جامعته وهو يمشي سمع الدكتور المسؤول عنه يكلم زميله
الدكتور بحيرة : انها عربية ولم تفهم اي كلمة مما قلنا
زميله : هل استدعيتوا المترجم
الدكتور : اجل لكنها لم تكلمه
زميله : حسنا ماذا عن اسمها او عنوانها الم تعرفوه
الدكتور : قالت اسمها فقط .. جلنار يوسف الـ
وقف اول ماسمع الاسم وتوجه مسرع للدكتور
ادم : عفوا هلا اعدت اسمها
الدكتور : جلنار ... ادم هل تعرفها
ادم : اعتقد ذلك ... ارجوك خذني لها
هز الدكتور راسه

..............

في المستشفى
كانت سرحانة وحاطة ايدها على بطنها
المترجم خبرها ان وضع الجنين خطر بسبب الصدمة وعلشان كذا بتظل بالمستشفى
اندق الباب فعدلت حجابها وبعد شوي دخل الدكتور
ابتسم لها : كيف حال الام الصغيرة اليوم
دخل بعده ادم ساعتها تمنت تنشق الارض وتبلعها خايفة من اللي راح يصير لها
ابتسم ادم : كيفك جلنار
ارتاحت شوي من ابتسامته
ادم : كنا ندور عليك من اسبوع ...
لؤي ما خلى مكان الا دور فيه ميت خوف عليك
نزلت راسها
ادم : جلنار الدكتور خبرني بوضعك
انتي تعرفيه صح ؟
هزت راسها : مابي اي شيء بس ولدي لا يروح
رفعت راسها وكانت عيونها مليانة دموع
كملت : قول لهم اني راح اطلع من حياتهم بس يتركوا ولدي لا يحرموني منه واجهشت بالبكاء
قرب ادم وجلس على طرف السرير
ادم : لا تخافي انا ولؤي واحلام بعد مراح نترك لوحدك راح نوقف معاك
انتي ما تدري شقد لؤي يحبك
اهلي يعرفوا انكم متزوجين وراح يسامحوكم ويتقبلوكم من جديد
هزت راسها له
ادم بتردد : جلنار ممكن تقولي اسم ابوك الكامل
جلنار : يوسف محمد الـ ليش
ادم : في شيء ابي اتأكد منه وبعدين راح اخبرك ..... طيب وامك
جلنار : صفية سالم الـ
فتح عواينه : معقول ...

وقف : جلنار انا راح امشي الحين وبرجع بعدين مع لؤي واحلام طيب
وطلع مسرع من الغرفة والمستشفى
تعجبت تصرفه وتساءلت عن سبب اسئلته

..............

دخل ادم البيت مثل الصاروخ وهو ينادي امه وابوه
الابو : خير يا ولدي
ادم : يبة ابي اسألكم انت وامي كم سؤال
الام وهي تجفف ايدها عن الماي : خير
ادم : يبة تذكر السالفة اللي قلتها لنا عن الرجال اللي اتهمك بانك قتلت اخوه
الاب : ايه ليش
ادم : يبة ويش اسمه
الاب : يوسف محمد الـ
ادم : وهو يكون زوج خالتي صفية صح يمة
الام : ايه وهو السبب في تفرقت العايلة لا بارك الله فيه
ادم : طيب يمة ويش اسم خالتي صفية الكامل
الام : مثلي صفية سالم الـ
صرخ ادم فرحان

وراح فوق ينادي اخته احلام
طلعت من الغرفة وهي تحك عيونها عن النوم : نعم يالمزعج
ادم : لك نص ساعة تلبسي بروح معاك مشوار مهم
احلام : وين
ادم : بعدين تعرفي ونزل مسرع وتوجه للباب
الاب : ادم ما قلت لنا ليش الاسئلة هذه
ادم وهو عند الباب : لقيت بنت خالتي وطلع من البيت فرحان وتوجه لبيت اخوه
شهقت الام : بنت اختي سمعت يا ابو لؤي بنت اختي هنا يابعد قلبي وجلست تبكي

............

وصلوا الثلاثة المستشفى
كان لؤي مسرع في مشيته مو مصدق انه لقاها اخيرا دخل من غير استئذان
تلاقت عيونهم لثواني وبعدها ركض لها وضمها
ادم : بشويش يالاخو راح تذبح ولدك
بعد شوي عنها : طيحتي قلبي عليك
باس اياديها وخدها وراسها وضمها من جديد
احلام : احم نحن هنا
قربت احلام وضمتها : الحمدلله على السلامة حرم اخوي المصون وغمزت لها
خجلت جلنار ونزلت راسها
لؤي : هههه لا تحرجي زوجتي لو سمحتي
ادم : ينقال ما احرجتها وانت تبوس فيها ماباقي الا ههههه
احلام : قليل ادب
لؤي : ههه اطلعوا وانا اكمل الباقي
ضربته جلنار على كتفه
ضحكوا كلهم عليها
ادم : احم خلونا بالجد شوي
احلام تذكري السالفة اللي خبرنا ابوي بعد ماسافر لؤي
احلام : اي سالفة
ادم : سالفة يوسف محمد الـ واخوه
احلام : ايه
لؤي : هذا ابو جلنار ويش سالفته
طالع فيها ادم حست انه خايف يحرجها لموقف لابوها فابتسمت له
جلنار : لاتخاف مراح تضايقني تكلم
وخبره ادم عن سالفة ابو لؤي وابو جلنار
..............








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






.....

قبل سنوات طويلة بعد ما تزوج ابو جلنار زوجته كان في مناقصة وكان يوسف واخوه يبوها و ابو لؤي وربح ابو لؤي المناقصة فتهاوش يوسف مع اخوه واتهمه بانه السبب في خسارتهم ووصلت للضرب ومن غير قصد دفع اخوه وطاح على الارض ميت وقتها كان ابو جلنار ذو نفوذ فقدر يرشي الطبيب الشرعي حتى يقول سبب الوفاة جلطة بالقلب واتهم ابو لؤي انه السبب لانه سرق المناقصة منهم بعد فترة الطبيب الشرعي قابل ابو لؤي وخبره الحقيقة فاغتاض ابو لؤي وتشاجر مع يوسف كيف انه يحاول يشوه سمعته بين الناس ومن بعدها انقطعت العلاقة بين العايلتين لان يوسف رفض ان زوجته تشوف اختها او تكلمها وبعد سنتين سافر ابو لؤي فرنسا واستقر هناك
.................
ابتسمت جلنار بألم ونزلت راسها
لؤي : كل هذا ما يهمني يازوجتي وبنت خالتي وابتسم لها بحب
احلام بعد فترة صمت : يعني احنا بنات خالة
ضربها ادم على راسها : وانا من الصبح ويش اقول
احلام : ونااااااااااااااسة الحين عندي بنت خالة واااااااااااو هههه
ضحكوا عليها
احلام : اقول انت وياه جوعانة بروح اشتري لي غداء
طلعت من الغرفة وراحت تشتري لها من المتجر اللي بالمستشفى
وبينما كانت تتنقل دعمت واحد بالعربة
احلام بالانجليزي : اه عفوا لم ارك
طالع فيها وابتسم : حصل خير اختي
احلام : ههه معليش كنت مستعجلة تعورت
محمد وهو يحك محل الضربة : شوي هههه
احلام : سوري سوري تبي اكلم الطبيب يشوفك
محمد : لا لا مو للدرجة هذه
احلام : اووه زين ... قلت الحين بتقاضيني
محمد : هههههههه مافي مانع نكسب قرشين
احلام : ياسلام لا خلاص مافي انت قلت ماتعورت
محمد : لا انا قلت تعورت بس شوي
ضيقت نظرتها وقربت منه : نصاب
محمد : هههه امزح امزح
استأذنت منه ومشت وهي مبتسمة ام هو وقف يراقبها لين طلعت من المحل ولحقها حاس ان فيها شيء مو غريب يشده لها
وصلت لعند غرفة جلنار وشافت ادم واقف عند الباب متضايق
احلام : ههه لاتقول طردوك
ادم : جلنار تعبانة يا احلام ودوها للعناية ... احتمال تخسر الجنين
طاحت الاغراض من ايدها وجلست على الكرسي
قرب محمد منها : ويش صار
ادم استغرب منه : الاهل تدهور وضعهم
محمد : لا حول ولا قوة الا بالله .. ان شاء الله خير
ادم : عفوا اخوي انت تشتغل هنا
محمد : لا شفت وضعكم قلت يمكن تحتاجوا مساعدة ... انا محمد جاسم
مد ادم ايده : اهلا اخوي انا ادم
طالع محمد في احلام : لاتخافي ان شاء الله يتحسنوا الاهل ويطمنكم الطبيب
وقف شوي جنبهم حتى يتطمن لين رجع لؤي
ادم : بشر كيفها وكيف البيبي
لؤي : الحمدلله افضل راح تظل بالمستشفى لين تولد اقل حركة ممكن تخسره
احلام : وينها الحين
لؤي : طلبت لها جناح خاص حتى اظل معاها
والتفت على محمد
حس محمد بالاحراج فتقدم وسلم على لؤي
محمد : ما تشوفوا شر اخوي
لؤي : مايجيك ان شاء الله
عرفهم ادم ببعض
محمد : احلام اجمعي اغراضها حتى ناخذها لغرفتها ... ولف لمحمد
محمد انت هنا علشان الاهل
محمد : ايه ولد عمي منوم هنا للعلاج
لؤي: اجر وعافية ان شاء الله
محمد : الله يعافيك .. يالله استأذن انا ولو احتجتوا شيء كلموني واعطاهم كرته وبعدها ودعهم وراح لعند عبد الاله

............

دخل وهو سرحان شوي
عبدالاله : شفيك
محمد : ابد سلامتك ... قابلت عايلة عربية قبل شوي
عبدالاله : طيب
محمد : ابد بس الرجال باين عليه خايف على زوجته اذا ماخب ظني انها زوجته .. المسكينة حامل ومعرضه انها تخسر الجنين
تنهد عبدالاله : الله يقومها بالسلامة
...................
رجع ادم واحلام البيت وعلى طول مسكته امه تحقيق
الام : وينها بنت خالتك مو قلت انك لقيتها ليش ما جبتها عندي
ادم : يمة هي بالمستشفى الحين

الام : المستشفى ليش

ادم : مريضة وراح تضل فترة طويلة

شهقت الام : مريضة شفيها وبدأت البكاء

ياويلي يااختي بنتك قريبة مني ولا عارفة لها طريق سامحيني يا اختي

الاب : اهدي يا ام لؤي

ادم باي مستشفى هي

ادم : مستشفى الـ

خلاص يمة بكرة من الصبح اوديك لها

ملاك : هي كم عمرها ويش اسمها حلوة او لا

احلام : وانتي هذا اللي يهمك بس

لاتخافي انتي تعرفيها وزين بعد

الاب : كيف يعني يا بنتي

ادم : خلاص يبة بكرة تشوفوها وتعرفوا

ابتسم لاحلام وطلع غرفته واحلام بدورها استأذنت وراحت غرفتها

...............

في اليوم الثاني توجهت العايلة لزيارة بنت الخالة المجهولة واول ما دخلوا الغرفة

شافوا لؤي جالس على السرير وهو يضحك واللي جنبه

الام : جلنار

اختفت الابتسامة عن وجه جلنار ولؤي

ملاك : ادم انت قلت بتودينا لبنت خالتي مو لهذه .. وهي تأشر باشمئزاز على جلنار

وقف لؤي : ملاك احترمي نفسك

الاب : ادم وضح لي

ادم : جلنار ممكن تقولي اسمك الكامل واسم امك

جلنار : جلنار يوسف محمد الـ وامي صفية سالم الـ

شهقت الام وراحت عندها

الام : انتي متأكدة

هزت جلنار راسها ودمعت عيونها

مسكتها الام من كتوفها : وانا اقول الوجه هذا مو غريب علي

ضمتها لصدرها وبكوا ثنتينهم

الام : سامحيني يالغالية سامحيني يا بنت الغالية

جلنار : خالتي ضميني لصدرك اكثر انا محتاجة لك وشدت على خالتها

شدت الام اكثر من ضمتها

كان الكل ساكت وهو يشوف اللقاء الحار والمليء بالدموع

واخيرا تكلم لؤي : يمة ترى بتذبحوا ولدي

شقهوا الام وملاك

ملاك : حامل

الام : حامل يا بنتي لؤي قول والله

لؤي : هههه ايه يمة حامل

قربت احلام : وعلشان كذا هي بالمستشفى لان البيبي يدلع ويبي يجي بوقت مو مناسب ابد

ضحك ادم عليها : هههههههه ايه مستعجل

لؤي : هههه خايف يطيح بايد الدكتور ادم

نطق الاب اخيرا : لؤي تعال معاي

هجد لؤي وطلع ورى ابوه

الاب : من متى متزوجين

لؤي نزل راسه : من 5 شهور تقريبا

الاب : متأكد انه ولدك

رفع لؤي راسه : يبة ويش الكلام هذا اكيد ولدي

الاب : مو انت سبق وقلت ان اللي ببطن سمر مو ولدك

لؤي : يبة انا سمعتها باذني تكلم ابو اللي ببطنها ولا ماقلت هالكلام

الاب : ليش تزوجت من غير علمي ... انا قصرت معاك بشيء منعتك من الزواج لو انت جاي لي ما كنت رديتك

نزل راسه : يبة سامحني ادري ان تصرفي خطأ بس تعرف اني عايش لوحدي وقلت اتزوج حتى ما اطيح بالحرام وبعدين انا عارف لو اني جيتك وقلت ابي اتزوج كنت خطبت لي سمر

الاب : ااااه يا لؤي تتوقع اني اجبرك على شيء ما تبيه

لؤي : هذا انت اجبرتني اتزوجها

الاب بعصبية : لانك رحت للحرام مع انك متزوج

لؤي : الشيطان شاطر ياابوي وبعدي عن مرتي صعب

الاب : انت رجال وفاهم وتعرف لو احد عرف انك زنيت ويش بيكون عقابك وخصوصا انك محصن

سكت لؤي مو عارف ويش يقول

الاب : انا مراح احاسبك الحين لاني متأكد انك عرفت خطأك وراح تتعض منه ولا راح اجبرك على اي شيء

بس صدقني يا لؤي اذا اخطأت بعد كذا مراح تلقى الاب اللي يسامحك ويوقف معاك وترك ومشى لداخل الغرفة

وقف شوي يفكر بكلام ابوه هو غلط مع سمر والحمدلله اهله وزوجته سامحوه المرة هذه والحين عليه يحافظ على ثقتهم فيه حتى ما يخسرهم

دخل الغرفة وكان الجو مملوء بالحب والضحك

...............








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ









كان محمد يمشي بالممر بيروح لعبد الاله كعادته

شاف احلام شايلة اكياس بيدها وهي تمشي

وقف لين وصلت جنبه : شكلك تحبي الاكل

التفتت احلام له وابتسمت لانها عرفته : ههه لي ولاهلي

محمد : اها لك ولاهلك ياخوفي نصه يخلص قبل ما توصلي لهم

احلام : شقالوا لك عني ما شفت خير

محمد : مدري يمكن

قربت منه وضربته على رجله برجلها

محمد : ااااخ ترى يعور مرة .... المرة هذه راح اقاضيك

احلام رفعت راسها بغرور : راح اتهمك بالتحرش

فتح عواينه : انا متى تحرشت

احلام : الحين

ابتسم : شكلك ناوية على نفسك

احلام : ليش ان شاء الله مستر محمد

محمد : ههههه بعدين راح تعرفي ...وقرب وجهه من وجها ... كل شيء بوقته حلو

ارتبكت من حركته : طيب نشوف

محمد : كيف مريضتكم اليوم

ابتسمت بقوة : الحمدلله اليوم اهلي كلهم عندهم مرة مرة مبسوطة تدري طلعت بنت خالتي واحنا ما نعرف

وااو وناسة عن جد اني حبيتها

محمد ابتسم لعفويتها معاه وارتاح انها مبسوطة وبنت خالتها بخير

لاحظت ابتسامته ونظراته لها فحست بالخجل ونزلت راسها

احلام : سوري ازعجتك بسوالفي

محمد : لالالا بالعكس مبسوط انها بخير

احلام بشك : مبسوط

محمد : ايه

الاحلام بتساؤل : ليييييييش

محمد : لانك مبسوطة وهذا يريحني

حست بخجل وان وجها ولع وقلب احمر

احلام بارتباك ملحوظ : استأذن ومشت

محمد : هههههههههههه احلام

لفت له

محمد : طريقك منا صح

انتبهت انها اخطأت في طريقها وعادت ادراجها لين غرفة جلنار

تنهد محمد : فديتك

وراح لطريقة وين ماكان عبدالاله

..................

عبدالاله : وينك تأخرت

محمد يتنهد : ااااااااااااه ياعبود

عبد الاله : ههه سلامتك من الاه لايكون طحت بشباك ممرضة فرنسية

عدل محمد من جلسته : تخسي الا هي فرق بين الثرا والثريا

عبدالاله : اووووه شكلك طحت ومحد سمى عليك

محمد: لو تشوف ابتسامتها اخ ولا ضحكتها احبها احبها

عبدالاله : هههههههه ومن هذه اللي امها داعي لها

خالد وهو يدخل : قصدك داعية عليها

ضحكوا عبد الاله وحلا

طالع محمد باخوه : خير وليش ان شاء الله

خالد وهو مبتسم بخبث : لانها راح تاخذ اكبر مغرور بالعالم

قام محمد ولحق خالد اللي هرب من الغرفة وهم يركضوا بالممر يبي يمسك اخوه صدم خالد ببنت

وطاحت

وقف خالد : اووووه انا اسف انستي

ملاك : هل انت اعمى الا ترى امامك

خالد : لقد اعتذرت لك لذا لاداعي لهذ الالفاض

قربت منه ملاك وحطت اصبعها على كتفه بحركة غرور : انت انسان وقح وسأطلب من ابي ان يرفع عليك قضية تحرش

فتح خالد عواينه : اقول انتي طيري مع ابوك ينقال خوفتيني

وصل محمد لهم : خالد شفيك على البنت

ملاك بغرور : وانا اقول وقح طلعت عربي

خالد : هههه ينقال انك مو عربية

ملاك : انا فرنسية وكون امي وابوي عرب ما يعني اني عربية

خالد : احلفي بس تبيني اصفق لك او اصفق لك روحي مناك بس ودفها على خفيف

ملاك : اي يا حقير واعطته كف

قرب خالد منها يبي يرد الكف بس محمد مسكه : خالد استهدي بالله ويش فيك تحط عقلك بعقل بزر

خالد : هههه اي والله بزر

ملاك : اقول انت وياه والله لو ما تذلفوا عن وجهي لتشوفوا شيء عمرك ما شفتوه

جت احلام وشافت اختها وقفة ومبين على وجها العصبية

احلام : ملاك شفيك

لف محمد اول ما سمع صوتها

ارتبكت لوجود محمد

ملاك : الحقيرين هذول جالسين يعترضوا طريقي

خالد : ما حقير الا انتي يالبزر

محمد : خالد خلاص خلي البنت

قربت احلام من اختها ومسكتها : اسف اذا اختي سبت لكم ازعاج

لفت ملاك لاختها : لا يا شيخة بدل ما توقفي مع اختك توقفي مع الحقير هذا

ابتسم محمد : ما عليش حصل خير

ملاك وخالد تكلموا بنفس الوقت : لا ما حصل خير

وطالعوا في بعض

ملاك : لاتقلد يالدب

خالد : انتي اللي تقلدي يالبرميل

ضحكت ملاك : هههههههه بشويش دراكولا

خالد : هاها ينقال تضحك اقول روحي شوفي وجهك بالمراية قبل ما تتكلمي استغفر الله كيف تقابلي الناس بوجهك القبيح هذا

شهقت ملاك وطالعت محمد واحلام : انا قبيحة

خالد : اوووه شكلهم اهلك لاعبين عليك وقالوا انك حلوة

محمد : خالد وبعدين معاك

ملاك : هين والله لارفع عليك قضية وابهدلك

احلام : ملاك خلاص عاد امشي

وسحبت اختها لحقهم محمد

محمد : انا اسف والله اخوي ما يقصد بس هو احيانا يجيه فقدان ذاكرة

ابتسمت احلام لتصريفته

ملاك : عساه فقدان ذاكرة للابد

ضحكوا احلام ومحمد على دعوتها واضح عليها القهر

طالع محمد باحلام وهي اول ما التقت عيونهم ببعض ابتسمت

رد لها الابتسامة بس ملاك خربت الجو وسحبت اختها وراحوا غرفة جلنار

قرب خالد من اخوه : الحين عرفت من اللي امها داعية عليها

انتبه محمد لاخوه : هاه شقلت

خالد : هههه ابد سلامتك بس تدري... وهو يتكئ على كتف اخوه اخت ام لسانين مررررررررة حلوة

تتوقع لو ارقمها .....

ضربه محمد على كتفه : ياويلك يالدب يادراكولا

ضحك خالد ورجعوا الى حلا وعبد الاله

......................




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ








خلال الايام هذه كان محمد يتعمد يمر من جنب غرفة جلنار حتى يشوف احلام وهي نفس الشيء كانت كل يوم تروح وتطلع من الغرفة بحجة الاكل او الماي او ... او تدبر نفسها بأي حجة

كانوا واقفين بالممر على اساس انهم تقابلوا صدفة وهم بالاصل كل واحد متعمد حركته من غير ما يبين للثاني

محمد : احلام

احلام : همم

محمد : امممم اقدر اكلم ابوك يعني في اممم يعني علشان هذا شسمه

احلام : هههه شفيك تكلم

محمد : بصراحة امممم ابي اخطبك

ارتبكت احلام من طلبه وابتعدت عنه راجعة للغرفة بس هو مسكها من ايدها

محمد : احلام بليز لاتفهميني غلط والله انا ابي اخطبك اليوم قبل بكرة بس قبل ابي رايك انتي

احلام بخجل : البيت بيتك ودخلت الغرفة بسرعة

ابتسم محمد بقوة وصرخ صرخة فرح وراح لعبدالاله

.........

دخل زي الصاروخ

محمد : عبود خطبتها وسكت لما شاف دموع ولد عمه

قرب منه وحط ايده على كتفه

محمد : عبدالاله شفيك

عبدالاله : جولي

محمد : شفيها

عبدالاله : جولي راحت خلاص معاد بشوفها ثاني

محمد بذهول : شقصدك كيف راحت ووين بتروح هي اصلا تتعالج عن السرطان وما خلصت علاج كيف تروح ونزلت دمعه على خده

عبدالاله : الصباح كانت تسولف معاي وتضحك بس الحين خلاص مابشوف ابتسامتها الحلوة ولا بسمع نصايحها

غمض عواينه كان يبكي بصمت

خلال الثلاث الاسابيع اللي قضاها بالمستشفى تعرف على جولي وتعلق فيها

( جولي كانت مريضة بسرطان الدم وكان علاجها ماشي تمام هي وحيدة امها وابوها بين خمس اولاد عاشت على انها ولد واهلها ما يعاملوها بشكل جيد )

تعلقت بعبدالاله مثل ماهو تعلق فيها من بعد ما لقت منه الحب والحنان وكيف كان يتكلم عن اخته وشوقه لها وهالشيء خلاها تحبه عمرها ما قابلت انسان حنون مثله

...........

كان علاج عبدالاله ماشي زين وقرر الدكتور انه يقدر يطلع من المستشفى ويكمل العلاج الطبيعي في البيت

جلنار صارت بالشهر الخامس باقي لها اربع شهور وتولد

حامل بتوائم ^_^

محمد قرر يتقدم لاحلام بشكل رسمي اليوم فكلم اهله وطلبوا منه يخطبها وبعد ما يرجعوا بالسلامة راح يسووا لهم عرس ما صار ولا استوى

...........

بيت ابو لؤي

ادم : والله هذه الساعة المباركة اللي شفناك فيها يا محمد

محمد : تسلم والله من طيب اصلك

الا وين لؤي

ادم : للحين بالمستشفى

عبدالاله : لؤي اخوك ... سلامات شفيه

ادم : اي اخوي الكبير .. والله يسلمك مو هو المريض زوجته المريضة

هز عبدالاله راسه كان في شك يدور براسه بس يبي يتأكد قبل

دخل ابو لؤي

الاب : حيا من جانا

سلموا على بعض

الاب : ما عرفتنا على اصحابك يا ادم

ادم : يبة محمد الرجال اللي قابلناه بالمستشفى وتعرفنا عليه خبرتك عنه

الاب : ايه واخيرا شفناك ... والله اني اشتقت اشوفك من كثر ما يتكلموا عن الاولاد

محمد بخجل : تسلم عمي لي الشرف والله

كمل ادم : وهذا عبدالاله ولد عمه

الاب : حيا الله عبدالله

ادم : لا يبة عبدالاله

الاب : عبدالاله وعبد الله واحد يا ولدي ولا انت ويش تقول يا عبدالله

ابتسم عبدالاله : صدقت والله يا عمي وبعدين عبدالله اخف من عبدالاله ههههه

ضحكوا عليه

ادم : يعني اسمك مو عاجبك اذا مو عاجبك نتبادل عادي

الاب : وجع يعني الحين الاسم اللي اخترته لك مو حلو يالهيس

ادم : ههههههههه لا يبة امزح انا وين القى اسم احلى من ادم

ضحكوا عليه وعلى تصريفتها

الاب : بس ما قلتوا لي انتوا عيال من يا ولادي اشكالكم مو غريبة علي مدري هو انا شفتكم من قبل او تشبهوا لاحد

محمد : انا محمد سعيد محمد الـ

ادم وابوه فتحوا عواينهم وطالعوا في عبدالاله

ارتبك عبدالاله من نظراتهم ومحمد استغرب تصرفهم فكمل

محمد : وعبدالاله ولد عمي يوسف محمد الـ

وقف ادم وابوه وقربوا من عبدالاله

ادم : انت ولد يوسف

عبدالاله بارتباك : ايه بس ليش ويش صاير

الاب : وامك اسمها صفية

قطب عبدالاله حواجبه : ايه انتوا تعرفوا اهلي

قرب منه ادم وضمه بقووووووووووة

ادم :اخيرا لقيناك يالدب

عبدالاله : .....

محمد : عمي شصاير

الاب وهو يمسح دمعته الحين تعرف وطلع ينادي على زوجته بصوت عالي

جت الام تركض : خير ويش صاير يا بو لؤي

الاب : تعالي معاي المجلس في واحد ابيك تشوفيه

بعد ادم عنه ومسكه من كتوفه : وانا اقول الشبه كبير اتاريك وهز راسه

عبدالاله : ادم ترى طيحت قلبي برجلي قولي ويش السالفة

محمد : ادم اذا مزحة والله مو حلوة

ضحك ادم على خفيف : لا مو مزحة

دخلت الام ومسكها ادم وقربها من عبدالاله

ادم : يمة يشبه من

الام بتفحص : مدري بس كأنه كأنه امممم وشهقت

محمد : خالتي قولوا لنا ويش السالفة

مسكت الام عبدالاله من ايده وحطت ايدها الثانية على خده كانت دموعها على خدها

الام : انت عبدالاله

هز راسه ايجاب

الام : انا خالتك حليمة

فتح عواينة : خالتي

اخذته بحضنها وجلست تبكي وتشهق دموع الفرح اختلطت بدموع الحزن

بعد ما هدأوا قال لهم الاب كل السالفة

عبدالاله : وزوجة لؤي هي

ضحكت الام : من غيرها روح خالتها ... اختك جلنار

ابتسم بقوة : يعني هي كانت معاكم طول المدة هذه ... ابوي جابها لكم

الام : لا من قال اصلا ابوك رماها وشرد والمسكينة ظلت كم يوم ضايعة لين لقتها احلام وجابتها هنا ... سكتت خجل من اللي سوته في بنت اختها

محمد اول ما سمع طاري احلام ابتسم بقوة وانتبه له ادم

ادم : شفيه الاخ

محمد بارتباك : هاه لا لا ولا شيء

ادم بنص عين : متأكد

ابتسم محمد : بعدين اقول لك

ادم : لا مافي الحين تقول

محمد بخجل شوي : امممم يعني بصراحة كنت جاي علشان احم ابي اخطب

شهق ادم ووقف : تخطب يؤ يؤ وانت لحقت تحبني

تفشل محمد منه وحاول يسكته بس راحت عليه كلهم سمعوا كلام ادم

ضحك ادم وجلس : هههههه يالدب وانا اقول شفيه الاخ كل يوم يجي يناديني ويسال عني

اتاريه حبني ويبي يخطبني

محمد وهو يصر على اسنانه : ادم

الاب : ههههه ادم خلي الرجال بحاله

لف لمحمد : تكلم يا ولدي

محمد حس باحراج وما عرف يتكلم

عبدالاله : من بعد اذنك يا عمي احنا كنا جايين علشان نخطب كريمتك احلام الى اخوي وولد عمي محمد

ابتسم الاب : هذه الساعة المباركة انا وين القى احسن منه ويكفيني شرف انه تربية سعيد رجال ونعم الرجال

ابتسم محمد : من اصلك عمي

...................

المستشفى

لؤي : يالله حبيبتي اكلي هذه اللقمة بعد

جلنار : بس والله شبعت انت اللي ما اكلت شيء وجالس تحشيني اكل

لؤي: هههههه ليش دمية محشوة

جلنار : لؤــــــــــــــــي

لؤي : ههه طيبي طيب

وجلس ياكل لقمة ويحاول يعطيها عشر مو مصدق الرجال انه بيصير اب وخايف عياله يجوعوا

اندق الباب وقام يشوف وقبل يفتحه ارسل لها بوسة بالهوا

فتح الباب وفتح عواينها مليونين من المفاجأة الحلوة

ضم الشخص اللي عند الباب : مو مصدق

عبدالاله : ههه لا صدق

دف لؤي ودخل

اول ما طاحت عينها على اخوها نزلت دموعها غصب

راح ركض لها وضمها باقوى ما عنده : اشتقت لك

جلنار : اهئ اهئ وانا اكثر وينك يا خوي كنت محتاجة لك

وبكذا التقى الاخوين ببعض

^_^

......................

ابو لؤي قرر انه يرجع ديرته وكافي غربة وفعلا صار



محمد بعد مارجعوا اهله تزوج احلام وكان زواج خرافي الكل يحكي عنه عاشوا سعيدين مع بعض وعندهم ولد واحد اسمه عبدالله باسم عم محمد المتوفي

ادم تخرج وصار دكتور شاطر وخطب حلا

عبدالاله عاش على ذكرى جولي وقرر انه يشتغل باخلاص ويعمل على اخراج ابوه من السجن طبعا زاره وخبره ان جلنار كانت متزوجة ولد خالتها بالسر وانها حامل من زوجها مو منه وانه ما قال اللي قاله الا علشان يصحي ابوه من السراب اللي عايش فيه

توظف عند عمه وعمه ما قصر معاه كتب حصة من ثروته باسمه وباسم اخته

لؤي وجلنار عندهم توأم ( ياسر ورغد عمرهم سنتين ) وهي الحين حامل بالبيبي الثالث

خالد وملاك لازالوا في عراك مستمر كل ما التقوا

والمفاجأة ان خالد قرر يخطب ملاك الكل اعترض بالبداية كونها اكبر منه بس لما شافوا انها موافقة ما كان عندهم اي حجة

ما بعد الكره الا المحبة

^_^



انتهت 

