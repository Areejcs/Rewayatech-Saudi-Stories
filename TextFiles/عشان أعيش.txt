في البدايه جاء اليهم أمر من قائدهم بأن يجتمع عند الساعه الخامسه فجرا من صباح يوم الاربعاء بالقرب من(مشروع الرمايه)
طبعآ الافراد كل منهم متواجد عند اهله وعندما علم بالأمر تعكر مزاجهم وساءت حالتهم النفسيه! لم يكن المشروع مزعج الى هذه الدرجه بل فتره الراحه لم تكن كافيه بسبب تزامن المشروع مع فتره راحتهم بعد جهد وجهيد في حمايه وطنهم (الغالي).
الجزء الأول:
الرقيب صالح: الو هلا جادي
جادي: هلا وغلا صالح كيف حالك
صالح: تمام انت اخبارك
جادي: ابشرك بخير وش صار في مشروع الرمايه متى نجتمع
صالح:والله الشباب قالو نجتمع الساعه 2 ليلا (الموقع قريب من مقر عملهم)عشان يمشون على الراحه وانت شرايك!
جادي: شدعوه صالح رايحين المريخ كلها ساعه ونصف ونوصل من اللي حدد الساعه
صالح:اللي حدد(شاهين)و(فرج)و...
جادي:هي هي رحنا فيها النظاميين حددو!!هههه
صالح :هاهاها قالو كذا تعرف بنكون سهرانين ولانبغي نسرع
جادي: اوكيه خلاص الله يعين تامر على شي نتقابل هناك
صالح:ok‏ سلامتك ياحلو باي

@@الجزء الثاني@@
الساعه 1.45 بالموقع المحدد
السياره متواجده والتي سوف تنقلهم الى {مشروع الرعب} وبداخلها الرقيب صالح(طبعآ نسيت اعرفكم عليه آسف سامحوني القلم خلص /هو مساعد الضابط وآمر فرقتنا عليه طلعات تعجبكم) والسائقين المثاليين الحاصلين على علامه الجوده في مسار عملهم هههه بس حبايب واخلاقهم عاليه (شاهين وفرج) وفيصل(يااارجاجيل مصرقع بس على كيفكم /هو فني اتصالات) وانا محدثكم من موقع الحدث مدمن أخبار ههه(جادي انا جندي دوريه عشان كذا طايح بشاهين وفرج ) باقي المتأخر الرايق $سعد$ (سعيدان يكره شي ااسمه رمايه ياعمري وسيم سيم انا دوريه)
جادي:سلام شباب(كنت لابس نظاره طبيه عشان اجيب الهدف صح واول مره اسويها،،صاير قناص)
فيصل:هلا وغلا كيف الحال وش عنده مع النظاره بس حلو ههه
صالح:اهلين والله والنوم ذابحنا
شاهين:سلامات جادي صاير غير الليله
جادي:تمام الله يسلمكم ايه هالمره ناوي على الهدف
فرج:مراحب ياحلو
فيصل:هههه اخاف تجيب العيد وماتخلي هدف لنا هههه(تخيلو شكله نحيف مع ملابسه الداخليه للحين مالبس البدله الرسميه،،تخيلو بس)
جادي:اخبارك فرج وش فيك متخدر
صالح: خلها على ربك مانمنا زين والسهر تاعبنا
فرج:الواحد يقعد مع اهله ولا يفكر بهالرعب ولا الطريق في الليل مع هالبعارين
شاهين:والله وانت الصادق يافرج الله يصبرنا
جادي: ربي يعين،،وسعد ماوصل شكله ساحبها نوووم
فيصل: بدق عليه هالدب وبشوف وين وصل،،الو
صالح:بصراحه شباب انا بحط راسي بريح شوي
فرج:وانا بعد
سعد: هلا فيصل
فيصل:وين وصلت تأخرت علينا والشباب ذابحهم النوم
سعد: جايكم كلها خمس دقايق اوكيه
شاهين:فيصل وصل الرايق
فيصل:اوكيه يلا اسرع يااااخي،،يقول خمس دقايق وجاي
جادي:والله ياشباب نمت الساعه 7 وصحيت 11 مرتب نفسي
شاهين: انا تعبااان ولانمت عندي عمال يشتغلون بالبيت وصايره حوسه بس بسوي زي صالح وفرج
جادي:وانت فصولي يامصرقع وش سويت
فيصل: انا نمت شوي!! ولايهمكم انا بسوق السياره وانتو شغلو مواطير النوم هههه
شاهين: هههه انتبه بس وخلك صاحي من البعاريين،،جادي(يهمس في اذني خلك معه قدام وانتبه له)
جادي:معليك انا معه
فيصل: اخيراآ وصل الدب
¥¥وقت فاصل¥¥
(لما وصلت الموقع فيه بعض العسكر وعددهم 2 موجودين مع الشباب مااعرفهم وسئلتهم مين هذولا قالو مانعرفهم ويبونا نوصلهم معنا للمشروع طبعآ هم من فرقه ثانيه) المهم وصل،،،
سعد: هلا شباب أسف تاخرت عليكم
جادي: هلا وغلا عادي ياسعد
فيصل:خلاص نمشي شباب
سعد: وشفيهم نايمن الشعب
جادي: دايخين مانامو زين وانت يالرايق
فيصل: مايحتاج تسئله شف عيونه متنفخه من النوم هههه وين راحو؟؟ ذولا النشبه اللي بنوصلهم معنا
سعد: وش السالفه مين ذولا النشبه جادي
جادي: عسكر من فرقه ثانيه شافونا رايحين قالو حنا معكم اذا مافيه احراج
سعد: اممم كذا يعني
فيصل: يالطيب يلا بنمشي وين خويك
النشبه: يلا مشينا وخويي مدري وين راح(شرايكم باسمه النشبه ماعرفت وش اسميه مشوها عاد)
جادي: تعال يالطيب قدام
النشبه: لابركب وراء ماابغي اسوي زحمه(بدري اقول يالنشبه)
جادي: شدعوه اركب بس والشباب نايمن ورا
النشبه:اوكيه
فيصل: نمشي؟؟
جادي: خرمان زقاره بدخن يالطيب اذا فيه ازعاج قول
النشبه:بصراحه انا ماادخن ولا احب رحيته
جادي:خلاص انا بروح ورا بدخن
فيصل: يارجال عادي خذ راحتك(وهو يأشر بعينه لي خلك زيه نشبه)
النشبه: عادي يارجال
جادي: لا لا افتح الباب بنزل(ونزلت ورحت ورا،، والله صدق النشب



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





الساعه2.10 (بدايه المعاناه حبه حبه) المسافه من موقع تجمعنا الى {مشروع الرمايه} حوالي 185 كيلو متر (مشينا من الموقع وسيارتنا جيب مقفص على شكل بوكس(لاتحاول تخليها حلوه عاش مرقع اختصرها مثل سياره خبز ههه) يعني الواحد يقدر يتمدد ويسحبها صح خخخ
¤¤¤
جادي وسعد وفيصل والنشبه هم بس اللي مانامو فيصل السواق وجنبه النشبه(الله يعين النشبه علي من محشاتي) والشله ورا على الجهه اليمنى الرقيب صالح وهو في سبعين نومه وجنبه جادي والجهه اليسرى في المقابل فرج مقابل صالح (يشارحك سرى) وسعد مقابلني (اوه قصدي مقابل جادي)وشاهين (ماقط ارجوله مسوي تمارين كراتيه ماعندك حد بلحاله ياحظه)ماخذ راحته ونايم،، يعني الجو كئيب جدآ هدوء ممل والليل مظلم والسكوت سيد الموقف(اي سكوت يابن الحلال وشخير الشله وين راااااح؟؟اقول كمل بس) والطريق فاضي وموحش لا محطات ولا شي يطمن الا التوكل على الله،،،والأكثر رعب الجمال السائبه(حلوه جمال...اي والله البعارين ماتدري من وين تطلعلك تلاقيهم يدقون لك تحيه وانت مار) شي غريب يحوس في قلوبهم من هالجو محد يدري عن الثاني النشبه ساكت وماسك بيديه العصا حقت الطابلون(قصده المساكه عشان المطبات،،تعبت وانا اترجم خخخ) وفيصل مشغل الراديو على fm‏ بصوت منخفض يبغي حد يسولف معه عشان ينسى طول الطريق حاول يكسر حاجز الصمت مع اللي جنبه!!
فيصل: يالطيب اذا فيك نوم خذ راحتك انا متعود اسوق بلحالي
النشبه: لا والله مافيني نوم..
جادي من زود الطفش قاعد يلعب بجواله (ودي اشيل النشبه واحذفه بقوه ورا ولا يزعل جادي ياحرااام) ولما سمع فيصل يسئل النشبه حط عيونه على فيصل بنص ابتسامه وبنفس اللحظه فيصل يبتسم ويغمز بعينه لجادي(من الطفش صار عندهم اشتراك بطاريه من الأحساس ههه)كأن جادي يقول له "ماعندك حد"
وسعد في هدوء يحاول ينام مره يغمض عيونه ومره يفتحهم (صاير ذيب سعيدان)
فيصل:دام مافيك نوم انتو فرقتكم كم عسكري
النشبه : حنا اربعه(بصوت خافض الظاهر ماوده يسولف)
فيصل: ايش تقول اربعه!!
النشبه: ايه اربعه بس
فيصل:الله يعين يارجال
جادي: وش فيك سعد ماجاك نوم؟
سعد: وين النوم والرعب قدامنا مع هالخط الزفت
جادي: كلها قلق بس لاتخاف من شي تطمن ان شاء الله مايصير الا خير
سعد:الله يسمع منك
جادي:حاول تريح ولاتفكر والنشبه بصراحه خرب جوي ابي اسولف مع فيصل
سعد: مش حالك وخلك في جوالك وطير الطفش
جادي:اوكيه ياحلو

فيصل حس ان النشبه ماوده يسولف طفش زياده وصار يزيد السرعه بين 140 و 160 كيلو متر في الساعه(احس انه بجيب العيد الحريف؟!) جادي لاحظ السرعه بس عنده عادي متعود يسرع لكن خايف سعد يشوف السرعه ويقعد يوسوس زياده!
رجع وضع السكوت والطفش في السياره ومتى بس ينتهي هالطريق!!

¤¤¤فاصل¤¤¤
بعد مامشو الشله من الموقع محد تذكر ان فيصل اول مره يمشي على ذالطريق ولا حد قاله بعد 80 كيلو راح يجيه تقاطع ويلف معه يسار وانه طريق غير ممهد(يعني خط ردميه،،)
ووقت الوصول من الموقع الى التقاطع ساعه الا ربع تقريبآ



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الرابع%

صارت الساعه 3:07 وفيصل داخل جو مع الأغاني والسيجاره اللي جمرتها مثل لمبه ابراج الاتصالات جادي طفش من اللعبه وصار جواله البطاريه ضعيفه (حرق ام الجوال وتحصله مافاز بعد) طف جواله عشان يوفر الباقي من البطاريه اللتفت الى جهه فيصل بعد نظره استطلاع على الافراد النايمين(ايه شله الشخير!!) شافه رايق ومنتبه للطريق صح
جادي:كيفك ياحلو
فيصل : هاا؟!..تمام ارحب يارجال
جادي: اخبار الطريق؟ اشوفه (يأشر اصبعه للنشبه) نايم وسحب عليك هي هي ها ها
فيصل: اسكت لايسمعك خله نايم زهقني مايسولف
جادي:طيب
فيصل: والله ابشرك الخط فاضي ولا بعارين بعد
جادي: زين الحمدلله الله فكنا منهم
فيصل: شكلك مانمت يابلاي ستيشن
جادي: مانمت يايشيخ البطاريه بتفضي وطفيت الجوال ومدري كم صارت الساعه
فيصل: الساعه ذلحين 3:09 ليش؟
جادي: يوووه لنا ساعه ولا جاك التقاطع
فيصل: ؟؟ اي تقاطع
جادي: اللي بنلف عليه عشان نختصر الطريق،، ليه ماتدري عنه
فيصل:لالا ياشيخ!! مدري عنه ولا حد قالي عن التقاطع
جادي: الله يرجك يافيصل وقف وقف بسرعه
فيصل: طيب طيب ايه انا شفت تقاطع قبل ربع ساعه تقريبا وماتوقعت(مصرقع ماتدري وين الله حاطك) انها اللفه
جادي: انت متأكد
فيصل: ايه متأكد ونص والباقي عشانك هههه
جادي: هههه والله إنك فاضي تضحك يارجاااجيل ارجع ذلحين حتى يجيك التقاطع
فيصل: اوكيه مانبغي الشباب يدرون
جادي: اوكيه يلا ارجع بسرعه عشان الوقت
فيصل: تعجبني يالخوي
جادي: انت اول مره تجي على هذا الطريق
فيصل: اول مره وآخر مره ان شاء الله(تبطي والله دامك عسكري)
¤¤
جادي وفيصل ماحبو يصحون الشباب عشان مايسونها سالفه ولا يخربون نومهم وخاصه "سعد" (هذا الخوف عنده على الريحه هههاااي) النشبه صحى مع وقفه السياره ودورانها ولا قال شي ورجع ونام،،
فيصل وجادي في حاله صمت وصار تركيزهم على الطريق جادي يقول في نفسه : الله ستر علينا وزين اني انتبهت للساعه ولا كان هالخبل دخلنا سين وجيم مع الضابط على التأخير ونتجازا على حسابه!!
وفيصل هو بعد يوسوس ويكلم نفسه: انا وش لقفني اسوق السياره والله اني ملقوف ومهايطي مسوي فيها دليله يارجال عادي ماصار شي الشباب شخير وماعندك حد،،!!
بعد عشر دقايق من الرجوع تم الوصول عند التقاطع واخذ فيصل يمين مع التقاطع وسئل جادي.
فيصل: جادي لفينا ذلحين وبعدين؟
جادي: خلك سيده ولا تلف يمين ولا يسار(عكس اغنيه"التاكسي" حلوه صح) حتى تجيك لوحه فيها تحويله اوكيه
فيصل : اوكيه بابا في معلوم كلام انتا هههه
جادي: انت نفر كويس يسمع كلام ههههاااو
فيصل: ذلحين هذا الطريق يودي على طول للمشروع
جادي: "لا " بعد التحويله يجيك تقاطع تاخذ معه يسار وسيده ياكرسيدا هههه للمشروع
فيصل: حلو وكم كيلو لمشروع "الرعب "
جادي: اممم حوالي 100 تقريبا ماني متأكد
فيصل: افف يلعن ام المشوار(عيب يامصرقع انت قليل ادب هههه)
جادي: تحمل ربي يعين..سمعنا صوت الخليج خلنا نروووق
فيصل: ابشر يالخوي يابعد عمري انت
¤¤¤
وصلو الشباب عند التقاطع الساعه 3:44 بعد ماعدت سالفه فيصل يسلااااام،،،مسكو الشباب الطريق ( لاتقوم هوشه فك الطريق منهم) العام المؤدي لمشروع الرمايه وسمعه هذا الطريق "زفت" قصدي مرعب من كثره الكثبان الرمليه( حط رجلك قبل الععج)وكثره الجمال والشاحنات الثقيله رايحه جايه(فلم التريلاااات الهندي) لانه طريق دولي وسبب شهرة الطريق الحوادث الله يحمينا منها قول آمين (اااامين،،والله الخوف)
طبعا فيه محطه بنزين قرب التقاطع ومحطه بعد المشروع 5 كيلو..بالمناسبه فيصل يعرف هذا الطريق زين مازين لانه الرئيسي المؤدي لقيادة القطاع والمرجع الاساسي للأفراد(قصدك الشله المساكين) ،،،

@@@الجزء الخامس@@@
فيصل: ياحلو شرايك نمر المحطه ناخذ بارد وفطاير
جادي: اي والله خلنا نريح شوي وندخن ونكحل عيونا(ايييه طلعت الفضايح ،،كحل ولاتنعمي) يابعد قلبو فصفص
فيصل: تسلم احرجتني(~_~) اموت انااا
جادي:ههههههه
فيصل:ههه الله يرجك
جادي:فيصل شوف الزحمه يسلام احلى محطه
فيصل:ماشاء الله على هالمحطه ماشفتها يوم فاضيه بس عيبها "التريلااات (ارجع الى ماذكر للترجمه)"
جادي:طالع بس يالله صباح خير
النشبه: اممم اوووه
فيصل: حنا في المحطه يالطيب تبي شي ولا كمل نومك(اشوف فيصل خرب امها مع النشبه)
جادي:ياشباب ياصبايا ههه وصلنا المحطه صالح سعد ايمن فرج اصحو
النشبه: لا لا بس!! تسلم بنام
فيصل: على راحتك يارجال(احلف عليه يارجال) جادي خلهم نايمن اذا وصلنا المشروع رحنا المحطه اللي هناك
جادي: اوكيه يالله نزلنا للبقاله
فيصل :يالله
¤¤¤
دخلو البقاله الحلوين وفيها كم واحد!!فيصل راح للمشروبات وجادي للشكولاته والفطاير(اذبحه عند فطيره جبن،،المدخن صرفيه) انتو عارفين وضع البقاله بالوسط رفوف وبينها ممرات( ايه عارفين وش دخلها بالتفصيل) طيب اقولها بعدين؟! جادي اخذ توكس ومارس وجلكسي وانواع ثانيه وفطاير جبن(احلى يالتصبيره) وزعتر وغيرها واهم شي الدخان عنده لما خلص انتظر فيصل عشان الحساب مره وحده،،تأخر فيصلوه ماجاء جادي يقول بنفسه وش ذا ماصار مشروب والله انه راعي طويله،،راح جادي عند المشروبات ماحصله إستغرب ياولد وين راح؟!! بصوت خفيف فيصل فيصل ولا رد عليه خلني ادور عليه هالورع(شف لك حل جرب صفرله ويجيك) بين الرفوف سريع سريع اول رف مالقاه ثاني رف ماشافه وقبل مايوصل ممرالثالث وقف جادي وقفه واحد ناسي شي يحاول يتذكر!! هو ولا مو هو كأني لمحت زول فيصل بس هذا؟؟ ماسك الرف بيديه ورجوله ترتعش كأنها ماتقدر تشيله وجنبه بنت كاشفه الوجه والقذله ماخذه نصف الجبين على جنب والعبايه شبه مخصره(والله اللي قزها صح شكلها صااااروخ)تسولف مع ابتسامه حلوه،،رجع شوي شوي عشان مايلفت انتباهم ولا كأنه يعرف فيصل ولما تأكد انه فصولي صارت خطواته عاديه يطالع الرفوف كأنه يشتري حاجه (مدري هي خبره ولا صدفه) فيصل شاف جادي جاي عطاه النظرات السعيده (اخاف يجيب العيد ماصدق خبر) البنت ارتبكت شوي وصارت تركز على جادي خايفه يشك في الوضع بس جادي ذكي حس فيها وبنفس الوقت ماكمل رجع على طريقه وراح الى الرف الثالث وخذ هناك قسطا من الراحه من هول المفاجأة(يالطيب يرحم جارتكم خلك في العاميه) قال بروح للمحاسب وانتظر فيصل يجيني هناك مايدري ان فيصل داخل جووو بقوه ومستغرب من الحظ وكيف البنت كلمته؟ وليش هو بالذات؟! مع ان شكله مو مرتب كل هالتساولات دارت بفكر جادي،،
¤¤
جادي:السلام عليكم
المحاسب: وعليكم السلام ورحمه الله وبركاته بتحاسب عطني الكيس
جادي: بعد شوي لو سمحت
المحاسب: خذ راحتك
جادي: بنتظر صديقي ونحاسب جميع "بسرعه يافيصل لا يشوفك احد "
وصل فيصل والابتسامه عريضه والبنت راحت تكمل باقي اغراضها والوضع جدآ اوكيه،،
فيصل: حاسبت ياحلو
جادي: لا ياشيخ كيف احاسب وانت ماجبت المشروبات يالذكي
فيصل: اووووه جاني اتصال ونساني (حلوه التصريفه يامحظوظ)
جادي:يافيصل تأخرنا خلاص مايحتاج نشرب
فيصل: شدعوه دقيقه وانا عندك حاسب على مااجيك (اقول حاسب بس لا تطيح)
جادي:آه ياقلبي ماالوم فيصل لازم اعرف وش صار معه والله البنت حلوه!!


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء السادس%@@
الساعه 3:55 فجرا الوقت بدا يمر بسرعه البرق والمسافه طويله نوع ما والغلق والرعب عند بعض الا فراد من اللي جاي(منهو اللي جاء تعرفه؟؟ههه) مع حراره الشمس الحارقه هذه المقومات كلها تسبب الحاله النفسيه عند بعضهم وبعضهم يجدها متعه واكشن= إثاره (ياسلام مسدسات ورشاشات يعني راااامبو) ،،
بعد مااخذو اللي يبغونه وطلعو من البقاله وصلو للسياره وانتبه فيصل بان السياره مايله على جهه اليمين ونادى جادي كأن السياره مايله "شييك" على الكفرات عدله ولا لا وشاف جادي الكفر الخلفي خاف هواه مرررره (قول بنشر وفااااش بعد) ضاق صدر جادي من الحظ وفيصل (سهلااات يارجال عادي"امبزبط هالجندي" يعني عبيط) ياشباب قومو وصلنا الشباب ماصدقو بسرعه وصلنا قومو عندنا بنشر قامو والأخلاق تحت الصفر وكل واحد فيهم يقول هذا وقته (ايييه ااشكالهم تقول قطاوه متهاوشين)نزلو الشباب وقام جادي وفيصل بمهمه فك الكفر وتغييره "بالسبير"الأحتياطي والجنود الباقي اللي جالس واللي واقف والثاني مستند عليه(ياسلاااام عصافير الحب) واللي ياحاول يساعد بس النوم ملخبط مخه،،خلصو من تركيب الكفر بسلام والشباب ماصدقو ركبو السياره وكل في مكانه !! راح فيصل وجادي لدورات المياه يغسلو ايدهم والتعب بدا يوضح عليهم رجعو للسياره وشغلو واتجهو للطريق،،

¤¤فـــــــاصـــــــل¤¤
الى من يهمه الأمر اخواني اخواتي أعزائي القراء(تكفى بس يامجلس وزراء العرب) تعمدت عدم ذكر اسماء المواقع حفظا لسلامه ابطال القصه من ورود بعض الشكاوى و عدم تعرضهم للجزاء العسكري.
والأمـــر الثـــاني: عندما استغرب فيصل من البنت لماذا انا بالذات؟ وخوف جادي عليه عشان مايشوفه احد؟
لان فيصل لابس البدله او الزي العسكري وهذا بحد ذاته"يعتبر جريمه اخلاقيه يمكن يؤدي العقاب الى فصله من السلك العسكري(انطرني اذا احد عقل من احم احم) ولم يكن استغرابهم من جرأتها الا من هذه الناحيه،،وشكرآ

@@@الســـــا7بـــــع@@@
الغريب ان الشباب بعد ماركبو السياره محد فيهم قال تأخرنا او الساعه كذا!! وللحين في هالمحطه (كيف يذكرون الوقت واعصاب مخهم داخله في بعض مسويه جنجال!!) التعب والنوم نساهم الوقت،،جادي وفيصل في حاله صمت من تعب الشيل والحط في البنشر حاله الصمت هذي تعطيهم راحه شوي واللي يشوفهم يقول "مــتــــــزاعـلــين"(ادري زي العسل ياحليلهم) ونظراتهم ترسل اشارات المعاناه بكل واقع وخيال،،مر على الصمت 10 دقايق والجو مثل ماهو ســــــكـــون الهمسات وشــــــبح الليل الصــــــامت وهــــــم الــــتركــــيز في الــــطريــــــق وازعــــــاج انــــوار الســـيارات !!
يسمع اصوات غريبه خروشه او قروشه" بالشده على الواو" (والله ماعرفنا لك مره سياسي مره فصحى وذلحين طالع تجويد! تذكرني بمدرسين اول ههه)هو ساهي بجوه عند اخوه واسمه "حـــزام" وش راح يسوي بكره الصباح بالتسجيل في شرطه الخبر(انحش من العسكريه ياولد والا النفسيه ماسكه سرى) بالشهاده الثانويه وكان موصيه على واحد في الشرطه يضبطه"واســــــطه" طبعأ هو اخوه الصغير وشايل همه"مو غريب ان احزام يدخل بالسلك العسكري لان العائله كلهم بالعسكريه(يوووه الدعوه ادمان) يالله بكره راح اعرف وش صار معه ان شاء الله يقبلونه،،انتبه فيصل والتفت حق هالصوت طلع صوت جادي وهو يحرك الكيس ياخذ مشروبه المفضل"ديو"(اقول وش مخليه نشيط،،قوي قلبك) مع فطيره!!
فيصل: طحت عليك وش تسوي ياحرامي ههه
جادي: تكفى بس لاتعلم احد ههه وش تشرب؟
فيصل: عطني الكوكا وسنكرس وافتحهم لي بسرعه ياعسكري جادي:ابشر طال عمرك تبي القمك بعد
فيصل:هههه تسوي خير يالخوي
جادي:خذ بس وخلك مع الخط
فيصل: خط ولا تعبير
جادي: ههه والله إنك منسم،،
فيصل:تسلم ايدينك ياجدوووي
جادي: ومن يقول يافصولي
(هههه تجمعو الخبلان تأثير السهر)
فيصل:جادي بقولك شي وعطني رأيــــــك
جادي: طـيــــــب وشــــــو؟؟؟
فيصل:البنــــــت اللـ ـ ـ ـي
جادي: اششش بشويش صوتك
فيصل: عــــــادي
جادي:وش فــيـها؟! خفف صوتك
فيصل: شرايك حلوه ولا لا
جادي:اممم من ناحيه وجهها يعني مو حلو مره،،ليه؟
فيصل: والله صدق تقول مو حلوه؟!؟!؟!؟!؟!؟!؟!
جادي:هي هي والله امزح كمل(ايه تعجبني خله يولع )
فيصل:لا خلاص
جادي: قول بعطيك جلكسي ههه
فيصل: ها ها لا لا تقردن
جادي: بصراحه ماركزت فيها حيل بس اللي شفته حلاوه
فيصل: من جد لاتمزح انت وجهك
جادي: والله مامزح ياحب من نظره!!
فيصل: ماتوقعت انها راح تكلمني والله الصدفه الحلوه
جادي: ايه صح كيف صار الموقف علمني من اول بالتفصيل(ادري تموت بهالسوالف يالرومنسي) ولا نخليها بعدين احسن عشان اللي هنا!!
فيصل: اوكيه بعدين بعدين،، انت تدل اللفه حقت الرمايه ؟انا ناسيها مادلها مضبوط
جادي: ازهلها عندي يالذيب بس لاتنسى سالفه الحلوه بعدين هههه
فيصل: ابشر برسلها لك وسائط هههههههاااي


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



@@التــــــــا9ســـــــع@@

مـــــرت الـــدقايـــق سريعه هالـــمره عـــلى الـــثلاثـــي الــــمـــرح ضحكه على نكته على تعليقات في بعضهم (ناقصهم مستر بن ههه) ياسبحان الله اللحظات الحلوه دايم تمشي وقتها بسرعه،،،
وصلو الشباب عند تقاطع الرمايه في تمام الساعه 4:50 ومن التقاطع حثى المخيم للمشروع حوالي 3 كيلو تقريبا عند التقاطع توقفو وصحو النايمين عشان يلبس اللي مالبس من "البسطار" =الجزمه العسكريه "قبوع"= الكاب او الكبوس (؟؟؟ بسكت هالمره) طبعأ مايخفى عليكم اعزائي القراء والمشاهدين واللي بعدو...؟ اوووه نسيت ماحطيت قوس!!(هههه تراه متعمد يبي ينكت شف غيرها ههه)طيب ارويك!! ان يكون العسكري بكامل زييه سوا ذهب عمله او مشروع رمايه او مهمه رسميه....الخ الشباب وصلنا اخير الله يعين الرقيب صالح ياشباب كل واحد يكون جاهز ولاتنسو جوالاتكم والمحفظات تحطوها بالسياره عشان ماتضيع اوكيه ياوحوش ابيكم تبيضو وجوهنا نبي فرقتنا تأخذ الاول في الاهداف عشان الضابط يفتخر فينا ويعطيكم رخصه لمده شهر(شدعوه داخلين رالي في المرور) للي يجيب الاول والحذر كل الحذر من الإصابات وهذا اهم شي في الرمايه علم ياوحوش علم يارقيب انا رقيبكم ولا اجيب هدف هذي مصيبه ههه جادي خلك جنبي بوقت اطلاق النار عشان اصوب صح،،الشباب ضحكو من كلام الرقيب صالح لانه من جد مايشوف الهدف من بعد المسافه وجادي اكثر شخص يمون عليه..
والرقيب صالح باقي 5 دقايق ياشباب جهزتو عشان نمشي؟ الشباب صارو جاهزين وركبو السياره واتجهو الى موقع الرمايه،، طبعا القلق والطفش اتضح على وجوه الجنود البوؤساء ولا ننسى الخوف له النصيب الأكبر في قلوبهم من مفأجات الرمايه.كانو في حاله صمت رهيب حتى وصلو للموقع وكان في "الميدان"=ساحه يجتمع فيها الجنود بشكل الصفوف او الطابور(ياشيخ هالمدرسه ورانا ورانا )ليتم اخذ العدد ومعرفه الحاضر من المتغيب..والميدان شي اساسي في العسكريه بشكل عام وخصوصا في الرمايه عندما ينتهي الجنود من والى سلاح آخر يكون عليهم إللزام التواجد فيه وله ايضا ضابط ويسمى"ضابط الميدان" (عاد هالضابط يحب يتحرش في خلق الله)..
نزلو الشباب من السياره والرقيب صالح بسرعه خلونا نلحق الصفة مانبيهم يسجلونا متأخرين يالله "هروله"=الجري الخفيف" راحو النمور للميدان( تكفى بس نمور والكرشه كنها موج)دخلو الميدان وصفو ورا بعض وكان في الاول شاهين 2صالح 3جادي 4سعد 5فيصل 6فرج وكان الوقت الساعه5:07 وجاء وقت الوقوف الممل وانتظار اكتمال عدد الجنود المتبقين من الفرق المتأخره وبعد عناااا طويل اكتمل العدد ومده الانتظار نصف ساعه وقوف(لا ويقولون اخذ الثانويه وسجل عسكري معصي والله) بدا تشكيل مجموعات للجنود وعدد الجنود 60 فردا وكل مجموعه تتكون من 20 فردا والشباب في المجموعه الثانيه وبدا العد التنازلي للرمايه مع شروق الشمس والهواء النقي تهدا النفوس ويزول بعض التعب،،والجميل في هذا المكان هو ان تلتقي بزملأك القدامى والسلام عليهم (جاك المهايط وارحب يااارجااااجيل) وتبادل الأخبار وطبعآ هموم العسكريه واللزي منوه وحاقات يعني ربنا يستر علينا ههه!!خارج عن النص!!
ضابط الميدان: ثابت،،استعد
السلام عليكم ورحمه الله وبركاته
الجنود:وعليكم السلام ورحمه الله وبركاته
ضابط ميدان:كيف حالكم طيبين اكيد كل واحد فيكم يبغي يرمي ويخلص بسرعه ونصكم اللي سهران وتعبان من عمله
الجنود: "بعض الجنود بصوت خفيف" اخلص علينا والله حافضين هالكلمتين
ضابط ميدان:اقطع الصوت ياعسكري اسمع انت وياه انا فاضي لكم ماعندي شي انتم جايين وتبغون تمشون عشان ترتاحو صح ولا لا
الجنود: صح
ضابط ميدان: مااسمع صوت صح ولا لا
الجنود: صح بصوت عالي
ضابط ميدان: ماابغي اسمع صوت زايد،، الان راح ترمي المجموعه الاولى والثانيه على رشاش جي3 وكل واحد معه 60 طلقه والمجموعه الثالثه ترمي على رشاش ام بي5 وكل واحد60 واهم شي الرمايه الحذره مانبغي اصابات بالخطاء مفهوم
الجنود: "مفهوووم "بصوت عالي عشان الفكه من هالضابط الغثه
ضابط ميدان: مجموعه 1 و2 استعد لليسار در،،امامك سر الصف الاول ياخذ السلاح مع المخازن= التي تكون بداخلها الطلقات وتركب بالسلاح(وش هالسلاح اللي المخازن الكبرى تركب فيه يووووه).والصف الثاني ياخذ المخازن فقط اللي راح ترمون فيها مفهوووم
الجنود:مفهووم

¤¤فــــــــــاصــــــــــل¤¤
نرجع ورا شوي (يلا شباب دفه ريوس بسرعه...) لما وصلو عند تقاطع الرمايه وقفو يصلون صلاه الفجر وطبعا يجهزو مره وحده،، والتقاطع هذا يمر عليه الجميع من ضباط "وصف ضابط= عريف،وكيل رقيب،،الخ" وافراد وبعضهم يأتي على سيارته الخاصه ويخليها واقفه عند التقاطع ويركب مع زملائه او احد الافراد،،
اما بالنسبه "للنشبه" نزل عند التقاطع وراح مع زملائه بعد ما شكر الشباب على توصيله ويعتذر اذا ضايقهم(لاشدعوه،،،بدري يابو شباب) والشباب ماسوينا شي يالخوي تامر بشي؟ تسلمون الله يعطيكم العافيه وترجعون بالسلامه..


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



ضابط اطلاق النار:
هرول ياعسكري وكل واحد يوقف امام الهدف من1 الى 20 على حسب رقمه والصف الاول هو الرامي والصف الثاني مساعد رامي..طبعآ "ضابط النار" هو من يعطي الامر باطلاق النار على الهدف مع ايقافه وتنطيم الصفوف والاستعداد..الخ
اما مساعد الرامي هو الجندي الذي يكون خلف الجندي الرامي بالسلاح ومهمته المسانده وتسليم الذخيره والإشعار عن اي إصابه لاسمح الله او عطل في السلاح،،وكل رامي خلفه مساعد..
ضابط الاطلاق: ياشباب كل واحد يتأكد ان الهدف اللي قدامه الهدف حقه عشان فيها المركز الاول (انطرني اذا احد جاب الهدف ضاربتهم الشمس) قصده الضابط المسافه بعيده شوي ومع ازعاج الطلقات والرشاشات والتعب من حمله وحراره الشمس (وخاصه العميان مع نظاراتهم تقول درابيل) يمكن يتلخبط الواحد من قرب الاهداف ببعضها ويطلق على هدف اللي جنبه!!
جاهزين ياوحوش ركبو الذخيره في السلاح،،
***
طبعأ الشباب في الصف الثاني من البدايه اللي هم مساعد رامي والاول شاهين والرقيب صالح جادي سعد فيصل فرج الى 20 واشكالهم تضحك عليها من السهر والتعب والوجوه شاحبه (صايره خريطه تضاريس وهضاب) حتى السلاح يادوب يشيلونه،،
فيصل: جادي ياجادي
جادي: هلا
فيصل: كيفك مع هالزحمه
جادي: والله زفت متى بس نخلص
فيصل: شف بالله وجه فرج تقول طماطه معرقه
جادي: وخر شوي فيصل ههه حطه فوق الهدف
سعد: الله يرجكم فرج هذول ماعندهم سالفه
فرج: اقووول الباااارح يوم تدق عليااا كنت مناااايم بالمستشفى
فيصل: حتى هنا مانساها ههه
سعد: اي والله ومنيم
جادي: ياحلوك يافرج
فرج: يارجاجيل ترا بحطك مكان هذا؟؟ "قصده اللي قدامه" وشوتك بوووز في الهدف
سعد: حلووووه
فيصل: حلوه رقمها
جادي: اي وحده ههه
رغم النفسيه التعبانه و شده الحراره والخوف حاولو يضحكون عشان يخففون من اللي فيهم!! والجنود اللي قدامهم يضحكون بأستغراب والله ناس فاضيه هذا وقت تنكيت (والله العسكر نفسيه) والرقيب صالح مع شاهين كانو سوالف وكل واحد يسئل تشوف نقطه الهدف السودا والشك بانهم يصوبون الهدف،،
***
ضابط إلاطلاق: يارماه ركبتو الذخير وجاهزين لإطلاق النار
ركزو على الاهداف ولا تميلو السلاح يمين ويسار الحرص كل الحرص من اصابت زميلك لاسمح الله واضح يارماه
الرماه: واضح يانقيب
الضابط: مستعدين ارفعو السلاح بأتجاه الهدف اللي سلاحه في عطل مساعد الرامي يرفع يده جاهزين ياشباب
الرماه: جاهزين
الضابط: رماه جاهز اطلاق النار اطلق،،
الرماه اطلقو النار وكل واحد يحاول يظهر براعته في التصويب على الهدف ومنهم من يرمي عشوائي يبغي الذخيره تخلص عشان يرتاح من التعب والسهر وحراره الشمس وغير ذلك اصوات الرشاشات تررر،، تررر،، دف دف تخيل 20 رشاش في نفس الوقت مع اللي يطلق طلقه طلقه واللي يطلق اتوماتيكي ( شي لا جاتك بعد الزنه في اذنك تقول سامري) والشباب من ازعاج الرماه والخوف من اي متهور يرمي بالخطاء او من عنده مرض نفسي وغير التعب وشده الغبار من أثر الرصاص في التراب مالهم خلق في اي شي (حاله عدوك ياولد النحشه بس) والفوارق تتحذف فوق روسهم ("الفوراق= هي الطلقه التي تخرج من جانب السلاح فاضيه)
وخايفين تضربهم في اي مكان وخاصه في الوجه لانها تطلع من الرشاش حاميه جدآ وسريعه لدرجه إنك تسمع طنينها جنب اذنك طنننننننن (امش مرت زهههههههبه،، وشكلهم هالفوارق تقول مثل الجراد فوق روسهم) طبعا هي ماراح تقتل لكن تسبب جرح بسيط مع حرقه المهم ان جادي ضربته وحده في يده اليمنى عادي عنده لانه كان حاس ومع ذلك صار يضحك والرقيب صالح يطالع فيه مستغرب من ضحكته وشفيك جادي تضحك اشرله بعد مايخلصو بقولك!!
لان من جد مايمديك تسمع شي من اللي جنبك من قوه الاسلحه..

@@الـحـــادي11عشــــر@@
بعد ماخلصو الرماه من الرمي بعد عناااااء طويل او الأصح المعاناه 100 من اول الرحله حتى هنا؟!!
ضابط الإطلاق: كل واحد يتأكد من اسلاحه مافيه طلقه واللي باقي عنده يرميها ومساعدين الرماه كل واحد ياخذ سلاح زميله اللي امامه ويركب مخزن الطلقات وخليكم جاهزين
الرقيب صالح: وشفيك تضحك؟
جادي: شف يدي من الفارق واللي ضحكني كنت حاط يدي تحت عشان الفوارق ومدري شلون ضربت يدي يعني جايه جايه سبحان الله وضحكت
صالح: وانا مغمض عيوني خايف تضرب في النظاره متى نخلص بس
جادي: اي والله جاهز ياشاهين ولا طافي بعد
شاهين: هلا جادي والله طافي شكلي بخليه تماتك وبرتاح
صالح: لاتصير مثله اهم شي الهدف حقي لاتنسى
جادي: ابشر اذا خلصت من هدفي برمي هدفك
شاهين: ايه لاتنسى صالح مانبيه يأخرنا زي كل مره
صالح: نشوف هدفك ياشاهين
جادي: معليك بلبس هالنظاره وبريحكم
ضابط: ياشباب جاهزين لإطلاق النار طبعأ نفس التعليمات وتفادي اي خطاء
واضح ياشباب
الرماه: واضح وجاهزين
ضابط: رماه جاهزين لإطلاق النار اطلق،،
بدا الرمي والشباب في الرمي الاول يتعبون كثير لانه الرمي في وضع الوقوف،،الواحد يادوب يشيل حاله كيف سلاح مع توازن عشان الهدف( نعم نعم يحتاجون عامل الدش عشان يوزنهم هع هع هع) مره يصيبون الهدف ومره مايدرون وين راحت الطلقه والوضع الثاني وضع جلوس ارتاحو لما اخذو الوضعيه وبدا التحدي بين الشله من يصيب هدفه اكثر الا الرقيب صالح يحاول يصيب الهدف وهو ينتظر جادي يرمي على الهدف وكل شوي يلا يااجادي ماخلصت انا خلصت طلقاتي والهدف حقي نظيف(اقوى تلميع مريح اللجنه) طيب يابوصلوح دقايق بس،، والمشكله عند بعض الجنود مايميزو الإهداف هذا الهدف حقه ولا لا !! لان الاهداف قريبه من بعض وتشوف الرامي يطلق مره اومرتين ويتأكد انه في الهدف حقه ولا حطها باللي جنبه (قووول قسم الظاهر ان العسكر كلهم عميان خوش حاميها) جادي خلص من الهدف وصار يرمي هدف صالح وحط فيه 4 طلقات وصالح فرحان من هالطلقات القليله عشان لو جات اللجنه بعد الرمي ولقت الهدف نظيف راح يخلون صاحب الهدف يرمي مره ثانيه وثالثه حتى يصيب الهدف والله يعينه صاحب النظيف عشان كذا صالح مبسوط(~_¤)
انتهى الرمي من المجموعه الاول وجاء دور الثانيه وبعدها الثالثه اما الاول على طول رجعت السلاح رشاش ج3 واخذت رشاش ام بي 5 اصغر حجم من الاول واخف وزن وراحت الجهه الاخرى للرمي ونفس الطريقه بس بدون مساعد رامي وفي هاللحظه كانت الساعه 7:25 والحراره صارت تزيد والهواء تنقص سرعته (يعني صارت عفسه والله حاله مافيه مظله شمسيه ولا وكرسي) معاناه تردف معاناه وحبه خمسين هههه!! أسف
تخيلو كيف شكل واحد سهران مع هدوء الليل ويطلع عليه النهار مع اشعه الشمس ووقته كله تحت الحراره تخيلو بس؟!!
خلصت الاولى من الرمي واتجهت الى تسليم السلاح بخطوات بطيئه واجسامهم هزيله واشكالهم وهم يمشون كانها غصون يابسه تلعب بها الريح يمين ويسار(ياولد قصدك اشكالهم مثل اللي يطلعون من القبور،،،فلم رعب)والضابط ياعسكري هرووول جالسين على كورنيش على هالمشيه بسرعه انت وياه؟؟؟!!!
(لاااااااااااا تعليق)
بعد ماسلمو السلاح للمستودع راحو الى ساحه الميدان وجلسو بس الحراره ماتحملوها والشله تفرقو اللي راح يشرب ماء واللي يدور ظل يبرد ويدخن وياخذ قسطا من الراحه،،فرصه على ماتخلص المجموعتان من الرمي بس العسكريه مافيها راحه خمس دقايق وجاك ضابط الميدان اجمع ياعسكري مافيه انسحاب من الميدان حتى يخلصو المجموعات عشان وجبه الفطور وبعدها تمشون ولا عاجبكم المشروع مفهووم
ويرد عليه عسكري رتبته عريف وكبير بالسن على وشك التقاعد
ياملازم فهد واذا ماخلوصو نقعد هنا بهالشمس وانت مرتاح بالخيمه!؟ابتسم الضابط حتى انا معكم بالميدان ياعايض،، والعريف الشايب ناوي يخربها مع الملازم خلاص نقعد بالظل واذا خلصو نجتمع بالميدان ومتى يجي التقاعد ونفاركم (يعجبك هالشايب هي خاربه خاربه،،،؟) الملازم عصب على العريف لانه قدام العسكر يتكلم كذا !! ياعايض اقطع الصوت وخلك بالميدان وراح الملازم لخيمه الضباط والعريف ياشباب قومو بس ماعنده سالفه هو مرتاح وحنا نكد يلا قومو،،بعض الجنود راحو وبعضهم قاعد ملتزم بالاوامر..


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




الجزء الثاني عشر

صارت الساعه 8:11 والمجموعتان توها تخلص من رشاش جي3 ورشاش ام بي5 يمشون ورا بعض زي الطابور للمستودع لتسليم السلاح واللي في الميدان يطالعونهم بنظره حزينه واشكالهم في الطابور كأنهم مأسورين ولسان حالهم يقول تشوف مصيبه غيرك تهون مصيبتك وكل واحد فيه غضب وطفش متحمل عشان يمشي لو ينفجر راح تجي مصيبه ماتتوقع وش تسوي بس بصدق العسكريه تعلمك وش الصبر وكيف تصبر،، بأختصار لأنك لو اخطيت تتعرض للجزاء وكل ماخطيت يزيد الجزاء لهذا الجندي يتحمل اي معامله او اوامر فيها تعقيد..(اسمع اغنيه عبادي الصبر وتنسى العسكريه طعني ولا خليتك تزحف على بطنك مفهووم) اجتمعت المجموعات في الميدان الان وجبه الفطور وبعدها تنظيف الميدان من الفطور واي بقايا من الاوساخ ماراح يمشون
"تخيلو الفطور في الشمس ولا تنظيف بعد!!"
بعض الافراد مايبغي يفطر هنا ماله نفس يأكل شي لكن اجباري يفطر لماذا؟ لان الضباط لايرغبون تحمل مسوؤليه الجندي لما يروح بدون فطور يمكن يصير له شي لاسمح الله،،
بعد الفطور والتنظيف جاء الفرج بالانصراف من مشروع المعاناه والذهاب الى من كان لديه عمل او بيته المهم يفارقون هالمشروع وكل فرقه تنادي خويهم يلا بسرعه خلونا نمشي اتوقع في 5دقايق كل فرقه اركبت السياره وراحت من المشروع (ماتشوف غير اغبارهم من النحشه) والشله في السياره انواع التعب والطفش(انواع التأفف والانسداح والتبطح قالبينها مراجيح)وكل واحد فيهم يقول اخيرا اخيرا !!!!
وصلو عند التقاطع والعسكر زحمه اللي جاي بسيارته واللي يبي يروح مع زميله على سيارته المدنيه لان بعض السيارات الرسميه=العسكريه مافيها مكيف (شوايه لو ضبان انحاشت) والشله شافو زميل من فرقه ثانيه ومركزه قريب من مركزهم اسمه راشد واقف جنب سياره كابريس وسايقها علي وهذا مركزه بعد مركز راشد وهذان يستحقان الاحترام والتقدير وخاصه عند جادي لانه ماشاف علي مايقارب سنتيين بعد ماكانو يعملون بمركز واحد والشباب وقفو عند راشد خافو انه متعطل ولا يحتاج من يوصله نزلو من السياره يسلمو عليه جادي لما شاف علي بالسياره
جادي: ارررررحب يالله حييه
وين الناااااس
علي كان متفاجأ لما شاف جادي فتح باب السياره وينزل بسرعه؟!
علي: ارررحب هلا والله بهالرجال انت اللي وينك أخبارك عساك مرتاح
جادي: والله تمام انت وشلونك عساك بخير والله اشتقنا لعلومك يابوحسن
علي:ابشرك انا بخير ناقصنا شوفك ياجادي
الشباب تامرون بشي ياراشد حنا بنمشي بنروح المركز واستلامنا العصر مايمدينا نروح البيت قلنا نرتاح بالمركز ونستلم مره وحده،، سلامتكم ياشباب
جادي وفيصل لما عرفو ان راشد بيوصله علي عند المحطه اللي اشترو منها لان سيارته واقفه هناك وبيمشي للموقع الاول اللي تلاقو فيه الشله عزمو كل واحد يروح بيته ويرجعون العصر (ناقصين تعب والله خبلان وعقل مافيه) كلمو
الرقيب صالح انهم بيمشون مع راشد وعلي ويرجعون العصر على استلامهم،،

@@فـــــــــاصـــــــــل@@ لما انتهت المجموعتان من الرمي اجتمعت المجموعات كلها في الميدان والافراد على احر من الجمر( اي جمر يالحفله وهم زي الدجاج على شوايه من الشمس) متى الانصراف؟!! جاهم ضابط الميدان ومعه ورقه وعطاهم وضع الثبات الان اللي يسمع اسمه يطلع قدام الصف الاول واضح اول واحد ناصر 2 عبدالله 3شاهين 4 منصور 5 راضي الافراد محتارين وش السالفه اول يخطر على بالهم الله يستر لا يكون متجازين وضابط الميدان هذولا الخمسه زملاكم افضحونا عندك 60 طلقه ولا وحده في الهدف كيف صرتم عسكر مادري يعني اذا جاك العدو ترمي من جنبه ولا فوقه وتقوله انا مابغي اذبحك سلم نفسك(هههه حلوووه والله يعرف ينكت ) مايصير كذا!! الان كل واحد فيكم يرمي 60 ابغي اقل شي كم فتحه في الهدف و60 ورا 60 للي مايصيب هدفه وزمالاكم يبغون يمشون بدري لاتأخروهم واضح ياحاميها!! الشله ماصدقو ان شاهين يخطي الهدف وشكله اصلا مايوحي لان جسمه عريض وطويل بعض الشي( يعني العصقول لاشافه يبلع العافيه!¡! ليتني صديقه) مع وسامه بس الحظ خانه والشله ارتاحو لما الرقيب صالح صاب الهدف عشان مايتأخرون لكن شاهين طلع المفأجاه (ماصدقنا نرتاح من صالح تطلع انت ياشوهين حنا ناقصين بعد) بصراحه شاهين واللي معه منحرجين مره من كلام الضابط ولو حاصله يمسك الضابط ويعطيه كورس في المضاربه،، بعد ماخلص من رمايته وانصرفو من المشروع كان شاهين ينتظر احلى تعليق من الشباب اذا ركبو السياره
فيصل: افا والله غريبه شاهين اكيد طيرت الهدف هالمره
جادي: بصراحه ماتوقعتك اهم شي ماتخرنا كثير
شاهين: ايه يقولون مالقو الهدف
صالح: زين لقيت واحد مثلي
جادي: ذلحين صارو اثنين عندنا
شاهين: والله ان كتفي يألمني
فيصل: الله يعينك ومن قدك 120 طلقه ياحظك
شاهين: ليتك مجربها تعرف ان الله حق
صالح: عادي ياشاهين تحمل..
عشان مره ثانيه تجيبها صح

@الثــــــــــا13لــــــــــث@
الشله راحو للعمل وهم كارهين العمل ولاحد له خلق يكلم الثاني من التعب (كل واحد بزاويه وفوق راسه عصافير من ضربه الشمس)حتى وصلو ا مقر عملهم وعلى طوووول وينك يالسرير،،(زين خلصنا منهم!! كمل..) "
والحلوين ركبو في سياره علي جادي ورا مع راشد وفيصل قدام وبعد التراحيب والسلام
راشد: ياشباب سيارتي في المحطه الفلانيه(نذاله مايبي يقول اسمها عشان الدعايه) عشان اروح فيها العمل انتم بتجون معي
جادي: ليش وعلي وين رايح
علي: الله يسلمك بروح البيت بنزل راشد وانتم حياكم الله معي
جادي:تسلم ياعلي
فيصل: الله يسلمك سياراتنا في"...."(قصده موقع التجمع الاول) بنروح مع راشد
راشد: يامرحبا فيكم بس عندي مفاجأه لكم
جادي: ربي يعافيه حنا مستعجلين وكل واحد يبي يلحق يروح بيته
فيصل: اي والله وبنرجع العصر
راشد: طيب بس قهوه وبعدين نروح
فيصل:تسلم على كل حال
راشد: بس عندي مفاجأه اذا وصلنا السياره بعلمكم
جادي: الله يستر منك ومن مفاجأتك
علي: لاتحرقها عليهم
راشد: اوكيه
بعد ربع ساعه من المسافه فيصل صار يعطيك صوت الماطور شخخخخ وعلي يفصفص حب وعادي متوقع هالوضع من التعب ولايسرع حد السرعه 120ك في الساعه اما جادي فيه النوم بس ماسك نفسه وطفشان من سرعه علي عشان يروح البيت ويلحق الغداء ويرتاح شوي،، راشد ميت من الضحك على فيصل وحركات الشخير اللي يسويها (اللحق الماطور صار يقطع مافيه بنزين ) وده يحرك راس فيصل عشان ماتألمه رقبته لان راسه راجع ورا كأنه يحط قطره بعيونه وجادي يضحك ويأشر لراشد خله على راحته مع انه مزعج هو وراسه بس نتحمل!!
يمر الوقت بسرعه صارت الساعه 9:40 وعلي يمشي بسرعه قانونيه لكن للأمان ان علي حس بجادي واعتذر عن السرعه طبعا جادي وش راح يقول اكيد عادي والسرعه مو حلوه خذ راحت وراشد يبتسم وفي قلبه" باقي ماشفت المفاجأه" كل دقايق ونوصل المحطه! راشد وجادي يسولفون عن العمل وين الراحه عندك ولا عندي مر الوقت بسرعه مادرو الا وعلي وصل المحطه وراح عند سياره راشد وقف عندها وفيصل ماشي في احلامه صحو فيصل وركبو سياره راشد!!
المفاجأه هي ان سياره راشد مكيفها "خرباااان"والله صدمه ياهي صدمه،، بس اللي هونها الصدفه الحلوه لما راحو عند البقاله يشتري راشد بااااارد،،
راشد: اول شي المفاجأه ان المكيف خرباان شرايكم
فيصل: لا والله صدق ولا تمزح
جادي: لا يشيخ
راشد: لا لا امزح الإ والله خربان بس ولا يهمكم بجيب ماء بارد وتنسون الحر خخخ
جادي: وش هالحاله!!! فيصل شوف راسي طلعت كم نخله فيه
فيصل: ياويلي ويلاه والله إنك طعس يارويشد ليش ماصلحته
راشد: المعذره ياشباب الكسل مخلاني اصلحه،،دقايق بس والبارد ينعشكم
جادي: اي بارد واي منعش مدري وشلون متحمل هالحر اكيد راضع مع ضب
فيصل: خليتني اضحك ومالي نفس والله
جادي: صرت انكت غصب عني من البارح سهران واحس اعصاب المخ متهاوشه زي شعر راسك
فيصل: الله يرجججججك تكفى خلاص يكفي(من التعب مايقدر ينكت )
جادي: ماصار بااارد للحين ماجاء
فيصل: شكله بيشتري كرتون مووويه،،

@@الأخـــــ و14ـــــــيـر@@
"ترن ترن صوت جوال يدق"
فيصل: جوال من يدق
جادي: شكله جوالك والله ذكرتني بجوالي بشغله
فيصل: مين هذا بعد؟؟ رقم غريب!!
جادي: مين داق لايكون الشباب الله يستر
فيصل: الو،،هلا(احم فيصل يضبط الصوت ويأشر لجادي اسكت،،بصوت خفيف عند اذنه بنت ياولد)
البنت: كيف الحال
فيصل: تمام مين معي
البنت: شو اخبارك ماعرفتني
فيصل: والله هالصوت الحلو مو غريب علي
البنت: دق علي منشان اعرفك عاحالي
فيصل: اوكيه
البنت: باي
فيصل:بايو
جادي: مين هالبنت
فيصل: الظاهر انها اللي رقمتها البارح اموووت انا
في هاللحظه جاهم راشد وركب السياره ووزع البارد عليهم واستغرب من سكوتهم وقبل شوي يشتكون من الحراره شغل السياره ومشى على الخط المختصر فيصل ماتحمل يبي يتصل ومش عارف يسوي هو جالس ورا يناظر جادي قدام ويأشر له بكلمها يعني راشد خويهم وعادي (شباب في رحله ياحظك) جادي كلم راشد وعلمه بالسالفه وطبعأ راشد رحب بالوضع وماعنده اي مشكله(أكيد راعيها من شفته موقف سيارته في المحطه) المشكله لو كلم فيصل وش يسون مع الجو مافيه مكيف وهوا حار ولازم يسكرون النوافذ عشان يسمعون زين
(لاحظ كلمه يسمعون يعني يشغل الميكرفون حق الجوال فله ووناسه) واذا طال تسكير النوافذ راح يسبحون من العرق وتصير "ستين نيله مطبله فوا روسهم مش حاله دي اقول وخر عني شفيك لصقه" خروووج عن النص!!(جاته الحاله!! لاتلومونه،، رلاكس رلاكس اشرب شاهي برد على قلبك)
فيصل: ياشباب بدق وبخليه على السبيكر اوكيه
جادي: سمعنا النعومه
راشد: لاتنساني اذا عندها صديقه
فيصل: الو
البنت: اهلا
فيصل: هلا وغلا أسف تأخرت عليكي
البنت: ولو خد راحتاك
جادي: والله الصوت شق(بصوت خفيف لراشد)
راشد: اي والله دايم اجي المحطه ولا طحت بوحده زيها الحظ شين!
جادي:شكلها من سوريا والله الصارووووخ@
الحراره كل مالها تحمي والعرق تزيد قطراته وفيصل يضحك على الشباب ويسوي حركات تقهرهم وهو يمسح العرق من جبهته وعادي عنده دام هالصوت يكلمه(ياشيخ عالتضحيه ) وداخل معه جو!! فيصل: تسلمي يا،،،؟ ماتعرفت عليكي
البنت: انا اسمي سلمى وانت؟
فيصل: عاشت الاسامي ياسلمى اسمي انا سلطان
سلمى: تشرفنا شو ياسلطان الطرب والله هيكي اسمك محلاه
فيصل: لاتخليني اصدق وانافس جورج وسوف كلك حلا
راشد: اممما الطرب ماشفتي شكله وربي تنحاشي
جادي:اقعععد ياجورج!! فيصل اسئلها من وين؟
سلمى: بصراحه لما شفتك امبارح خفت وانتا لابس الجيشي بس عيونك ونظراتك ريحوني
فيصل: انا لما شفتك نسيت إني عسكري بصراحه ماشاء الله عليك انتي جميله
سلمى: تسلم خجلتني كتير
فيصل: وربي هذا الصدق..انتي وين كنتي رايحه مع اهلك
سلمى: كنا جايين من دوبي ورايحين عالاردن
فيصل: يوووه والله المسافه توصلي بالسلامه
سلمى: الله يسلمك انا في المحطه وباقي عالاردي شي 1000ك م وبعد شوي بأفل الخط منشان اهلي أسفه
فيصل: خذي راحتك وربي يعينك على الطريق المهم اذا وصلتي طمنيني اوكيه سلمى
سلمى: ماشي راح اتلفن عليك وانتا انتبه عاحالك اوكيه بدك اشي
فيصل: سلامتك انتي تامري بشي
سلمى: بدي تسمعني صوتك سلامتك
فيصل: اكيد وبطفشك بعد باي
سلمى: باي
انسجام تاااام وهيام في عذوبه الصوت ورومنسيه الكلام (ياسلاااام وانتعاش العرق مثل فطرات الندى على الجبهه وانتفاخ الوجه بنسيابيه الحراره ياسلاااام) كانت المكالمه المنقذ الوحيد من شده الحرار وسموم الهواء لنسيان هذا العذاب والتخفيف من عناااه،،
انقطع اكثر من نصف المسافه وتمنى الشباب استمرار المكالمه حتى الوصول للموقع(ماصدقو خبر!! لاااا وصوت بنت بعد يااااحبييييييبي) لكن ظروف سلمى كانت اقوى لقطع الاتصال،،!
فيصل: افتح النوافذ انت وياه
جادي:ابشر وخذ ياعمري برد على قلبك
فيصل: وش ذ الدلع؟!! انطرني اعرفك،، شرايكم بسلمى
راشد: والله البنت حبوبه بس من الاردن وصعب تضبط العلاقه
جادي: لو انها في الهند مايخليها
اعرفه ماشاف خير..بصدق الصوت يجنن
فيصل: ماتوقعت تطلع من الاردن فكرتها وطني
جادي: مش حالك بس تستاهل من يصادقها وانت فكر في العلاقه زين
راشد: تراني استقبل علاقات داخليه وخارجيه
فيصل: تكفى ياالسفير،،انا قلت ماراح تدق الا بعد سبوع او انها بطنش كالعاده!!
راشد: من حظك دقت ذلحين عشان تفكر صح لانها طلعت بعيده مررره وحاول ماتعلقها معك
جادي: صدق راشد لا توهق نفسك مع البنت بعدين تندم
فيصل: اوكيه احاول اقرر ويمكن بعد هي ماراح تدق
جادي: ليش لا
راشد: ياشباب ترا قربنا من الموقع تحملو المكيف الصحراوي
فيصل: والله لو اشوفك مره ثانيه وماصلحت المكيف ياشيخ اسحب سيارتك للتشليح
جادي: الله لايهينك ياراشد على التوصيله
راشد: شدعوه جادي توصيله بيتزاهات سااااخن من الفرن
جادي: تسلم والله كم حسابك
فيصل: حلووووه،، مشكور من جد راشد
جادي: وقف عندي سيارتي راشد : حياكم،، والله جمعتكم ماتنمل خلونا نشوف بعض
فيصل: ربي يحييك على حسب الفرصه ياراشد والعمل مايخلي حد يشوف حد
جادي: الله يسلمك نحاول نلتقي على خير ان شاء الله
فيصل: تامرنا علي شي
راشد: مايامر عليكم عدو سلامتكم انتم توصوني على شي غير المكيف
جادي: هههه الله يستر عليك مع السلامه
فيصل: الله معك

االان بعد مانزلو الشباب من سياره راشد كل واحد راح عند سيارته وتفكيرهم في الروحه للبيت متى يوصل وكم ساعه يرتاح و و و...؟ وفكره التراجع من هالتفكير والتعب والارق صارت تدور في راسهم لكن بعد ايش؟ وصلنا هنا يعني نروح البيت!!
فيصل: هلا جادي سيارتي ماتشتغل عندك اشتراك بطاريه
جادي: هذا وقته يافيصل؟! دقايق ياحلو واجيك
فيصل: والله غريبه مدري كيف فضت البطاريه
جادي: يمكن البطاريه ضعيفه من اول وانت مالاحظت

اشتغلت سياره فيصل بعد ربع ساعه واخذ (ياهي كلت سب هالسياره من المصرقع ) جادي الاشتراك حقه وركب سيارته

جادي: فصولي تامر على شي
فيصل: سلامتك تعبتك معي ياحلو
جادي: ياحلوك وانت صاير رسمي
فيصل: طيب تعال وش رايك في البنت
جادي: والله إنك فاضي يافيصل بعدين اذا رجعنا للعمل نتفاهم
فيصل: والله إنك صادق وربي المخ مثل سيارتي
جادي: يلا نشوفك وانتبه من الطريق اوكيه
فيصل: اوكيه وانت بعد،،



