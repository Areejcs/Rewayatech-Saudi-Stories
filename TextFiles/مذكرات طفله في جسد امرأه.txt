
الحلقه الاولى 7/2/1999م

كنت اشوفه بعيون خايفه هذا من ليش خلوني هني
وهو ليش يطالعني بكره هم ارجعو يحبسوني
من جديد بس مع من من هذا انا خايفه شفته
يقعد على الكرسي ويمسح وجهه بكف ايده هو
من انا امي تركتني معاه ليش ابي اروح العب
مع عبادي ونوفوه وبعدين هذا الثوب يلعوزني
ابي اشيله انا ليش مامي حاططلتي مثل باربي
احنا بنروح حفله بس هذا من ليش خلتني بروحي
وبعدين ليش قالتلي اسمع الكلام
عشان ما تزعل انا لزم اسمع
كلام مامي عشان توديني الالعاب
مع عبادي ونوفوه بس انا جوعانه
بطني يعورني يسوي صوت ابي
اكل شفته يقوم خفت هذي ليش
يشوفني كذي ابي اروح البيت اكو
قرب مني يمه انا خايفه
وش يبي مني انا ابي امي
ابوي ابيهم هذا يخرعني سمعهته
يقول :قومي بدلي ثيابج و انا بروح
اجيب لج عشا تفهمين وش اقولج
يارب وش هذي البلووووه الي ابتليت
بها انتي تفهمين علي ولا لا ...
رفعت عيني اشوفه هذا وش فيه خبل
يفكرني ما افهم وش هو يقول انا افهم
بس هو غبي ما يعرف يكلمني مثل
ابوي وامي واخواني وشفيه هذا مينون
هو:اخر عمري ابتليت بهذي المصيبه
الله لا يبارك فيهم كلهم .....
هو من يقصد رفعت له يدي اقوله اني
فهمت وش هو يقول بس هو مبحلق
فيني و مو فاهم انا وش اقول هو
ليش ما يفهم علي مثل ابوي وامي
هو:يا بنت الناس انتي وش تخربطين بيدج
حسبي الله ونعم الوكيل ....الله لا يبارك في
من كان السبب الحين هذي شلون اتفاهم معاها
قمت من مكاني ورحت اخذ ثيابي ورحت
ابدل خلصت ولبست الي امي قالتلي عليه
رحت ابطل الباب شوي شوي طلعت راسي
اشوف المينون اهني ولا محد ابي اروح البيت
ملل المكان طليت ما لقيته طلعت شوي شوي
مافي محد راح زين احسن عشان اشغل التلفزيون
ابي اشوف الكرتون قعدت على الكرسي ورفعت
ارجولي الثنتين و قعدت اشوف توم وجيري
انا احبهم واجد قعدت اضحك وبعدين سمعت الباب
لفيت اشوف من الي جاي لقيت المينون على الباب
ابيه هذي وش فيه قاعد مبحلق عيونه فيني خفت
وخرت بعيد عن الكرسي ورجعت على ورا هو دخل
وسكر الباب معاه شفت في يده اغراض بس هو
عاده يخزني وش فيه انا ابي ارد البيت ما ابي اقعد
مع المينون ....................




اذا عجبتكمـ راح اكمل ..........
الحلقه الثانيه (الورقه الثانيه )


قرب وحط الاكياس على الطاوله هذا عاده
يطالعني ليش اوف انا ابي ارد البيت
ما ابي اقعد مع المينون قاعد يخزني
هو:يا سبحان الله صج لين قالو الزين ما يكمل
هذا وش يقول قام يخربط من الي زين
هو وش يقصد لقيته رد يطالعني من جديد
هو:انتي تعرفين من انا ولا ما تعرفني لا حول
الله انا اشلون راح اتواصل معاج ولا بفهم عليج
لقيته يئشر لي على الاكياس يمكن عشان افتحهم
قمت من مكاني ورحت صوب الاكياس وفتحتها
ورفعت راسي اشوفه لقيته يطالعني بنظره غريبه
اول مره اشوفها في حياتي خفت منه وخرت بسرعه
وقعدت على طرف الكرسي بعيد عنه ابي ارد بيتنا
شلون اقوله اني ابي ارجع البيت انا سمعت كلام امي
و ما سويت شي ولا كسرت بس خلهم يرجعوني البيت
ما ابي اقعد مع المينون يخفوفني ابي ارجع غرفتي احسن
هو:انتي تعرفين انا من عذبه انا ولد عمج نواف...
هو ولد عمي اي عم انا ما اعرف ان عندي عم
لفيت صوبه وانا اطالعه شلون اقوله اني ما اعرفه
وعن اي عم يتكلم عنه صديت عنه ابي اروح بيتنا
نواف:عذبه قومي عشان تنامين بكره راح نرجع البيت
استانست بنرد بيتنا فرحت يعني برجع هناك
ابتسمت بفرحه له وقمت خلاص بنرد البيت دخلت
غرفه النوم وقعدت على طرف الفراش هذي ليش دش معاي
ليش ما يروح مكان غيره لقيته يفصخ ثوبه وغترته واعقاله
ويحطهم على الكرسي خفت وحسيت بحراره ابي اطلع
التفت علي و قام يضحك انا خفت رفعت رجولي وخشيت وجهي
نواف:لا انا اكتشفت انج تستحين اجل انتي طبيعيه مو خبله
على قوله امي ...........
الخبل هو امه ما غيرهم ليش يقول عني خبله انا اكرهه


لنا لقاء في ورقه جديده

الحلقه الثالثه (الورقه الثالثه)

لقيته انسدح وعطاني ضهره بعدت شوي وسحبت
الملحف عشان المكيف بارد هو ماخذه كله عني
لقيته لف علي طالعته بغضب انا ما ابيه ينام اهني
ابيه ينقلع برع انا اكرهه لقيته يطالعني بنظره غريبه
نواف:وش سالفتج نامي عشان بكره ماشين
طالعته وابيه يروح ما ابيه يرقد اهني ما ابيه
نواف:اشفيج نامي احسن لج والا اقولج انام انا
صد عني ورقد وخرت عنه وتغطيت انا خايفه
وغطت عيني سمعت صوت مو صوت امي
اوف صوته يعور اذوني فتحت عيني لقيته
يطالعني وعيونه حلوووووووووه بس هو كله
يخز وخلاص سمعته يقول :قومي صلي ولا ما تعرفين
تصلين .......
هذي غبي صج شلون ما اصلي انا مامي علمتني اصلي
خمس مرات الصبح و الضهر و العصر و فليل هوغبي
ما يفهم وخرت عنه ورحت الحمام عشان اتوضى
و اصلي طلعت ما لقيته احسن رحت اصلي
وبعدين خلصت سمعت الباب ليقته داخل
نواف:عذبه البسي عبايتج وجيبي اغراضج بنروح البيت
استانست راح اروح عند امي قمت بفرحه ورحت اشيل اغراضي
وادور هذي العبايه تلوع كبدي ما اعرف البسها بس امي روتني
شلون البسها رحتله في الصاله لقيته يطالعني ويضحك هو ليش
يضحك على حمار .........
نواف:لا تطالعيني بغضب انتي لبسه العباه مقلوبه تعالي اعدلها لج
شفته يقرب مني ويشيل العباه عني ويعدلها ويلبسني اياها وعيونه
ما تحركت من علي حسيت يده تلمسني دافيه و خرت عنه بسرعه
نواف :يلا هاتي الشنطه وغطي وجهج وامشي وراي فاهمه
اوف منه كله بس يبربر صدع راسي كنه بالع رادو مشيت
وراه وطلعنا برع هذي المكان انا اول مره اشوف هذي المكان
قربت منه بخوف وانا اشوف الناس انخشيت وراه التفت
علي بسرعه نواف:عذبه وش فيج ؟؟؟؟
(((و اهني ابتدت تطلع لنور شخصيه جديده غير الي ادخلت )))

الحلقه الرابعه (الورقه الرابعه )

نواف:عذبه وش فيج ليش خايفه عذبه طالعيني ما راح يصير شي
انا معاج عذبه ........
كنت خايفه من هذول الناس انا ما عمري شفت ناس غير
امي وابوي واخواني و مدرستي انخشيت وراه ومسكت ايده انا
خايفه ليقته شد على يدي ويطالعني بتشجيع
نواف:تعالي اركبي عشان نمشي الناس تشوفنا واحنا مرتزين يلا اركبي
ركبت السياره وانا عيني عليه وهو يركب جنبي احس بالامان
بس بعد خايفه ابي ارد بيتنا ابي غرفتي ما ابي اشوف حد غير اهلي
ضليت اشوفه وين راح يوديني لقيته دخل بيت مو بيتنا
بس انا ابي بيتنا وقف السياره ونزل وجا عند بابي وفتحه
نواف:عذبه انزلي هذا بيتنا.....
بس هذا مو بيتنا قلتله انه مو بيتنا بس هو ما يفهم
نواف :عذبه انتي وش اتأشرين عليه انزلي خلصيني ...عذبه
اوف ليش يصرخ علي خرعني نزلت بسرعه اخاف يسوي لي شي
مسكني من يدي انا ما احب احد يلمسني جريت يدي من
يده بس هو مو راضي يهد يدي طالعني بغضب
نواف:من ساعه كنتي ما سكه يدي الحين ماتبين مو بكيفيج يلا
امشي خلصني مو فاضي لدلعج ....
دخلنا مكان واسع وبارد سمعته يصوت وينادي
نواف:يمه مناير وينكم فيه يمه .......
رفعت عيني وشفت بنت نازله من الدرج بسرعه وتصرخ
وراحت لوت على الي احذاي هذي ليش تلوي عليه من هذي
اي انا شفتها امس فليل مع مره اكبيره بس منهي
نواف:بس فغصتيني وين امي
مناير:اخوي حياتي مبروك يا المعرس والله لك وحشه يا الخاين
نواف:ههههههه خاين مره وحده ليش عاد
مناير:يعني ما تقول انك جاي فكرنا انك بتقعد لك كم يوم
نواف:لا وش كم يوم وهذي شلون اتفاهم معاها انا ما قدرت اقعد معاها
يوم فما بالج كم يوم فكيني وين امي
مناير:بتنزل الحين اقول نواف شلون فهمت عليها يعني شلون.........
نواف:قليله ادب روحي الحين من ويهي بروحي روحي في خشمي
هذول وش فيهم يتكلمون عني يفكروني ما افهم على كلامهم اغبياء
طالعته بغضب قعدت على الكرسي بعيد عنه رفعت عيني
لقيت نفس المره الكبيره داخله وهي تطالعني بغضب
هذول وش سالفتهم هم و المخبول ذاك اوف انا مليت
قام وحب راسها ويدها طالعني بس انا صديت
سحبني من يدي بقوه وقفني جدام المره
نواف:عذبه هذي امي سلمي عليها وحبي راسها
سلمت عليها بخدي بس ما حبيت راسها ورحت قعدت بعيد
رفعه امه:البنت ما فهمت عليك اويل قلبي عليك يا وليدي
عمك الحقير زوجك بنته الخرساء الي حابسها سنين
وبلاك بها يوم شافك راهي وعندك خير حسبي الله عليه
بلاك بمره خرساء شلون راح تتفاهم معاها شلون راح تاخذ بحسك
حسبي الله عليه من رجال ورطك فيها جدام الله وخلقه
نواف:يمه الي صار صار خلاص وبعدين هي مرتي الحين وانتي تعرفين
ليش خذتها ما كان راح يعطيني ورثي من ابوي الا لما اتزوج بنته
امه : يا وليدي احنا مو بحاجه للفلوس انت عندك خير
نواف:لا يا امي انا لو عندي خير بس هذا حقكم و حق اختي من ابونا
وبعدين البنت ما عليها قصور حلووووووووووه وكذا احسن
عشان ما تصدعني بحنت الحريم
مالت عليه وعلى امه فوقه هو وش فاكر نفسه اوف بس
يقول ابوي عطاني اياه ليش انا ابي ارد بيتنا ما ابي اقعد
عندهم هذول مستخفين فيني يفكروني ما افهم عليهم
امه:هي من ناحيه الزين ما عليها كلام بس هذا صج الي ينقال
فيها الزين ما يكمل حلاه ومافي شي كامل غير وجه سبحانه
مناير:صدقتي يمه وربي انا ما شفت في حلتها ما شاء الله
يا اخوي حرمتك تعق الطير من السما بس خساره
صج الزين ما يكمل ....
اوف انا مليت كله بس يتكلمون صدعو راسي قمت
واقفه اطالعه لقتيهم التفتو علي قلتله ابي اروح عند امي
ما ابي اقعد عندهم وش فيهم يطالعوني كذا كنهم
ما يفهمون اوف هذول وش فيهم
امه:اولدي مرتك وش تخرطف بيدها ....
نواف:تراها طول اليوم كذا بيدها ما ادري وش تسوي
مناير:يا اخوي ليكون تكلمك وانت مو فاهم عليها
نواف:خبله انتي تكلمني شلون وهي ما عندها صوت
مناير:يا اخوي يمكن هذول الي ما يتكلمون يحركون يدهم بالاشاره
هذي لهم لغه خاصه بهم الصم والبكم
نواف:معقول بس ابوها ما قال انها تتكلم لغتهم يمكن انا لزم اسئل
مناير :اي اسئل يااخوي منت خسران شي على الاقل تعرف
تتعامل معاها .........
هم وش فاكرين انا جايه من كوكب ثاني يتكلمون عني وكني مو موجودة
انا اكرهم ما ابي اقعد معاهم اصعب شي تقعد مع ناس تضنك ناقص
وتشوفك بشفقه انا ابي مدرستي مسز منال هي تعرف تكلمني

ولنا لقاء مع ورقه جديده من مذكرات( طفله في جسد أمراءه )

الحلقه الخامسه(الورقه الخامسه )


اشوف المكان حلووووووووووووو مره بس غرفتي في بيت ابوي
احلى قعدت على طرف الكرفايه الفراش ناعم وححلوووووو
قطيت العبايه وركبت على الفراش وقمت انط عليه احب
انط على الفراش سمعت صوته يضحك علي وقفت عن النط
وطالعته لقيته طالع من الحمام ومتسبح و خرت عيني عنه ورحت بعيد
نواف: انا متزوج بزر تنط وتهبل الدنيا هههههههههههه ليش كان كملتي
صج بزر...........
احتريت عليه ودي اقوم اضربه ليش يضحك علي طلعتله الساني
وهو معطيني ضهره وفجئه التفت وشافني دخلت الساني بسرعه
وخفت يجي يضربني مثل خلوف اخوي لين سويتله كذا
نواف:شكلي راح ابتدي تربيتج من اول وجديد يا بنت فيصل
هذاواحد مخرف يبي يربني من جديد يروح يربي نفسه احسن له
نواف:خلصي بدلي ثيابج امج وابوج راح يجون عقب المغرب
انا سمعته قال امي وابي نطيت من على الكرسي ركظ على الحمام
راح ارجع مع امي وابوي ما راح اقعد اهني مع هذول الي يتكلمون
عني ويفكروني ما افهم عليهم هم اغبياء ما يعرفون شلون يتكلمون
معاي خلصت لبس وسمعت الباب يندق رحت له و فتحته
لقيت اخته واقفه وتطالعني وهي فاتحه حلجها هذي وش فيها
مناير:لا ما نقدر احنا على النعومه هذي والزين والله صار لنا
منافسين تعالي انزلي ابوج وامج تحت
اول ما سمعت ابوج وامج رحت ركظ على تحت ودخلت الصاله
لقيت امي و ابوي رحت طيران في حظن امي ودموعي تنزل
حصه:حبيبتي ليش تصيحين اشتقلتج يا بعد عيني البيت
بدونج ولا شي
لقيت امي تصيح يوم هي تبني ليش خلتني مع هذي الي اكرهه
فيصل:ما راح تسلمين على ابوج يا عذبه ولا ما اشتقتيله
شلون ما اشتقلته هذا بابتي احن انسان في الكون قطيت روحي في حظنه
وهو يمسح على راسي رفعت راسي يوم شفته يدخل الصاله
وخرت بسرعه عن ابوي ورحت عند امي قعدت جنبها
لقيته يسلم على ابوي و يحب راسه بس كنت حاسه ان
في المكان توتر هو يطالع ابوي و ابوي يطالعه
ابوي :السموحه يولد اخوي انا غلطت في حقج ومنك السموحه
نواف:في ايش غلطت يا عمي في شرطك العجيب ولا هذي وهو يأشر علي
ما قلتي ان بنتك خرساء ما تتكلم ليش ليش يا عمي يا اخو ابوي ليش
ابوي :يوم شفتك ما صدقت عيوني اخوي جدامي الغالي جدامي عمر راح
و امك ما خذتكم بعيد والحين اشوفك جدامي رجال مالي مكانه
يوم قلتلي انك تبي ورثك فكرت في بنتي وحديتي الي مالي غيرها ومالها
غيري صج عندها اخوان بس كل لهي في حياته ونسوانه وعيالهم
قلت محد بيحفظها غيرك محد بيصونها غيرك وراح تحافظ عليها
عشان كذا شرطت اعطيك ورثك بزواجك من عذبه
بس طول البارح وعيني ما غطت حسيت اني ضلمتك وضلمت بنتي
اسمعني يا ولدي اعتبر الزواج هذا ولا كنه صار وانا بخذ عذبه
و رثك بيوصلك لين عندك وسامحني مره ثانيه يا ولدي
نواف:ممكن سؤال يا عمي ؟؟؟؟؟
ابوي :تفضل يا ولدي
نواف:انت ليش فكرت فيني ليش ما خفت اني يمكن اذيها او اسوي شي
فيها
ابتسم ابوي "ياولدي الشيب هذا يخليني اعرف الناس و مخابرهم من نظره
والي شفته انك رجال من ضهر رجال وراح تصون الامانه الي راح
اعطيك اياها بس الحين ما ابي اضلمك تعيش مع عذبه وهي ما تقدر
تتكلم وتاخذ بحسك مع انها في كل شي طبيعيه وتقدر تكلم بالاشاره
انا منعتها عن الناس عشان محد يجرحها او يخرب نفسيتها ضلت طول عمرها في البيت وسط
اخونها محد يقرب صوبها لكن انا رجال كبير في السن واليوم انا فيالدنيا وبكره تحت الاتراب
اخاف يضلمونها اخوانها ونسوانهم الي انا منعهم عنها بس لين مت من بيمنعهم عنها
امها مره كبيره وماعاد في العمر كثر الي راح حبيت احافظ عليها عندك
بس الحين لا انا خابف اني ضلمتك وضلمتها عشان كذا اقول انا بخذها
وهذا الزواج ولا كنه صار
نواف:بس هذي زوجتي وانا ابيها و ما بفرط فيها و الزواج صار وانا مني بضايمها
بالعكس الي اشوفه منها انه فرس جموح يا عمي رغم سكوتها
ضحك ابوي بصوت عالي :ههههههه هي اشتغلت عليك بعصبيتها عارفها بنتي
يا ولدي ترى عذبه مثلها مثل اي بنت طبيعيه وهي طفله في مشاعرها
و احسيسها وصدقني اذا قدرت تكسب قلبها راح تعطيك من روحها

ولنا لقاء مع ورقه جديده من مذكرات( طفله في جسد أمراءه )
الورقه ما قبل الاخيره "


(الاهداء)زوجي العزيز حبيبي الى من علمني الحب والحياه الى الذي
ابقاني في حياته و رغم اعاقتي كيف استطيع ان اعبر لك
عن مكنونات قلبي ومشاعري التي لم ولن يحركها غير
وجودك في حياتي لقد اعطيتني الكثير وبدون مقابل
قبلت بي و بعاقتي وصنعت مني المراءه التي هي
موجوده اليوم اخرجت تلك الطفله الى النور ونفظت
عنها روكام الطفوله لتخرج الانثى الى الحياه لكي
تحب وتعشق و الى من علمني ان اعاقتي لا
تقف امام احلامي وطموحاتي لقد اخرجت الى
النور و الحياه امرءه خلقت لتكون لك لتكون
لحبك كم تمنيت ان اقولها وتسمعها مني كم تمنيت
ان اقولها بعلو الصوت أحبك
لا اصدق مرور الثلاث سنوات و انت تشد
من ازري وتساندني و تقف معي في كل صغيره
وكبيره دفاعك الدائم عني وعن وجودي في
حياتك احس ان قلمي ويدي تعجز عن
التعبير عن مدى حبي ومشاعري وفخري
بوجودك لذلك كتبت لك هذا رغم اني اعرف
انك سوف تضحك من كل قلبك على ما كان يدور في خاطري من
غضب و عصبيه و ستقول لي كعادتك
عذوب كل هذا في راسج من سب
حبي اهديك اوراقي التي هي من نفسي ومشاعري
من حبي لك و فخري بك فشكراً على انسانيتك و رجولتك زوجتك المحبه عذبه
(الورقه الاخيره)

غلفت الاوراق وحطيتهم جنبي وفجئه شفت الباب انفتح
لقيته معصب على الاخير ابتسمت
نواف:عذبه تعالي اخذي ولدج صدعني بصراخه مو مخليني اخلص
شغلي
ابتسمت وقمت رايحتله اشيل ولدنا الاصغير من يده
قلتله هاته وروح انت كمل شغلك شليت ولدي
وحطيته على الارض احذي وقعدت اكمل دروسي بكره
علي امتحان مهم عشان يعادلون لي الشهاده الدراسيه
وزوجي نواف ما قصر معاي دخلني معهد لتدريس
الصم و البكم و هو دخل معاي عشان يتعلم
لغه الاشاره وصار هو احسن مني فيها
محد يصدق ان الانسانه الي تزوجها هي الي تدرس
وتتعلم وتخالط الناس و المجتمع وصارت حياتي غير
بمجرد وجوده هو فيها بدلها و غيرها وزرع بداخلي
الثقه و الحب و الاصرار و التحدي قعدت العب
ولدي خالد لقيته جاي وقعد جنبي طالعته
نواف:وش فيج تطالعني بهذي الاعيون المفعوصه
عصبت عليه وصديت عنه
نواف:ههههههههه فديت انا الي يزعلون ليش البوز عشر اشبار
طالعته وقلتله انت مو تقول ان عندك شغل روح كمله وخلني
مع خالوددددددي و دروسي
نواف:الا علىطاري دروسج جاهزه حق بكره تبين اساعدج في شي
لقيت ان هذا انسب وقت اعطيه فيه الهديه مديت يدي
وسحبت الهديه وعطيته ايه قعد يطالع فيها وفيني مستغرب
نواف:عذوبي حبي انا ما اذكر في مناسبه حق الهديه اليوم لا عيد
زواجنا ولا عيد ميلاد ولا عيد من اي نوع شنو مناسبه الهديه
لمست خده بحب وحنان غمض عينه مع لمسه يدي
نواف:عذوبي حياتي شكلي بسفر خلوووووووود عند امي اعقلي يا مره
ولا راح اتهور واخليج بكره ميح في الامتحان
احبه و احب لحظات التهور الي يعيشني فيها احب لحظات الجنون
الي يغمرني بها واستمتع فيها احبه بكل ما فيه من عذوبه ومن حنان
احس بلمسته ترد الروح فيني احس اني ارتوي من فيض حبه
حتى في لحظات الغضب اعشقه هذا رجلي وحلمي
اخذت يده ودفنتها بصدري ورفعتها وحبيتها
نواف:عذبه حياتي فيج شي قوليلي صاير شي
قلتله مو لزم ان يكون في مناسبه عشان اهديك بس هذا
شي بسيط يعبر لك عن حبي ومشاعري افتحها
نواف بأبتسامه حب: حاظرين للغالين كم عذبه عندي
ابتسمت وانا اشوفه يفتح الاوراق ويقراها وضليت ساكته اشوفه وهو يقرها
و مثل ما توقعت لقيته انسدح وهو ميت ضحك و مو قادر يمسك نفسه
حتى خلووووووودي تخرع من ضحك ابوه
نواف:ههههههههههههههههه عذوب الله يغربل ابليسج كل هذا في راسج
طلعت خبل و ما افتهم ولا وبعد اغبياء لو انا داري بهذا كله
كان رويتج من اول ليله افكرج ما تفهمين شي طلعتي داهيه
و مينون وربي كان ذبحتج ومطرشج على بيت ابوج
لقيته سكت مع الاهداء ويقرى بهدوء رفع راسه وحط الاوراق على جنب
نواف:هاتي خويلد وخلج مكانج انا بوديه عند امي وبعود مو تشردين ياويلج
خذ خالد وطيران على برع والله فكره لو الواحد يشرد بس وين مافي
مكان في البيت ما يعرفه هههههههه احسن لي اقعد لين يرجع
كملت قرايه لقيته داخل وقعد جنبي وبهدوء سحب الاكتاب من يدي
نواف:و الحين يا حرمي المصون فينا نكمل الي كنا انسويه
وهو يقرب مني دفيته بعيد وقلتله اعقل لحد يدخل علينا
نواف:اقص ريله الي بيجي يقطع خلوتنا والحين قربي
سحبني وضمني لصدره وهو يمسح على شعري بحنان وحب
نواف:انا مو محتاج اسمعها منج يكفيني اني اشوفها في لمعه عيونج
في مبسمج لم تبستمين لي بحب لما تلمسيني بكل دفى و رقه العالم
انا اخترتج في حياتي مو شفقه ولا عطف لا انا شفت فيج الحلم
و امل شفت فيج طهر و البراءه ولقيت في عيونج
الاصرار و التحدي كل يوم عشناه مع بعض كان قمه في الروعه وانتي
السبب فيه وتقولين ليش احبج انتي اضويتي دنيتي و غيرتي فيها اشياء
كثير و اعطيتني من قلبج و مشاعرج وعطيتني خلووووووووودي
وش ابي اكثر ......
كانت دوموعي على خدي احلى شي في الكون انك تلاقي الانسان
الي يكملك ويوقف معاك في درب الحياه ويده بيدك ويوصلك
لبر الامان تعيش معاه احلى و اعذب الالحظات و مينتقص
منك عشانك انسان ناقص او فيك عيوب يتذكر قبل كل شي
انك انسان مثلك مثله من حقج تعيش وتحب وتمارس الحياه
بحريه بدون قيود .......

النهايه


