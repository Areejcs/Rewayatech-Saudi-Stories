
بسم الله الرحمن الرحيم
بعرفكم على الشخصيات 
الجد حامد والجده نوره عندهم ثلاث اولاد مزوجينهم وجايبين عيال وبنتين وحده متزوجه والثانيه مابعد تزوجت واسمها سما عمره (24)تدرس طب اسنان واخر سنه وتتخرج
عائله ابو محمد .. ابو محمد ( صالح ) رجال كبير وغني ومحترم هو كبير العائله وماحد يقدر يكسر له كلمه عنده خمس اولاد وبنت وحده ام محمد ام طيبه وحنونه وتحب عيالها وتحب ام زوجها وتهتم فيها 
محمد (30) سنه متزوج وعنده ولدين (صالح وخالد) .. ماجد (27)سنه متزوج بنت عمه بس ابوه غاصبه عليها تركي (25) سنه رافض الزواج نهائيا ولاهو راضي يقول السبب اقرب واحد لابوه مايرفض له طلب بس مايفرق بينه وبين باقي عياله
فيصل (23 ) سنه يحب السفر والطلعات اصحباه كثار بس مايرتاح الا لولد عمه
الهنوف (19) سنه احسن وحده بدراستها دلوووعه وتتمنى لو كان لها اخت تجلس معها وتسولف 
رامي (17) سنه اخر العنقوود مدلع وراعي قصات وحركات دايم يهاوشه تركي بس الي براسه يسويه يحب يهتم بلبسه وشكله ومايهمه راي احد الا امه يحبها ويموت عليها ومايرد لها كلمه
عائله ابو خالد (سامي) رجال طيب ويشتغل مع اخوه بالشركه مايكسر له كلمه والي يقوله يمشي على الكل عياله
ام خالد مره طيبه وحنونه بس شديده على عيالها وزوجها وتحب كل شي بترتيب ومواعيد
ملاك (28)سنه متزوجه بمحمد ولد عمها ومبسوطه معه
رغد(25)سنه متزوجه وعايشه مع زوجها خارج المملكه 
عفراء (21) سنه تدرس بالجامعه وباقي لها كم سنه وتتخرج متفوقه وتحب دراستها الي هي علم النفس تحب تحلل الشخصيات وتحب القراءه والكل يحترمها لهدوئها وحبها للكل
مريم (19)سنه بعد بالجماعه بس شايله يدها من الدراسه ومالها فيها صديقه الهنوف الروح بالروح ومعها بنفس المجامعه ونفس التخصص
خالد (17) ولد مرتب ونظيف حبوب يحب بنت عمته بس ماتحس فيه يتكلم مع رامي كثير حاول يقنعه يقولها لكنه رافض لانه مايحب المشاكل
عائله ابوحمد (عبد الرحمن)بعد يشتغل مع اخوانه هو اصغر واحد فيهم واكثر واحد قريب من الشباب زوجته وبنته الصغيره متوفين يحب يلم على عياله ومايبين لهم حزنه عنده ثلاث عيال
حمد (25)سنه صديق فيصل الروح بالروح دايم يسافرون مع بعض ماخلوا دوله مازاروها
ريم (23)سنه متزوجه ولد عمها ماجد 
سالم(22)سنه اصغر اخوانه بعد وفاة نور اخته شخصيته قويه ومايتكلم كثير واذا تكلم الكل يسمع له يحب جلسه الشياب ويرفض الي يسويه اخوه حمد وفيصل ولد عمه في سفرياتهم يلبس نظارات عاكسه دايم ومايفكها ابد باقي له سنه ويتخرج من الجامعه ووظيفته تنتظره بالشركه رغم انه رافضها ويبي يعتمد على نفسه
واخر عائله هي عائله العمه فاطمه
اختهم الصغيره متزوجه ولد عمها دايم مسافر بتجارته ومخلي زوجته وعياله عندها بنتين وولد واحد
سعد(24)سنه طالب بكليه الطب متفوق بدراسته مسافر للخارج يدرس ويحب امه ووده يخلص بسرعه ويرجع لها
علياء(21) بنت مغروره ومتكبره ودايم بهواش مع الهنوف ومريم بنات خوالها 
ساره(14)سنه دايم لها نظره مختلفه عن الباقين عقلها كبير ولسانها طويل بس بحدود الادب تحب ابوها وتحب اهل امها ومالها بالهواش ماتدخل نفسها بهواشات اختها بس تنقهر منها وتزعل عليها ودايم تنصحها لما تشوف تصرفاتها 

_________________________________
الجزء الاول
الساعه 12 الظهر ام محمد بالبيت تجهز الغدا لعيالها دق عليها محمد وقالها انه بيجي هو وعياله بيتغدون عندهم وهي مبسوطه لانها اشتاقت لصالح وخالد وودها تشوفهم
على الغدآ
محمد:يبه شفت وش صار بالشركه اليوم
ابومحمد : ايه يابوك والله مدري وش اخرتها شكلي بصكهم انذار
محمد :الا يبه فصل وش له تسامحهم هذول بيشوهون صورة الشركه
ابومحمد:لايبه الواحد لازم يكون عاقل في قراره
رامي بلقافه :يبه وش صاير عندكم
محمد : وش لك يالدلوع خليك بشعرك
صالح الصغير بدلع : يبه ابي مثل شعر عمي رامي
رامي :تخسي قال تبي مثل شعري
الهنوف تضربه :من زينك انت وشعرك لاتزعل ولد اخوي
رامي : هي انتي انا محد يضربني الا الحلوه امي ..وبعدين كل هذا غيره من شعري
ام محمد : وانتم ماتبطلون هواش طول اليوم صكيتوا راسي
تركي وهو يقلب الجريده : الا يبه ماتبي تصدر قرار بحق شعر رامي
رامي بخوف : افا .. تدخل فيها تروك اجل راح فيها شعري
تركي وهو ميت ضحك وبثقه قال:لاتخاف بخلي الحلاق يرفق فيك على اربع بخليه يشيله
رامي : امي تبين شي من المطبخ
محمد :ههههههههههههههههههههههههههههههه عاش مصرف
ابو محمد وهو ميت ضحك على عياله : يبه تركي جيب لي بكره الاوراق حقت المشروع
تركي: ابشر يبه
شوي الا ويدخل عليهم فيصل توه راجع من السفر كان جالس ثلاث ايام هو وحمد في اسبانيا
فيصل : السسسسسلام عليكم
الكل : وعليكم السلام
ام محمد : هلا يمه هلا والله تعال كلك لقمه
فيصل يطالع ابوه:مشكوره يمه والله جيعان بمووت
ابومحمد ساكت ويطالعه ووده يقوم يصفقه
فيصل: مشتاق لك يبه
رامي يغني: مشتاق لك موت يلي طول غيابك
ابومحمد :ياشين هالصوت كل وانت ساكت .. وطالع فيصل : والشركه بعد يابوك
فيصل تغيرت ملامح وجهه ورامي فقع ضحك عليه
الهنوف: يبه متى بنروح بيت عمي
ابومحمد : بعد المغرب يبه تجهزوا بدري مانبي نتأخر
الكل : ان شاء الله
محمد يهمس لفيصل: شفت وش صار بالرشركه اليوم
فيصل متحمس : وش صار
محمد: اليوم اثنين من الموظفين يتطاقون ووصل صوتهم لمكتب ابوي والسبب ان واحد موقع بينهم
فيصل : اووف والوالد وش سوى
محمد : قال بيعطيهم انذار مع ان ودي يطردهم
فيصل : الله يعين
ام محمد : يمه فيصل متى بتبطل انت وحمدوه هالسفر ترى مصختوها
محمد بخبث : خله يمه يمكن يركد لاتزوج
فيصل بحقد : كان ردكت انت
ملاك بحركه بيدها يعني وعدك بالبيت
فيصل ماااات ضحك عليهم
الجزء الثاني
الساعه 5 العصر الكل جالس يتجهز عشان يروحون بيت العم ابو خالد يباركون له بمناسبه رجعه بنته رغد من امريكا هي وزوجها
في بيت ابو محمد 
الهنوف:يمه وين مجفف الشعر 
ام محمد :والله مدريه يمه دوريه
رامي وهو طالع ع الدرج :وش فيك تصارخين
الهنوف : مجفف الشعر مدري وييينه
رامي: هاه .. ايه ايه .. مدري
الهنوف بحقد :رامي هاته وين وديته
رامي: وانا وش دراني
الهنوف تسوي انها تبكي : رامي حرام عليك ابي اخلص
رامي حزن عليها : خلاص خلاص شوفيه بغرفتي
الهنوف ضحكت وباست اخوها :مشكووووور بس شغلك معاي 
ام محمد بحقد والشرار طالع من عينها : وانت وش تسوي بمجفف الشعر
رامي بابتسامه خبث: العب معه يمه
ام محمد تصفقه ذاك الكف : مره ثانيه لاتعلب مع اشياء البنات فاهم
رامي يتألم : هو يبيني العب معه
ام محمد بصبر نافذ : قوله امي تقول لاتلعب
رامي مات ضحك : ابشري ولايهمك

_____________________
الجزء الثاني
الكل تجهز وراحوا بيت العم خالد
عند الحريم
ساره تنادي ريم
ريم :هلا سارونه حبيبتي وش فيك
ساره باستغراب : لي ساعه اناديك 
ريم : ماسمعتك والله حبيبتي
ساره :ممممم طيب كم سكر تبين بالشاي
ريم بابتسامه ساحره ونظره حنوونه : ملعقتين حبيبتي سااارونه
ساره بحيا : طيب .. 
ورجعت ريم لكيانها ولتفكيرها بزوجها الشخص الي انجبرت عليه وحست بانه مجبور عليها يعاملها كانها غريبه مو كانها زوجته يرجع متأخر يتغدى مع اصحابه طول الوقت جالسه بالبيت لحالها حتى ابوها واخوانها ماتشوفهم ولاتسمع صوتهم سالم اخوها الي دايم يحس فيها التهى عنها وزوجها الي تحاول تقرب منه كل شوي يبعد اكثر
ساره تنادي ريم مره ثانيه 
ريم :هلا حبيبتي
ساره : ريومه انا صح تشوفوني صغيره بس لو عندك مشكله انا اساعدك
ريم بابتسامه حنونه : اكيد ومن قال انك صغيره انتي عقلك كبير حبيبتي
ساره فرحت وعطت ريم شايها وتمت جالسه معها
الهنوف ومريم كالعاده يدورون شي يصكون فيه راس البيت
الهنوف : سما عفرا ملوكه ورغد ريم وعليا كلكم تعالو
ملاك : هاه خير وش عندك
رغد : انتي ماترتاحين لما تطقنا امي نوره
مريم : اصلا امي نوره تحبني ولاعمرها طقتني
الكل : ههههههههههههههههههههههههههههه
الهنوف :هاه اقول نسيتي المغامرات يوم تركضين وهي وراك
مريم : كنا نلعب
عليا : هالحين مناديني على مصاختكم
مريم :اقول لو موعاجبك تقدري تفارقي
عليا : ايه بفارق على بالك جالسه معك .. مسكين حالك 
الهنوف :مريوم خلك منها .. وين الجلوس الي شريناه ذاك اليوم
مريم : بغرفتي
الهنوف :روحي جيبيه بوريه رغوده
مريم : طيب الحين اجيبه
مريم وهي على الدرج بعد ماجابت الجلوس :هنوفه هذا هو
الهنوف :مريم ابي اشوف مسلسلي
مريم : هنوفوه وووجع الحين تلقاها الحلقه 5988 كل هذا ماخلص
الهنوف : وجع اليوم الحلقه الاخيره
مريم :اخيرا
الهنوف : هيا مريوم ابي اشوفه
مريم : اطلعي غرفه خالد مااخبرك تتغطين عليه
الهنوف :مابتجين معي يعني
مريم : لا روحي لحالك
الهنوف : سخيييييفه
بمجلس الرجال
الشياب جالسين مع بعضهم وجالس معهم سالم .. يصب القهوه ويدخل بالسوالف الشركه
الشباب جالسين بركن لحالهم ويضحكون عليه
محمد :الله يشفيه هالسالم انا عندي ولدين وهذا كبري ولااحب اجلس مع الشياب
ماجد يعلق : لاويصب قهوه بعد
نواف صديق سالم : الحين عازمني عشان يجلس مع الشياب وش يحس فيه هالولد
خالد ورامي فاقعين ضحك ويلعبون بجوالتهم
محمد :انا شاك فيكم انتم الاثنين
خالد ورامي : خير وش فيه شاك
محمد مدري وش وراكم بس مصيري اعرف
ابو محمد : الا يابو خالد وين صور هواش الموظفين
ابوخالد : ايه ذكرتني الله يذكرك بالشهاده الصور بغرفه خالد الحين اناديه يجيبها
ابو خالد : خالد .. خالد 
سالم : عمي وش بغيت خالد مع العيال وماراح يسمعك
ابو خالد : الله يهديه وانا عمك .. المهم بغيتك تروح لغرفه خالد وتجيب لي صور هواش الموظفين تلقاها على مكتبه
سالم : ابشر عمي ماطلبت شي

الهنوف تتابع المسلسل والحلقه كانت حزينه وجلست تبكي وعيونها غرقانه دومووع
فتح سالم الباب الا ويشوف وحده جالسه تبكي وتكلم نفسها .. تم يطالع فيها 
الهنوف : ليييه حرآآآم يقتلونه حرآآآآم
سالم خاف ومو فاهم وش السالفه وتم يطالع ويحاول يفهم .. الاولاحظ انا تتابع التلفزيون مات عليها من الضحك
ياربيه من هذي معقوله تكون مريم بنت عمي سآمي والله مزيونه وعيونها تهبل مشاء الله عليها بس
الهنوف انتبهت ان فيه حد واقف عند الباب
الهنوف : مريوم تعالي شوووفي اقتلوووه
سالم سآآكت وماتكلم
الهنوف : مريووووم ووووووجع تعالي
سالم بقلبه : يعني هذي مو مريم ياااربيه من تكون .. اخاف وحده من صديقاتهم وانا راز خشتي هنا
الهنوف قامت تبي تهاوش مريم الا وتشوف سالم عند الباب انصدمت وخافت وتمت تطالع بعيونه ..ياربيه من هذا وش جابه غرفه خالد وووش يبي 
سالم والله حلوه ولبسها يجنن وجسمها احلى واحلى
مريم من تحت تنادي : هنووووفووووه وووووجع ماخلص مسلسلك
سالم انتبه وحس على نفسه اهاه يعني هذي بنت العم صالح يااربيييه انا كيف ماعرفتها اصلا حدها حلوه وتشبه اخوها تركي
بسرعه حط راسه على الارض ولف وجهه : لو سمحتي باخذ اغراض من مكتب خالد وبطلع
الهنوف ياااربييييه لايكون سمع مريووووم وربي لو قال لتركي لايذبحني : الهنوف طيب انا بنزل عند البنات
سالم بقلبه ياحلو صووتها : طيب اطلعي
نزلت الهنوف عند البنات ووجهها كله حيا
مريم : هنووفهوه خلص مسلسلك
الهنوف : ............
مريم : هنوووفووه ووووجع اكلمك
الهنوف : هاه وش قلتي
مريم : وين رحتي
الهنوف : وش وين رحت هذا انا معك
مريم : ايه ايه صدقتك 
الهنوف : سسسسخييفه
بمجلس الرجآل
سالم عطى عمه الصور وراح جلس عند صديقه نواف
نواف : هاه تو ماتذكرت وين كنت ..؟
سالم : كنت بالجنه
نواف : لاحوووول ياخي انا من شفتك جالس مع الشياب وانا غاسل يدي منك
سالم : اقول انثبر لااسمرك هنا
نواف : هذاني منثبر
خالد ورامي يلعبون وشوي الا وتجيهم ساره
خالد : ساره تعالي تمشي معي
ساره : طيب بس مابي رامي
رامي : افاااا ولييه
ساره : لانك مسوي نفس تسريحتي ومدري متى بتستحي على وجهك انت وشعرك
خالد مات ضحك عليه
رامي : اقول انت وحبيبتك الصمخه هذي
ساره : من حبيبته
خالد : هاه لالالالالالا للمخدارات
ساره : وش مافهمت
خالد : اقول خلنا نروح نتمشى وانتي ساكته
ساره : يالله مشينا
فيصل وحمد متفقين يطلعون سفريه لاسبانيا بعد اسبوع
سالم : وانتم هذي حياتكم ماتبون تبطلون
فيصل : ياخي وش عليك منا ماتبطل لقافه انت
حمد : ايه والله ماتبطل لقافه
فيصل : احنا بنسافر فتره نقاهه واذا تبي تجي حياك
حمد : ايه صح فتره نقاهه واذا تبي تجي حياك
فيصل : اقول وش فيك انت كانك صدى مخرف
حمد :ههههههههههههههههههههههه
سالم : انا مصيري اعرف وش تسوون بس مو الحين لان عندي امتحانات وماني فاضي مثلكم
حمد : اجل مالت عليك انت وكتبك الي شوي وتتبرى منك 
وتمو يسولفون ولابطلوا هواش
وبعدها الكل رجع بيته وكل واحد يفكر بحاله
حمد يفكر بسفرتهم والي لاول مره مايبي يروحها
سالم يفكر بالبنت الي خذت عقله بنظره وحده وخلته يفكر فيها طول الوقت
الهنوف تفكر بسالم وخايفه يقول لاخوانها انها كانت جالسه بغرفه خالد وتصير سالفه
وخالد يفكر بساره وكيف يتعرف لها ويكلم اهله عشان يحيرونه لها

____________________________
الجزء الثالث
الكل بالشركه موظفين رايحين وموظفين رادين
فيصل : استاذ حمد
حمد : نعم استاذ فيصل
فيصل : وش رايك نطلع نفطر
حمد : والله ماعندي مانع بروح استاذن واطلع
فيصل : يالله وانا بعد
استاذنوا وطلعوا وقرروا يروحون الفيصليه
فيصل : حمد ماراح يدخلونا
حمد : ماعليك بيدخلونا ونص
فيصل : بتورطنا انت
حمد : امش انت ومالك دخل
فيصل : والله شكلك مفهي وراح نكمل دوامنا بالتوقيف
حمد : هههههههههه وربي انك خواف ترجل اقول
حمد وفيصل عند البوابه ورجل الامن يطلع صاحب حمد دخلهم بشرط انهم مايتأخرون بفطرون ويطلعون
فيصل : منت هين
حمد : وش سويت كلها سلام والله معك وبعدين هذا خوينا الي كان معنا بالجامعه
فيصل : ايه اذكر الله يذكر العيال كلهم بالخير
حمد : فيصل شوووف هناك .. مو هذا نواف صاحب سالم
فيصل : ايه والله هو بس وش فيه مسوي بنفسه كذا
حمد : خلنا نروح نشوفه
فيصل وحمد قربو من عند شحاد قريب من محل يبيع ملابس وماسك كيس بيده والناس يعطونه فلوس
فيصل : نواف
نواف بحقد : فيصل وش جابك هنا
حمد فقع ضحك : هههههههههههههههههههههههههههههههههه وش مسوي فيك كذا الله يرج ابليسك
نواف : هذول اولاد عمي تحدوني وخسرت وحكمو علي هالحكم
فيصل حط يده بجيبه وطلع ريال وحطه بجيب نواف
حمد حط يده بجيب نواف واخذ الريال وهم ميتين ضحك 
فيصل : لحظه لحظه خلني اصورك
نواف بحقد : فيصلووه فكني
من بعيييد بنت مزيونه عيونها تجنن وبعباتها المخصره ومكياجها قربت منهم وعطت نواف عشر ريال
حمد وفيصل : هههههههههههههههههههههههههههههههههههههههههههههههههه ههه
نواف حقد عليهم وعلى اولاد عمه وبغى يصفقهم بوسط المول
ثواني وانتشر بلوتوث نواف ولد الحمايل الي مسوي طرار بالسوق
ببيت ابو محمد عند العيال بالمجلس الخارجي
محمد : هههههههههههههههههه يلعن ام الفشيله
رامي وخالد فاقعين ضحك : ههههههههههههههههههههه مقطع يمووووت ضحك
نواف والشرار بيطلع منه : هييين بوووريه سلماااانووووه
ماجد ميت ضحك : بالله نواف اعزمهم عندنا هنا نبي نجلس معهم
نواف ابشر الحين ادق عليهم
نواف : مرحبا سلمان
سلمان : الله يعطينا ويعطيك 
نواف : اقول يامال المغص الشباب ببيت ابو صالح عازمينكم بتجون ولالا
سلمان : والله يبشرون بس انا معاي العيال
نواف : اجل جيبهم وتعالوا ننتظركم
سلمان : ابشر يالله بنمركم
نواف : مع السلامه
سلمان: مع السلامه

_______________________________
محمد راح عند ابوه وقاله ان عيال عم نواف جايين
ابو محمد : مشاء الله وهم كم يابوك
محمد : اربع يبه
ابو محمد : حياهم والله روح للطباخ خله يسوي ذبيحه للضيوف
محمد : ابشر يبه
ريم تتصل على ماجد
ماجد يشوف جواله .. اووووه هذي وش تبي
محمد : وش السالفه وش فيك متذمر
ماجد : هذي ريم متصله علي
محمد : طيب وخير
ماجد : مانيب راد
محمد : وليه
ماجد : ...........
محمد : ماجد وانا اخوك .. البنت مالها ذنب كلنا قبل لانتزوج كنا نحب .. والدنيا ماتعطيك كل الي تبيه .. احمد ربك ان هذي زوجتك .. طيبه وحنونه ومافي مثلها
ماجد : مانيب قادر يامحمد .. ياخوي ماحبيتها ابد ... واعصابها باارده ماتثور ماتعصب ماتسوي شي
محمد : هدي نفسك شوف يمكن فيها شي كلمها عشان خاطري ياخوي
ماجد : طيب شوي بدق عليها
سلمان(27) سنه ولد عم نواف الكبير الولد الي كل البنات ميتين عليه وهو مايعطي اي وحده وجه خلوق ومؤدب ويحب شغله واهله رغم ان امه تبيه يتزوج وهو رافض لانه يحب حياته ومايبي يغيرها وشايف انه يبي يخلص عزوبيه مع اولاد عمه احسن
فهد(26) دايم مع سلمان بس هو مو رافض الزواج ينتظر لين يتحسن حاله ويلقى وظيفه
مروان(23) ولد عمهم يحب البنات ومايخلي وحده بحالها
فارس(17) ثاني ثنوي ومتفوق بدراسته
سلمان : نواف المره الجايه لاتحديت بنخليك تسوي ثلاجه ببسي عند بيتنا
الكل : هههههههههههههههههههههههههههههههههههه
نواف : لا مشكور اخر مره تاااايب انا منكم
فهد : عاد نواف يوم لبسناه هههههههههههههههههههههه شكله يضحك
مروان : الحين بالله نواف كم مطلع بس ذاك اليوم
نواف : والله ماتصدقون مطلع فوق 1000 ريال
مروان : الله هذي بس كم ساعه .. اجل والله لو بتشتغل يوم بطوله كم بطلع
نواف : بطلع روحك .. ضف وجهك قال يوم بالكامل انا يالله يالله خايف حد يشوفني
سلمان : والبلوتوث بقى حد مو شايفك هههههههههههههههههه
الكل : ههههههههههههههههه
وتمو يسولفون ويضحكون 
وبعد ماطلع سلمان وفهد ومروان وفارس من بيت بو محمد
بالسياره
سلمان : تصدقون شباب والله خوش ناس
فهد : ايه والله حتى انا عندي بشاره
سلمان : هاه بشر
فهد : العم صالح وعندي يشوف لي وظيفه وقالي امرهم بالشركه
مروان : الله يجعلها من نصيبك
نواف : شباب وش رايكم نعزمهم على مزرعه جدي الاسبوع الي بعد الجاي
سلمان : والله فكره هم عازمينا الخميس الجاي عشان نعرف العوايل ببعض
نواف : خلاص بقولك للوالد وان شاء الله خير
سلمان : تم
يوم السبت
الكل بدوامه .. العم صالح مداوم متأخر لان الجد حامد كان تعبان وكان جالس معه بالمستشفى
فهد يدخل على العم صالح
فهد : السسلام عليكم
العم صالح : هلا والله فهد هلا ولدي
فهد : خير ياعمي عسى ماشر
العم صالح : الشر مايجيك ابد ابوي بس تعبان شوي 
فهد : مايشوف شر ان شاء الله يقوم بالسلامه
العم صالح : آآمين .. هاه وانا عمك وين ملفك
فهد : هذا هو
العم صالح : اهاه يعني انت متخرج من الجامعه لك اكثر من اربع سنين
فهد ينزل راسه: ايه والله
العم صالح : طيب ودي ملفك لشؤون العاملين .. ابيك تداوم عادي بالحسابات بس ابيك تشوف لي كل شي هناك يصير
انا الاحظ ان الموظفين هناك يتهاوشون كثير وفيه من يوقع بينهم ابي اعرف كل شي يصير هناك
فهد مستغرب:ابشر عمي ماطلبت شي
العم صالح : الله يحفظك

باسبانيا
حمد وفيصل توهم واصلين وتعبانين وجاهم سايق متعرفين عليه ودايم يتعاملون معه لانه عربي
حمد : جون بالله خذ شنطتي ودها السياره
جون : اوكيه حمد بس تآبرني لاتتأخر لانوا فيصل بيزعل كتير
حمد : ولايهمك ابي اشتري هالغرض لاختي وبجي
جون : ايه شوعليه تستاهل هي اختك
حمد بقلبه ايه والله تستاهل
بالسياره
فيصل : جون وينها اختك
جون بقلق : اختي بجامعتها ليه في شي صاير
فيصل : لا بس كان ودي اشوفها
جون : بتشوفها بكرا ع الصبح بكير لانوا انا عندي شوي اعمال وهي بتتكلف بتوصيلكم
فيصل : وهذا الي نبيه
جون : عفوا
فيصل : لالا كمل كمل
حمد يقرص فيصل : انت وش فيك مجنون انت
فيصل : اقول خل عنك الخرابيط ترى البنت عاجبتني
حمد : فيصل هالحين ماتقولي وش لك بالبنات ترى الي يمشي بهالطريق مايكسب
فيصل : الحين ورى ماتنقطنا بسكاتك انت
حمد : هذا انا سكت بس تذكر كلامي زين
الجزء الرابع
ببيت ماجد وريم
ريم : هلا ماجد 
ماجد : هلا فيك
ريم :احط لك غدا
ماجد : لاتغديت عند بيت ابوي
ريم : طيب انا انتظرك
ماجد : ماحد قالك .. كان كليتي
ريم : كان دقيت علي
ماجد : نسيت والحين ماودك تاكلين
ريم بحزن وضيق : لا ماودي اكل مااشتهي 
وراحت لغرفه الطعام وهي تجر رجولها وشالت الاكل الي برد من الانتظار وطفت الشموع الي بقى عليها شوي وتنتهي ورمت الورد الي شرته عشان تحاول تميل قلب هالانسان المغرور الي شايف نفسه ولايعطيها وجه ولاحتى يعطيها فرصه تفرض نفسها على قلبه لكن الي صبر ريم على الي سواه فيها ماجد 
ان بعد كم يوم عيد ميلادها واكيد بيتذكرونها وبيجيبون لها كيك وشموع مثل هذي وراح يفرحون معها

يوم الخميس يوم تجمع عائله ابو محمد مع عائله نواف 
بمجلس الحريم
كل الحريم تجمعوا وتعرفوا على بعض
البنات مسكتهم ساره وصارت تتعرف عليهم
ساره : انا ساارونه بنت فاطمه انا ثاني متوسط يالله كل وحده تعرفنا على نفسها
سوزان (15) سنه ثالث متوسط وراعيه تفحيط وهواشات ومسترجله بمعنى الكلمه وهي اخت نواف
مرام (21) كل انواع الانوثه والدلع والصوت الناعم وهي اخت فهد
اروى (23) بنت حلوه ومزيونه وجذاااابه وتحب الضحك واللعب والطلعات والسفرات وراعيه جوو ورقض وهباال
ساره : هلا والله فيكم 
البنات : هلا فيك زود والله
سما : هاه بنات وش رايكم ترقصون
البنات : موافقييين
سما : سارونه روحي جيبي المسجل
ساره : ياااربيييه كل شي علي
سما : هنوووفه
الهنوف : سموووه والله مافيني لاتقولي بيتكم
سما : عفرا حبيبة عمتك انتي 
عفرا: اووه عمتي والله مافيني
سما : عشاان خاطري 
عفرا : طيب وينه
الهنوف : بغرفه تركي
عفرا : طيب فيه احد
الهنوف : لاملوكه محتلتها هي وعيالها وبعدين تركي اكيد بمجلس الرجال
عفرا : طيب

_____________________________
بمجلس الرجال
محمد : رامي تعال
رامي : هاه وش تبي
محمد : اقول انت واصبع الجني الي موقف شعرك ابيك تجيب لي اغراض من السسياره
رامي : لا احلف انت وخشتك يعني تحش شعري وتبيني اخدمك انسى
محمد : مااقول غير الله يعجل حصاد هالقوطي الي زارعه قم بس جيب الي اقولك عليه
رامي : اقولك مانيب رايح
محمد : وين تروك هو الي يعرفلك
رامي : تروح تعبان ومصخن ونايم بغرفته
محمد : وششوووو وليه ماقلت من اول
رامي : والله هو قالي لاتعلم احد وطلب ماي جبتها له وبعدين كل فتره تجيه هالحاله
محمد : بطلع اشوفه شوي
طلعت عفرا تجيب المسجل وفتحت اضواء الغرفه وماانتبهت على احد نايم بالفراش
تركي بتعب :آآآه يمه .. تكفين عطيني مآي
عفرا اخترعت من صوته هذا ولفت وجهها على السرير الا وتلقاه تركي ضام نفسه وتعبان ويحاول يجيب كاس الماي القريب منه بس انه مو قادر
عفرا : تركي بسم الله وش فيك
تركي : ابي ماي 
عفرا عطته الكاس وكان بيطيح منه حتى اقل شي مايقدر يشيله عفرا خذت منه الكاس وشربته وبعدها رجع تركي ضام نفسه ويكلم نفسه وباين عليه بيموت برد مع ان حبات العرق تصبب من جبهته
عفرا بقلبها ياااربيه وش اسوووي بنادي ملاااك تكلم زوجها يجي يشووف اخوووه
عفرا طلعت من الغرفه : ملااااااااك الحقييينييييي
ملاك : خير وش فيك بسم الله عليك
عفرا : تركي تركي ياملاك
ملاك : وش فيبييييه
عفرا : تعبااان مره كلمي محمد خل يجي يشوووفه
الهنوف سمعت كلامهم وقامت تركض كلمت ملاك محمد وجا يشوف تركي وشاله هو وسالم ووودوه المستشفى
بالمستشفى
سالم حط يده على كتف محمد: هد بالك وانا اخوك لاتخاف مافيه الا العافيه
محمد :تاخر الدكتور
بعد ريع ساعه خرج الدكتور
محمد ..:هاه دكتور بشر
الدكتور : لاالحمدلله نزلت حرارته بس لازم يرتاح عندنا احنا مابغينا نعطيه ابره فضلنا نحطه بقالب ثلج بالاول
محمد : وش صار عليه
الدكتور : الحمدلله بخير بس ياليت تكملون اوراقه وتقدرون تشوفونه
سالم : محمد ادخل انت عنده وانا بروح اكمل الاوراق
محمد : تسلم سلوم
سالم : افا عليك يابو صالح

محمد كلم ابوه واصر انه يجي لتركي بالمستشفى
ابو محمد : بسم الله عليك ياوليدي ماتشوف شر
تركي : الشر مايجيك يبه
ابو فهد : سلامتك وانا عمك
تركي : الله يسلمك عمي ليه متعبين نفسكم
ابو محمد : كل الرجاجيل اصروا انهم يجون يشوفونك
تركي : فيهم الخير يبه
ابو حمد : ماتشوف شر وانا عمك
تركي ابتسم : الشر مايجيك 
طلع الكل من المستشفى الا تركي بتعبه وحيرته وخوفه من الي جاي وبقى معاه عمه الي مايخبي عنه لاصغيره ولاكبيره ويعرف عنه كل شي ويعرف وش سبب هالمرض من الاول
ابو حمد : وبعدين ياتركي ماراح تنسى
تركي : .............
ابو حمد : وانا عمك الدنيا حياه وموت
تركي :..........
ابوحمد : رد علي وانا عمك
تركي : والله مقدر مانسيتها ولالحظه ياعمي انا السبب ليت عمري انتهى قبل عمرها
ابوحمد : اذكر ربك وانا عمك وهد بالك وترى الاعمار بيد رب العالمين
تركي سرح وتذكر كل شي .. كانه شريط ذكرى مر قدامه يوم راح يجيب نور وامها من بيتهم عشان يحضرون زواج محمد اخوه ويصير عليهم حادث وتموت الام وتموت معها حبيبته ويجلس بالمستشفى يعاني المرض والحمى الي مافارقته كل مامر نفس الوقت من السنه
ابوحمد : تركي 
تركي : لبيه عمي
ابوحمد : وش رايك بكره نروح البر نصيد
تركي ابتسم لان عمه هو الوحيد الي يدري ان تركي يعشق البر والصيد ومايقدر يفارق جو الصحرى : ياليت
ابتسم عمه له وحاول يخليه ينام عشان بكره من بدري يطلعون من المستشفى

_____________________________________
يوم السبت 
يوم خاص لريم يوم سعيد عليها مليان امل ومليان اشراق وليش لا وهو عيد ميلادها اكيد الكل بيتصل فيها واكيد الكل محضر لها مفاجئه مثل كل مره حمد باسبانيا وسالم لاهي بشغله كالعاده وكل مره اتوقع انهم ماراح يذكروني بس انهم بالاخير يذكروني
ريم تجهز الغدا اول مره ماجد يكون بالبيت هالوقت واكيد راح يكون غدا غير
ريم : ماجد ماتبي تاكل
ماجد : لا اصحابي عازميني على الغدا اليوم
ريم : متى بترجع
ماجد : وليه هالسؤال
ريم بعد صمت : ابي اروح بييت اهلي
ماجد : كلمي اخوانك يودونك
ريم : حمد مسافر وسالم اكيد بالتدريب ماراح يطلع الحين
ماجد : اجل خلك مو لازم تروحين اليوم
ريم بصدمه ماتوقعت انه مايذكر يوم ميلادها بس يمكن مايدري قالت بقلها خلني اقوله
ريم بابتسامه ساحره : ماجد اليوم عيد ميلادي
ماجد : وخير
ريم بصدمه : كيف يعني وخير
ماجد : وخير يعني عيد ميلادك ..المهم جهزي ثوبي مابي اتاخر على الشباب
ريم بصدمه وقهر : يعني بتطلع وبتخليني 
ماجد : ريم وش فيك اليوم .. ايه بطلع اول مره اطلع انا
ريم بخوف : طيب الحين اجهزه

باسبانيا
حمد : يافيصل اقولك منت طالع
فيصل :حمد خلني اطلع معها بس اليوم وش راح يصير
حمد : فيصل هذي البنت بتخربك انت مجنوون لو يدري العم صالح بيذبحك
فيصل : لا انا ناوي اكلم تركي يكلمه ويقنعه يزوجني ياها
حمد : تتزوجها ....؟؟؟؟؟
فيصل : ايه وش فيها البنت مزيونه وعربيه ومافيها شي
حمد : فيصل هذول طمعانين فيك
فيصل : اقول خل عنك الكلام الفاضي محد عنده حلال غيركم
حمد : فيصل فكر زين
فيصل : اقول هذا صوت الباب هذي اكيد هي يالله توصي شي
حمد : الله معك بس تذكر اني حذرتك
فيصل : باااااي
حمد بقلبه ياااربييه الحين كيف اقوله انها حاولت تمشي معي وتتكلم معاي وتلاطفني وتعلقني فيها ولابعد طلبتني اروح لها بـ ....
استغفر الله انا وش جالس اقول انا لازم احمي فيصل هذا ولد عمي واقرب واحد لي وهذا من حقه علي 

________________________________________
ببيت العم ابو حمد 
ابو حمد : تصدق سالم اليوم عيد ميلاد اختك
سالم : ايه والله يبه انا ذاكرها بدق عليها الحين
ابو حمد : لا وانا ابوك .. اكيد جالسه مع زوجها لاتزعجهم 
سالم : ايه والله انك صادق يبه .. خلاص بكره بدق عليها
ابوحمد : ان شاء الله

باسبانيا
جوانا : شووو فصول هلئ بدك تشربني هاد الشراب
فيصل : تأبري قلب فيصل انتي .. وش ودك تشربين
جوانا : شمبانيا تآبرني
فيصل : جوانا هالمشاريب حرام تكفين مانبي هالاشياء
جوانا : هلئ بدك تعيش هييك لامابيصير لازم تشرب معي شوي بس حبيبي ماراح يصير شيي
فيصل : طيب بجرب بس ماراح اكثر
جوانا بقلق : طيب اوك بس بدي انا روح جيب الشراب 
فيصل : خلاص يالغاليه ولايهمك
جوانا تروح تطلب الشراب وتحط فيه مواد مخدره 
فيصل : اهليييييين بالقمر
جوانا : اهليييين فيك حبيب قلبيييي

بعد ثلاث ايام
ببيت الجد بالخصوص
ابو محمد : يالله يبه بنروح مزرعه عيال الـ ....
الجد : وشششش مااسمعك يابوك
ابو محمد بصوت عالي : المزرعه المزرعه الي قلت لك عليها يبه
الجد : ايه .. ووين هالمزرعه وانا ابوك
ابو محمد: بالجنوب يبه
الجد : وين الهبوب
ابومحمد : بالجنوب الجنوب يبه
الجد : ايه حزة غرووب
ابومحمد : لاحووول
الجد : طيب وانا ابوك وش يودينا القصيم هالحزه
ابومحمد : من قال القصيم يبه
الجد : هاااه ماسمعك
ابومحمد : يبه ماراح نرووووووح القصيييييم
الجد : وشوو وين الحريم
ابو محمد : يبه امي نوره تنتظرك بالسياره
الجد :أفا نوره تحتري بالسياره
ابو محمد بقلبه الحين هذي سمعتها يبه

باسبانيا
فيصل : حمد تصدق احس بدوووخه قوويه
حمد : بسم الله عليك تحب نروح الطبيب
فيصل : لالا ماعليك جهز كل الاغراض انا بروح اودع جوانا وارجع عشان نطلع المطار انا مكلم سالم يستقبلنا
حمد : وش له هالجوانا يافيصل فكك من هالسالفه
فيصل : حمد وبعدين معك انا عطيت للبنت كلمه وبعدين انا بكلم تركي وان شاء الله بيقنع ابوي
حمد : قلت لك ماراح تاخذها يعني ماراح تاخذها لو على جثتي
دخل جون على غرفه فيصل وحمد بالفندق وعلى اخر كلمه 
جون : شووو هوي الي على جستك استاز حمد
حمد : انت لاتدخل ورجاء شيل هالاغراض بدون نقاش
فيصل : حمد ماصارت احترم الرجال
حمد : انا محترم نفسي قبل مااشوفه
جون : شووو هالحكي شوو صاير 
حمد : انت اقضب لسانك ولاكلمه
حون بقلبه هلئ هيك الحكايييا حضرتك مو موافق على زواج اختي من فيصل
جون : انا مابيأمرني الا الاستاز فيصل
حمد : الحين راضي فيصل بالي يصير
فيصل : آآآآآآآآآآآآآآه راااااااسي ياحمد راااااااااااسي
حمد : بسم الله وششششش السسسالفه
فيصل : راااسي يعورني بينفجر
جون : استاز حمد بسسسرعه بتجيب مسكن لالم الصداع من صديليه الاوتيل
حمد : طيب
طلع حمد وترك فيصل وجون لحالهم
جون : حبيبي فيصل بدك ياني اخلصك من هالصداع الي عم يقتلك
فيصل : ياليت ياجون يااااليت
جون : خد هيدي
فيصل : وش هذاا ....؟
جون : هيدي عربون محبه بيني وبينك هيدي اشي بيركض بدمك مع جوانا وانا 
فيصل : وووووشششووو
جون : شووووو مابدك خلاص < وتوه بيحطه بجيبه الا ويسحبه فيصل منه ويحاول يتعاطاه
جون : هيك بنصير احباب وبنحطك بعيوناتنا التنتين
فيصل : آآآآآه خلني بروحي جوون خلني برووووحي

بالرياض
ببيت العمه فاطمه
عليا : يمممممه مابي اروح معكم هالمزرعه لين ماتوافقين على طلبي
ام سعد : وشوووو غبيييه انتي تبيني اوافق اخليك تسافرين تدرسين بره بحالك منتيب صاحيه انا اشهد
عليا : يمه مو احسن من جلستي بهالبلد الي مافيها شي يسر الخاطر
ام سعد : انطمي اقول وجهزي اغراضك سالم وسما بيمرونا بعد شوي
عليا : يمه اقولك مانيب رايحه مانيب رايحه
ام سعد : بتروحين غصبن عليك ولاتر بتصل الحين على خالك صالح
عليا بدموع تماسيح : هذا الي عندك تتصلين على خالي وانتي مو امي ياليتك موجود يابوي ياليتك موجود شوووف كيف يتحكمون ببنتك 
ام سعد : خمس دقايق اذا ماجهزتي اغراضك بنروح ونخليك وترى العيله كلها متجمعه هناك
عليا بصبر نافذ : طيب يمه بس ماراح اتنازل عن طلبي
ام سعد : بنشوف ان شاء الله

______________________________________
فيصل وحمد بالمطار طول الطياره وهم ساكتين شي واحد كاسر الصمت هو صوت المضيفه وغيره مايحرك ساكن بين هالاصداق الي عمرهم ماختلفوا بامر او سكتوا دقيقه وماسولفوا
بالطياره 
المضيفه : تشرب حاجه ..؟
حمد : ايه ياليت تعطيني عصير مانجو
فيصل : انا مابي شي عطيني ماي بس
حمد : فيصل ماتبي عنب ياحبك له عمرنا ماسافرنا الا وشربته يتروالي احيان انك تسافر عشان تشرب هالعصير بالجو
فيصل مطنش حمد ولاكانه يسمعه والمضيفه قدمت له الماي ومشت لباقي المسافرين
حمد بقلبه ياترى وش فيك ياعزوتي
فيصل : حمد ابي انام لما نوصل قومني
حمد : ابشر
وجلس حمد يفكر ويحاول كيف يخلص فيصل من هالناس قبل لايلعبون عليه ويضيعون تعب العائله وشقاهم ويدمرون كل الي بنوه وهو مايدري وش الي صار لفيصل حبيب قلبه

بالمزرعه
الكل متجمع والوقت صاير العصر والشمس بارده والجو ابرد وابرد
الجد حامد : ووين نويتوا تقضون الاجازه
الجد مصلح < جد نواف : لاحول ولاقوة الا بالله جنازة من
الجد حامد : جنازة بنت ولدي وزوجته الله يرحمهم
الجد مصلح : ومتى بتصلون عليهم
الجد حامد : اتصلنا عليهم امس
الجد مصلح : ايه والله مزيونه همس الخدامه الجديده
الجد حامد : الله يعينها ويوقف معها ويساعدها
الجد مصلح : الا ماقلت لي وين بتروحون بالاجازه
وتموا يسولفون على هالحال
عند الشباب
محمد : هلا والله ... ايه ايه ... قووول قسسسم .. ايه لاتخاف بنتظرك بالمطار .. لالا ماراح انسى .. توصل بالسلامه ان شاء الله
نواف : هاه وش السالفه
محمد : هذا سعد ولد عمتي بيجي اليوم ان شاء الله بنص الليل بتوصل طيارته
نواف : الله يفرحكم فيه ان شاء الله
محمد : آآآمين والله عمتي راح تفرح كثيير 
تركي : هاه وش السالفه ليش بتفرح عمتي
محمد : سعد بيوصل اليوم
تركي : لاااااا اسألك بالله
محمد : ايه والله
تركي : الحمدلله واخيرا بيجي الدكتور
سلمان : يوصل بالسلامه ان شاء الله
فهد : منهو
تركي : سعد ولد عمتي
محمد : رامي انا بنام الحين جاي من الدوام مع هالدايخ ماجد قومني على السساعه 3 الفجر اروح المطار
رامي : وش قالولك منبه انا
محمد : تصدق ايه تشبه منه امي هذاك ابو سبع ريال ونص
تركي : هههههههههههههههههههه ايه والله انك صادق هذاك ابو شوك من فوق يشبه شعره
رآمي : انتم ماتخلون شعري بلحاله وش دخلكم فيه
سلمان : ايه صح رامي وش فيه شعرك من وش خايف
محمد : ههههههههههههههههههههههههههههههههههههههههههههههه
رامي بحقد : هذا استايل يامضيع هوى دارك
سلمان : والله من زود الدلاخه 
نام محمد بعدها وكمل سلمان تقطيع بشعر رامي كالعاده

بالمطار
سالم : هلا والله هلا ياخوي
حمد : هلااا والله سلوم هلا بالشايب وش اخبارك
سالم : والله بخير انت وش مسوي ... فصيل وش فيه ساكت لايكون مطلقه بالسفريه
حمد تغيرت ملامح وجهه وحاول يداريها : هههههههه ايه طلقته تزاعلنا شوي المهم وش اخبار العايله
سالم : ابد والله الكل يسلم عليكم وهم الحين بالمزرعه وينتظرونا
حمد : احلىىىى وافقوا يروحون
سالم : غصبن عليهم هذي اوامر عليا العم صالح بالموضوع
حمد : ايه قول كذا
وتم سالم وفيصل يسلوفون وفيصل لاول مره ساكت وحاس بجسمه يعوره ومو قادر يصبر

بالمزرعه عند البنات
الهنوف : بناااااااااااااااااات ترى حدددي مليييييييت
اروى : وش رايكم اكلم سلمان يجيب لنا سيارته نفرفر فيها بالمزرعه شوووي
الهنوف : احلىى عليكي ووييين هالافكار 
مريم : بشرط انا اسووق
اروى : طيب بس انا بعدك
مريم : اووووك مووووافقه يالله اتصلي الحين
اروى : سلااااام
سلمان : هاه وش عندك داقه
اروى : ياااقلبي ياخوي وش هالرد
سلمان : فيها حبيبي يعني تبين شي وش تبين خلصيني
اروى : ابي نطلع انا والبنات بسيارتك نفرفر شوي
سلمان : ولو اختربت
اروى : ماراح تخترب تكفىىىى سلوومي
سلمان : طيب طيب لاتحنين الحين اجيبها لك
بالجراش
سما وملاك وريم
ملاك : سما تصدقين حتى محمد فيه هالاسلوب حيييييل يعصبني
سما : لامااتوقع محمد ولد اخوي مثل هالممثل ياشين هالصفات بس اجل يكون معك ويطالع وحده غيرك
ملاك : لا بس انا متأكده انه يحبني
سما : ايه وانا اشهد ولاانتي وش رايك ريوم
ريم : ................
سما : ريم وش السالفه
ريم : هاه وش سالفته وش قلتي
سما : افا وين انتي وووينا حنا
ملاك : تفكر بالحبيب
ريم تبتسم ابتسامه مسطنعه
ملاك : يووووه شوووفي صلوح وش مسوي
ريم : هههههه تلقينه كان يلعب 
سما : هههههههههههه صلوح وش هالغبار الي عليك
صالح : ماما عسليلي
ملاك : الله يهديك وش هذا ويين ابوك وهذا انا مخليتك عنده .. تعال خلني اغسلك ريم تكفين جيبي شنطته من هناك
ريم : طيب ابشري

_________________________________
ملاك وريم عند الفيلا تبع المزرعه يغيرون لصالح
سلمان دخل الجراش يبي يطلع السياره يوديها للبنات
سما جالسه على سيارته وماخذه رااحتها
سلمان قرب منها : لو سمحتي ممكن شوي
سما بصوت عالي : هيييي انت وش جابك هنا ماتشوف كلنا بنات
سلمان بصدمه : مااشوف غيرك وبعدين انتي جالسه على سيارتي
سما : وخير ياطير وش يعني ..وانتبهت سما وانحرجت ووجهها راااح الوان وشووو سياارتك
سلمان وحاط يده على خصره : ايه سيارتي 
سما وعصبت حدها : انت ماتستحي على وجهك ماتحترم نفسك ياخي شووووووفني بنت وجالسه لحالي احترم اخواني احترمني احترم نفسك قبل كل هذااا
وراحت سما بسسسرعه وخلته بحيرته
سلمان يفكر يااربيه وش هالبنت وش هالشجاعه الي فيها وش هالطريقه والمعامله وووش هالاسلوب
ياربيه من تكون هذي وكيف تكلمني كذا وربي انها جريئه ومزيونه وحتى وهي معصبه عيونها تجنن
سما وهي رايحه للبنات يااااربييييه الحين انا وش سويت بالولد ومن يكون ياااربيه لو قال شي لاخواني وربي صالح لايذبحني وسامي يقطعني وعبد الرحمن يفرقني على خمس عمال بلديه جوعانين
انا خلني اروح للبنات ولاكني سويت شي 

_________________________________
سالم وفيصل وحمد وصلوا المزرعه
سالم : هاه هذا احنا وصلنا
حمد : والله تعبان بمووووت
سالم : يالله انزل ونام على رااحتك بس هاه ترى الشياب ماراح يخلونكم
فيصل : سالم تركي داخل
سالم باستغراب : ايه اكيد بس ليه تسأل
فيصل :لا مافيه شي يالله عن اذنكم
سالم مستغرب : حمد وش فيه فيصل وش السالفه
حمد : والله مدري وش اقولك سلوووم
سالم : وش الي ماتدري وش تقول وش صاير تكلم
حمد : فيصل يحب وحده باسبانيا ويبي يتزوجها ويبي يخلي تركي يقنع ابوه فيها
سالم : وشووووووو 
حمد : ايه والله 
سالم : من هالبنت وكيف عرفها
حمد : بقولك كل شي بعدين .. بعدين
سالم : طيب طيب يالله امش امش
عند الرجال
فيصل : كيفكم شباب وش اخباركم
الكل : هلا فصووووول
فيصل : تركي ابيك بموضوع
تركي : خير فيصل وش السالفه
فيصل : ابيك بره
كل الشباب بعلامات التعجب وخاصه ماجد وعبد العزيز زوج رغد لانهم اكثر ناس يعرفون فيصل

عند البنات
الهنوف :والله وناااااااااااااااااسه مريووووووووم تكفين هدييي
مريم : هههههههههه ياخوووواافه
الهنوف : ايه وربي اخاف نصك بشي تككفييين هديي
مريم : لامانيب مهديه
اروى : مريم خلاص وقفي ابي اسووق
مريم : لاااا اننسسسي
اروى : مريووووم تكفين
مريم : طيب طيب الحين بوقف
تبادلت اروى ومريم السياراه وساقت بدالها
رامي يصحي محمد :محمدووووه قووم
محمد : هاااه كم الساعه
رامي : الساعه 10 الليل
محمد : انا قايلك 3
رامي : قوم ابوي يبيك
محمد : طيب طيب الحين اقوم
نرجع للبنات الي مايدرون وين الله حاطهم
اروى وهي تسووق الا وتدخل بحفره ومايقدرون يطلعون منها
الهنوف : يممممه ياويلي وش راح نسوي
اروى : هنوف بليز قصري صوتك وترتيني
مريم : هي اروووه لاتصارخين على حبيبتي ودقي على اخوك خله يجي يساعدنا
اروى : بنات تعالو كلنا نحاول نطلع السياره
الكل طيب
طبعا الي بالسياره
اروى .. الهنوف ..مريم ..ساره .. مرام ..سوزان 
اروى : يالله بنات ادفعوا بكل قوووتكم
الكل يدفع السياره ولكنها ماتطلع
الهنوف : تكفين اروى اتصلي بسلمان يجي مع اي احد والله ماراح نقدر والمكان مظلم وانا خايفه
اروى : والله راح يذبحني قالي لايصير شي بالسياره
مريم : اقول اتصلي لااجي احوس خشتك الي يبيلها كوي بخار
اروى : بسم الله وش تقولين انتي
الهنوف : خل عنكم هالكلام بسرعه اروى كلمممميه
اروى : الووو سلمان الحقنا
سلمان : خير وش فيييه
اروى : طحنا بحفره ولاعارفين نطلع منها
سلمان : وشو وش تقول وربي منتب صاحي
الجد حامد : وينه ولد عمي مناحي 
سلمان : ياجدي وين مناحي الحين
الجد حامد : ماسمعك يابوك
سلمان : انا بطلع جدي
سلمان : هاه اروووووه وش سويتوا 
اروى : والله ماادري تعال الحقنا
سلمان : طيب طيب بس وينكم انتوا
اروى : عند شجار الخيار
سلمان : الله وش نزلكم للمزرعه بعدتوا كثيييير الله يهداك يااروى
اروى : وش اسوي والله البنات خذونا بعيد يالله لاتتأخر والله خايفين
سلمان : طيب طيب الحين بجي

__________________________________
عند تركي وفيصل
تركي : مجنوووون انت مستحيييل هالشي يصير مسسستحيل
فيصل : ليييه مستحيل وش راح اسوي انا
تركي : تدري وش يعني تزوج وحده من العايله لواحد ماتعرفه ولايعرفها عشان انت تتزوج اخته مجنوووون انت
فيصل : تركي تكفى انا مقدر ماتزوجها مقدر والله مقدر
تركي : انسى فيصل انسى ..هالموضوع انسااااااه
فيصل : تركي تكفى ماحد يقدر يسوي هالموضوع غيرك الولد ماطلب بنت بعينها ونقدر نقولهم والي موافقه تتزوجه
تركي : فيصل انت صاااحي مستحيل انت اخوووي مستحيل
فيصل : تركي تكفى حلها تكفى حلها وانا اخوك
تركي : فيصل ليه احس الموضوع مو بس موضوع حب
فيصل : .........
تركي : فيصل ماحد يفهمك كثري لو تسافر آخر الاوطان
فيصل يبكي وهو ساكت ولاهو عارف وش يقول لتركي لانه اكيد بيفهمه وبيعرف انه تورط وانه لو ماتزوج البنت وزوج جون لوحده من بنات العايله راح ينفضح ويمكن يطرده ابوه من البيت ويتبرى منه بعد < المدمن يفكر باكثر من هالاشياء ومايتوقع ان اهله اكيد بيساعدونه وبيوقفون معه يتخيل اشياء حسب الي يتحكم فيه كيف يوصلها
تركي يضم فيصل وهو حاس ان فيه شي .. تركي الي ماحد يعدي من تحت يده يفهم نظره الواحد من عيونه
تركي : فيصل ادخل نام لك شوي واذا تبي ارجع البيت ريح لين تنتهي هاليومين
فيصل : بنام هنا معك مابيك تخليني
تركي ساعتها تأكد ان فيه شي وكان يبي يسأله بس ماحب يضغط عليه
تركي : خلاص روح الحين وبعدين نكمل
فيصل : وانت مابتجي
تركي : لا بتمشى شوي
فيصل : طيب تصبح على خير
تركي : وانت من اهله
تركي يمشي ويمشي ويمشي
وش سالفه اخوي الصغير .. اخوي الي اعده عزوتي .. الي اخاف عليه اكثر واحد بعيلتي .. وش صاير معه
يقطع حبل افكاره صوت عند النافوره
تركي : عفرآ
عفرآ : تركي .. حمدلله على سلامتك
تركي : عفرآ الف ششكر لك
عفرآ : وش دعوه ماسويت الا الواجب
تركي : وش تسوين هنا
عفرآ : جالسه اقرء كتاب نفسي البنات داخل اصواتهم عاليه مااعرف اسوي شي معهم
تركي بتعب : الله يعينك
عفرآ : تركي فيك شي
تركي : ليه تقولين كذا ..؟
عفرآ : احس بعيونك شي مخبيه وودك لو تقوله
تركي سكت واستغرب معقول فيه حد يحس فيني .. معقول فيه حد يقدر يقراني يفهمني 
عفرآ : تركي لاتعتبرها لقافه بس انا حبيت اساعك
تركي : عفرآ روحي دآخل ولاتطلعين مره ثانيه العيال رايحين رادين وماينفع حد يشوفك هنا
عفرآ استغربت ليه غير الموضوع : طيب عن اذنك
تركي : اذنك معك
وجلس تركي يفكر وزادت حيرته وش سالفتك يافيصل .. ليييه تبي تنفذ شرط منت مجبر عليه آآآه لازم اعرف وش السالفه

_____________________________________
عند البنات
سلمان ومحمد راحوا لهم وطبعا انواع المحاضرات بسبب هالطلعه
محمد : هنوووفوووه تدرين او عرفت انك طالعه من غير اذني مره ثانيه
الهنوف : والله ماكان قصدي طلعنا مع البنات قالو قريب
محمد : وانتي ماتستحين
اروى : خلاص ماصار شي ترى مصختوها
محمد طالع اروى يازين عيونك تهببببل 
محمد : هنوف من هذي
الهنوف : هذي اخت سلمان 
محمد بقلبه ياحظك ياسلمان هالقمر عايش معك وانت تصيح فيه
سلمان : اروى اخر مره راح تاخذين سيارتي يالله اركبوا بنوصلكم وماعاد فيه طلعات مره ثانيه
اروى باحباط :طيب

عند الحريم
ملاك وسما وريم
ملاك : ريم وش فيك حبيبتي والله من تزوجتي وانتي متغيره مو مثل اول كلنا لاحظنا هالشي
ريم بحزن : لاابد مافيني شي ليش تقولين كذا
ملاك : انا ادري فيك لاتفكريني امس عرفتك تراني عاجبنتك وخابزتك يالله تكلمي وش السالفه
ريم باحباط :ماجد
ملاك : وش فيه
ريم : مايحبني مايهتم فيني من تزوجنا للحين ماجلس ولامره تغدى معي ولامره سولف معي 
ملاك : معقوووووول
ريم : واكثر ملاك واكثر المشكله انه كل ماشافني قلب وجهه ماقلت له شي ماسويت له شي حتى عيد ميلادي مااهتم فيه
ملاك : ماعليك ريومه انا بشوف لك حل
ريم :تكفين لاتعلمين محمد ولاباي شي صار تكفين ملاك تكفين
ملاك : مجنوونه انتي مسسستحيل اقوله
ريم : اجل وش بتسوين
ملاك : تعالي اقولك

بالسياره مع سلمان ومحمد
اروى : الهنوف هذا اي واحد من اخوانك
الهنوف : هذا محمد
اروى : هذا زوج ملاك
الهنوف : ايه هو
اروى بقلبها يااااشيييينها الولد يهبل وهي ياشينها والله اني احلى منها عيونه تذبح ونظرته قوويه 
الهنوف : اروى قولي لخوك لايقول لتركي وربي يذبحني
اروى : اخاف محمد يقوله
الهنوف : لاانا موصيته وهو عارف تركي زين
اروى : خلاص ولايهمك 

__________________________________________
تركي مازال يفكر والحيره اخذت قلبه لاهو قادر ينام ولاهو قادر يسولف لاحد
رجعت له حاله الصمت الحاله الي جاته بعد مافقد اعز انسانه على قلبه وهو خايف انه يفقد الشخص الثاني
الساعه 3 الفجر
محمد بالمطار ينتظر وصول الدكتور سعد ولد العمه 
ربع ساعه انتظار .. سعد له فتره عن المملكه ياترى وش تغير فيك ياولد عمتي
سعد : محممممد
محمد :هلااا والله هلا والله بولد العمه هلاااااا
وبعد السلامه والسؤال عن الحال محمد يطالع سعد 
محمد : والله ماتغير فيك شي انا قايل الحين بيرجع مطول شعره لظهره وحاط لنا ملمع شفايف
سعد : ههههههههههههههههههههه وش دعوه وين كنت انا الطب ياولد خالي مايخليك تعرف تحك راسك
محمد : وعسى ماتوفقت
سعد : افاااا الجرايد الامريكيه كاتبه عن تفوقي وجبت لكم صور منها
محمد : ماشاء الله تبارك الله بالمبارك بالمبارك
سعد : الله يبارك بعمرك وانت وش اخبارك
محمد : تعال خلنا ناخذ العفش من هناك وبعدين بالسياره اقولك كل اخباري
سعد : يالله مشينا

بالمزرعه
ريم : لااا وش تقولين انتي معقوووول
ملاك : ايه وش فيها صارخي .. ثوري اغضبي كل الناس تسوي كذا لاتصيرين بااارده
ريم : ملاك انا ادري ان ماجد عليه ضغط ليه ازيد اعور قلبه
ملاك : تبينه يتعدل معك سوي الي اقولك عليه
ريم : طيب وش دراك ان هالشي هو الصح
ملاك : لاني ياحلوه قبل اجيك اتكلم معك عرفت السالفه من زوجي وبصراحه احس ان سبب رفضه لك انك دايم ساكته لازم يكون لك موقف لو صغير
ريم : تهقين
ملاك : ايه اهقى ونص

صباح اليوم الثاني صارت الساعه 7
ام محمد : يمه نوره وش تبين تاكلين
الجده نوره : ابي عصير فراوله 
ام محمد : يمه مافيه هنا هالعصير
الجده نوره : مالي دخل مانيب اكله يعني مانيب آكله
ام محمد : لاحووول ... هنووووووووف .. هنوووووفوووووه قوووومي
الهنوف : وش السالفه يمكه وش فيييك قايمه بدري 
ام محمد : يمه كلمي محمد اخوك خله يجيب لجدتك عصير تبي عصير مو موجود هنا
الهنوف بتعب : خلها يمه تشرب من الموجود
ام محمد : هنوفووووه ووووجع اقولك قوووومي
الهنوف : طيب يمه طييييب .. وتتتصل على محمد 

عند الرجال
ابو خالد : وش هالصوت لمن هالجوال
سالم : والله شكله جوال محمد
ابو خالد : طيب وراه مايرد عليه
سالم : نايم عمي
ابو محمد : طيب رد عليه وانا عمك
سالم : لاعمي اخاف تكون زوجته
ابو محمد : واذا زوجته حسبة اختك اقولك رد
سالم اخذ جوال محمد واول مافتح الجوال
الهنوف : محمد الحققق جدتي مسووويه هوووشه مع امي والخدم تبي عصير ماهو عندهم قوووم جيب لها بسسسرعه بيطير النوم من عيني
سالم انصدم وش هالموال : هلا انا مومحمد انا سالم محمد نايم
الهنوف بصدمه : ساااالم وين محمد
سالم : هههههه اقولك محمد نايم وش فيها امي نوره
الهنوف : امي نوره تبي عصير موموجود هنا ولاهي راضيه تاكل ولاتاخذ ابرة السكر < ابوك يالنصب متى صار كل هذا
سالم : ابشري من عيوني بس وش نوع العصير
طبعا هنا الهنوف طاح قلبها مع الذوق والنعومه والاسلوب وبكل فهاوه قالت : هاه
سالم مات عليها من الضحك وبضحكه قال : وش نوع العصير
الهنوف : لحظه وتقفل على السماعه .... يمممممه وش نوع العصير
ام محمد : عصير فراوله وبعدين وش فيك مقصره حسك ماخبري تستحين من محمد
الهنوف : جدتي تبي عصير فرواله
سالم : وانتي ماتبين شي
الهنوف بنفس الفهاوه : هاه
سالم : هههههههههههههههههه وش فيك
الهنوف : لا مافيني شي بس ابي ليز اصفر
سالم : ابشري يالله مع السلامه
الهنوف : مع السلامه
سالم بعد ماحط الجوال مكانه تنهد تنهيده قوويه وجا بيقوم
محمد : الله مير يسلمك .. العفو يالحبيب
سالم انصدم : انت صاحي
محمد : لامناحي
سالم : لاجد والله من متى صاحي وليه مارديت على جوالك
محمد : ماسمعته الا وانت ترد واحمد ربك طلعت هنفوووه مو ملاك كان صارت علوم
سالم : وش دراك انها هنوف
محمد وهو مغمض عيونه : من الزفه الي بالمقدمه
سالم : ههههههههههههههههههه زفه هاه
محمد : وانا صادق .. اقول قوم جيب عصير نوره لايجي حامد يخليك عصير انت ونظارتك
سالم : لالا خلاص الا النظاره بقوم بقوم
محمد : يالله اجل خلني اكمل نومي
سالم : باااي
عند الحريم 
سعد : يمه والله ماكنت اقدر اصحيك رجعت امس متأخر والله متأخر بالحيل
ام سعد : ولو والله مقطع قلبي عليك ذبحني الشوق ياوليدي
سعد : يمه والله انا بعد مشتاق لك ومشتاق حق جلساتكم
ام سعد : واحنا بعد يايمه
البنات ملو من كثر الروتين وقرروا انهم يسبحون
بهالوقت ماجد يدق على ريم وهي ماترد واستغرب وجلس يدق عليها ليييين تعب
ماجد : محمد ابي اكلم رريم
محمد : هههههههههههه سبحان مقلب الاحوال
ماجد : ياخي اتكلم جد ثيابي مدري وين ودتها
محمد : الحين هالسبب الي مخليك تبي تتصل عليها
ماجد : ياخي اتصل بزوجتك قولها تخلي زوجتي تكلمني
محمد : ابشر ماطلبت شي
محمد : الوو هلا حبيبتي .. تصدقين اشتقت لك .. هههههههههههههه من جدك والله اسويها
ماجد : ياخي اخلص علينا ياحبك للهذره
محمد : ياخي انا حر زوجتي وكيفي
ماجد : الله يوفقك ياخي بس ابي اطلع العيال ينتظروني
محمد : ملوكه حبيبي .. ابيك تنادي ريم ماجد يبيها بالحوش .. اوكيه حبيبتي يالله باي
ماجد : الحين انا قلت لك ابيها
محمد : اجل وش تبيني اقولها خليها تدق عليه 
ماجد : طيب انا بطلع اشوفها الحين وبطلع مع الشباب تبي شي
محمد : لا سلامتك

_______________________________________
عند الباب
ماجد : وينك انتي لي ساعه ادق عليك
ريم : ادري ومارديت خير 
ماجد استغرب : وليش مارديتي 
ريم : كيفي .. ياخي انا اجلس الف مره ادق عليك وانت ماترد خلني مره وحده على راحتي
ماجد انصدم واستغرب معقول هالثلج يتكلم ..معقول الصخر ينهز
ريم : والحين وش تبي بروح مع البنات
ماجد : ..........
ريم : ماجد تبي تتكلم ولاشلون
ماجد : ريم وش فيك
ريم :ماجد وش كنت تبي
ماجد : وين ثيابي حطيتيهم ابي اروح للعيال
ريم : ماادري عنهم واذا حدك تبيهم خلي العيال يجيبونها لك
وراحت عنه ريم وتركته بحيرته وبخوفه وهي تجر قلبها وراها الي تعلق بدون ماتحس فيه بشخص مايحس فيها
ماجد واقف مصدووم معقوله هذي ريم معقول هذي الانسانه الساكته الي دايم تقول حاضر وطيب معقول اني سكت لها ومارديت عليها

______________________________________
ماجد مصوووم من حركه زوجته وقرر بنفسه قرار وصمم انه ينفذه < ياترى وش وراك ياماجد 
جد نواف : اقووولكم ابيكم تجمعون لي المحصول اليوم
ابو نواف : حااضر يبه
جد نواف : مابي العمال يسوون شي هذوول الي صكوا رااسي ابيهم يقومون يشتغلون
ابو نواف : عيب يبه كيف نشغلهم هذول ضييوف
جد نواف : اقولك ابيهم هم يقومون وابي كل البنات يروحون معهم واذا خلصوا بعطيهم منه
ابو نواف : حاضر يبه
ابو نواف ينادي نواف وسلمان والباقين ويعطيهم خبر انهم ينزلون للمزرعه كلهم عشان يسوون المحصول بما فيهم البنات

عند الشباب
نواف : هاه فيصل ماتبي تجي
فيصل بتعب والم شديد : لالا مااقدر اعذروني
نواف : فيصل فيك شي
فيصل : مافيني شي خلاص خلوني بروووحي
سعد مستغرب فيصل عمره ماكان كذا دايم اجتماعي وحبوب ويحب الكل وماعمره زعل احد منه معقوله هالسنين الي غبتها غيرتهم خساره ياعيال خالي
محمد : فيصل وش فيك الرجال ماقال شي
فيصل : يووووه انا طالع تبون شي
حمد : فيصل وييين
فيصل ترك الكل بحيرته وخرج بسياره ابوه
سعد : تركي وش سالفه فيصل
تركي : والله مادري ياولد عمتي فيصل متورط ولاادري وش بلواه
سعد : تركي انا ولد عمتكم اذا تبي اي فزعه تراني حاضر 
تركي : ماتقصر بس الموضوع اكبر من كذا
سعد : مافهمت
تركي : وانا ياسعد للحين موفاهم
سعد : طيب لما يجي خلني اتكلم معه بروحنا
تركي : ياليت والله
بالمزرعه
تركي وعفرا ملزومين يكتبون كل صندوق خضره يطلع من المزرعه ونوع الخضره او الفاكهه وكميتها .. طبعا كل هذا بتكليف من ابو نواف
تركي : عفرا بالله لاتتلخبطين فتحي عيونك
عفرا : لاتخاف كل شي تمام
تركي سكت وجلس يطالعها وهي تحاول تكتب جدول تدون فيه المطلوب منهم رفعت عيونها له واول ماانتبه لها لفت وجهه
عفرا : تركي
تركي : هاه وش تبين يالفالحه
عفرا : وش اكتب هنا
تركي : وتقولي كل شي تمام شكلك بتورطينا
عفرا : الواحد مايسألك بشي انت
تركي : هههههههههههههههههه اكتبي هنا نوع الفاكهه
عفرا : طيب يالله نبدأ
بهالوقت عليا تتابع المشهد وحست بنار تطلع منها 
عليا بقلبها هييين ياعفروه ان ماخليتك تندمين .. عاد مالقيتي الا تركي 

____________________________________
تركي بصوت عالي
ياشباب راح نفترق مجموعتين مجموعه تقطف المحصول ومجموعه تطلعه فوق 
الكل : موافقين
تركي : محمد وسالم واروى وسلمان وسما والهنوف ومريم .. انتم تقطفون المحصول .. وعبد العزيز ( زوج رغد ) ورغد ريم وماجد ورامي وفارس وخالد وساره ومرام وسوزان وعليا وحمد يطلعونه
حمد : وليه الي يطلعون المحصول اكثر
تركي : لانه يحتاج وقت نختصر الموضوع بسسرعه
الكل : طيب يالله بدينا

عند اشجار التفاح اشجار كثيفه وازهارها اكثرها على الارض
عليا : ووووووع وش هالقرف
حمد : اقول انطمي هذا خير مو قرف
عليا : مدري من كلمك يارفيق الفيصل
حمد : عليا انطمي لاتصير علوم
عليا : اقول خوفتني 
حمد : اقول اشتغلي وانتي ساكته

سما : يووووه وربي ثقيله هنوووفه مقدر
الهنوف : لاتطلعينه انتظري لين يرجعون ساره ومرام وسوزان يطلعونه مع بعض
سما : طيب بحطه هنا
وترميه بكل قوتها ويطيح على السلم القريب منهم والي طالع عليه سلمان .. ويطيح من فوق السلم على الارض وينكسر سنه
سما بحيا وخوف وقلق : والله ماكان قصدي
سلمان وهو ينزف دم : ماعليك ماعليك ماصار شي .. بس تكفين اخر مره نتقابل مافيني يشيلوني المره الجايه على ناقله
سما : وش دعوه وش مسويه لك .. وبعدها انتبهت سما للدم
سما : يووووه فمك كله دم
سلمان : الظاهر سني انكسر
سما : طيب تعال انا دكتوره اسنان بشوووفه لك
سلمان : لااااااا تكفين مشكوووره
سما : اقول افتح فمك وانت ساكت
سلمان مصدوم من جرأتها وعصبيتها يعني معورتني وبعد تنافخ فيني ووسط هالصدمه فاتح فمه لها وهي تشوف اسنانه وتدور مكان الجرح
سما : هنوووفه رووحي بسرعه جيبي قطن وماي بارد
الهنوف : طيب بروح الحين
سما : وانت كل هذا سوس
سلمان : فمك ولافمي
سما : يبيلك تقويم
سلمان : اقوول ترى بدى يعورني وش جالسه تكتشفين
سما : انطم لين يجي القطن
سلمان سكت وخاف ينصك كف وهو مو ناقص وهالبنت الجريئه الي عاجبته وهالمره ماسكتني بعد
سلمان : اقول
سما : هااااااه خير
سلمان بقلبه اعوذ بالله هذي ماتعرف شي اسمه ذوق : لا ولاشي

______________________________________
الهنوف وهي طالعه
سالم يكلم بالجوال
سالم : هلا قلبي .. لاوالله بس نخلص من هالجمعه واشوفك .. اكييد ياقلبي مشتاااق .. افاااا ماشتقتي لي
الهنوف بصدمه وحيره هذا سالم ولد عمي .. ياترى من يكلم
سالم : طيب انا لازم اروح الحين .. يالله مع السلامه
الهنوف تركض لفوق عند الفيلا عشان تجيب القطن والقهر مالي قلبها والتفكير مايخليها تركز بشي
ام محمد : وش له هالقطن وانا امك
الهنوف :...........
ام محمد : هنوووف
الهنوف : ...........
ام محمد : هنووفوووه وصمخ
الهنوف : هاه وش فيك يمه
ام محمد : لي ساعه اناديك
الهنوف وراسها بالارض : ماسمعتك يمه
ام محمد : وش فيك خير
الهنوف : مافيني شي بروح بسرعه فيه واحد تعور تحت
ام محمد : طيب يمه خلي بالك على نفسكم الله يحفظكم
الهنوف بقلبها انا ليه افكر فيه وش لي فيه خله يكلم الي يكلم وش كنت ابي ليه حسيت بهالغيره وانقهرت عليه انا لازم اطرد هالافكار من راسي وانسى هالموضوع
سالم : هنوف 
الهنوف بدون ماتناظره : نعم
سالم : شريت الي طلبتيه مني
الهنوف : مشكور مابي شي
سالم استغرب : لييه ..؟
الهنوف : كذا مابي شي عن اذنك
سالم انصدم واستغرب وش فيها هذي


خلص الكل المحصول وسن سلمان كان ضحيه بالاضافه الى القليل من الاضرار
محمد : اروى
اروى : هلا 
محمد : لو سمحتي ممكن كلمه
اروى : آمرني حبيبي
محمد : خليك جالسه معي
اروى : من عيوني حبيبي
محمد : تدري اني مشتاق لك حدي
اروى : وانا بعد ياقلبي
محمد : طيب وش رايك نطلع من هنا
اروى : وين نروح
محمد : وش رايك نروح نتسبح مع بعض
مرام : اروى اروى اناديك
اروى : هااااه وش فيييك
مرام : وين رحتي
اروى : عند المسبح فيه شي
مرام : وشو مسبحه
اروى : هاه لالا ولاشي
مرام : تبين تتسبحين
اروى تتنهد : ايييه ياااليت
مرام : طيب وش رايك نقول للبنات ونروح
اروى : يالله اجل

عند الشباب
سالم : آآآآه وربي تعبت حرام عليكم
حمد : ايه والله ياخوي تعبونا جايبينا نشتغل
نواف : اقول كل واحد يشتغل بلقمته
حمد : انت وين كنت واحنا نشتغل
نواف : كنت اسوي الغدا
حمد : يابرودك يااخي
ماجد : سالم ممكن شوي
سالم : هلا ماجد خير يالغالي وش فيك
ماجد : كنت ابيك بموضوع بس اكلم الوالد واجيك انتظرني عند مواقف السيارات
سلمان بقوه وبلعثمه عشان القطن الي بفمه: لااااا لاتقول مواقف الثيارات ياخي تثائمت
سالم : ههههههههههههههههههههه اقول يابابا روح ذاكر دروثك عثان المدرثه
سلمان : هييين ثالم اوريك
الكل : ههههههههههههههههههههههههه

_____________________________________
ماجد كلم ابوه وهو طالع يدور على سالم عند مواقف السيارات شاف البنات عند المسبح وبالتحديد شاف ريم الكائن الغريب ساعه يثور وساعه يسكت وشاف منظرها وهي وافقه وخايفه من المويه ريم عندها ربو وماتقدر تسبح اول ماتسبح تجيها حاله الكتمه بصدرها وهي اصلا ماتعرف تتسبح وتخاف من المويه خير شر
سوزان : مرام وش رايك ادف ريم بالمسبح احسها مضايقه خلنا نفلها معها
مرام : لا اخاف تزعل
سوزان : لا والله انها طيوووبه انا وساره جلسنا نتكلم عنها ساره تقول انها ماتزعل من احد ابد
مرام : مدري سوي الي تبين
سوزان : الحين بوريك
ركضت سوزان ومن خلف ريم تدفها بالمسبح وتطيح بالعميق
ماجد يتابع كل هالمشهد ويروح ركض عند البنات ويرمي نفسه بالمويه
ريم تحاول تستنجد بس محد فاهم غير مريم بنت عمها والهنوف الي تشبثوا من الصدمه 
ماجد وصل عند ريم وشالها وطلعها خارج المسبح وهي فاقده الوعي تقريبا
ماجد : هنووووف هاك مفتاحه السياره بسرررعه روووحي شغليها
الهنوف وهي تبكي : ماعرف ماجد ماعرف
ماجد : تكفيييين بسسسرعه هنووووف بتلاقين سالم هناك بسسسسرعه هنووف
عند مواقف السيارات
الهنوف : سالم بسسسرعه شغل السياره ريم طاحت بالمسبح
سالم : وشووووو كيف طاحت ريم عندها ربوو مممنوعه من السباحه من هي صغيره
الهنوف : ادري بس بسسسرعه
سالم شغل السياراه ووصل ماجد لعنده وهو شايل ريم وخايف عليها وهي فاقده الوعي .. وودوها ع المستشفى
بالمستشفى
سالم : تأخر الدكتور ماجد تأخر بالحيييل
ماجد : ايه تأخر يااارب خير
بعد ساعه انتظار خرج الدكتور
سالم : هاه دكتور وش السالفه
الدكتور : انت زوجها
ماجد : لا انا وش فيها
الدكتور : للأسف ماقدرنا نسوي شي
ماجد طاح ع الارض : وشووووو وش يعني
الدكتور : البقاء لله
سالم : لااااااااااااا وش تقول انت .. ويمسك بقميص الدكتور ريم ماتوفت ماتوفت
الدكتور : ومن قال انها ماتت
ماجد وسالم يحاولو يستوعبو 
سالم: اجل وش صار
الدكتور : الجنين هو الي مات
ماجد : وشوووو جنيييين
الدكتور : ايه هي كانت حامل ومات الجنين بسبب الطيحه بس
سالم تنهد تنهيده قويه : معوض خير 
ماجد : اهم شي عندي هي
الدكتور : لا الحمدلله طيبه وشوي وتاخذونها معكم بس يبيلها رااحه لاتعبونها
سالم : تصدق ماجد اتوقع شيل المحصول هو السبب
ماجد يفكر الحين لو صار فيها شي وشلون بعيش انا تعودت عليها وعلى هدوئها وحركاتها وحنانها بعد ماتركتني سمر والحياه صارت سوده بعيني وتوقعت اني ماراح احب بعدها وماراح اعيش من يصدق الله يرزقني باطيب من سمر واحن منها واحلى بعد
سالم: ماجد بروح اكمل اوراق المستشفى
ماجد : طيب انا بدخل اشوفها
سالم :اووك يالله 

________________________________
تركي جالس يتذكر كل شي صار بالمحصول
عفرآ وحيوتها وحركاتها .. عيونها وطريقه حجابها .. واسلوبها الذوق وأدبها واخلاقها .. يالله هالبنت جالسه ببالي مو راضيه تطلع
ودي اعرف وش يوديني لها .. نور حبيبتي مانسيتك بس اعذريني .. انتي الي تركتيني .. انا وش جالس اقول انا لازم اطلع هالامور من راسي عفرآ بنت عمي وبس وغلاتها من غلاة الهنوف اختي ياقلبي مهما تحاول تخليني انسى نور ماراح انساها
اغيب وابعد وانشغل واحاول انسى مانسيت 
ماتنسى ذكرى السنين اللي معك قضيتها
حاولت كم مرة وكم مرة ولكن ماقويت 
حتى لو ان ذكراك مامرت علي مريتها
ان كان عندك حل قلي سو كيت وسو كيت 
في ذمتي ماعاد به سواه ماسويتها
وشلون وانا كل ماتطري علي مت وحييت 
لو أن معي قدرة على نسيانها نسيتها
بغيت احب ايمينك الليله وخفتك واستحيت 
لولا الحيا والخوف خذت ايمينك وحبيتها
ابك انت مستولي على قلبي وعقلي كمبليت 
تقول كنها نامت بحبك ولا صحيتها 
حتى القصيد اكتب وتطلع صورتك في كل بيت 
كم من قصيدة فيك لا عد الشعر عديتها
ماهو بسيط فراق من بنيت حبه بني بيت 
مرتاح من صبك لسيسانه ومن تثبيتها
ويروح في لمح البصر ويضيع منك مابنيت 
وسود الليالي عقب بيتك تدخلك في بيتها
وان قلت هذا واقعي رضيت ولا مارضيت 
ياليت نفسي تقتنع باللي حصل ياليتها
من حظي العاثر تخيّرت ابعد الناس وهويت 
والوقت قاسي والسنين العوج ماهميتها
ياليت عندي علم وش بيصير لي ولا ياليت 
ثنيت رجلي من بدايتها ولا عنيتها
قلي وش آنا مستفيد من الفراق ووش لقيت 
غير المشاكل والهموم اللي علي جريتها
ولا تعال انشدك وش خليت عندي ماخذيت 
حتى السعادة خذتها مني ولا رديتها
ماعاد باقي كون نار جمرها منه اكتويت 
وان شفتها بتموت ويموت الجمر كريتها
وان احسبنها سالفة خلصت منها وانتهيت 
وارتحت من كثرة عناها واثرني بديتها
ذبحت نفسي وبيدي حفرت قبري مادريت 
وجروح صدري كلها من خنجري لقيتها
وتبغاني انسى؟ والله ان اموت وانا مانسيت 
ماتنسى ذكرى السنين اللي معك قضيتها
محبتك بتعيش في صدري وتبقى مابقيت 
فالقلب زارعها ومن دم العروق اسقــيتهاٍ 

_____________________________
بالمستشفى
ماجد وهو ماسك الجوال ومستغرب : هاه وش اخبارك الحين
ريم بقلبها
يهمك تعرف اوضاعي انا مستانس وطيب 
...... أنا مثل البحر تدري يثور وتركد امواجه
آبد لايشلك همن بعيني شوفه يشيب 
..... حبيبي هذا هو طبعي احب الحزن وحتاجه
وتسألني عن اوضاعي ..ارد وقول انا طيب
.... مع اني صدق في غيابك لا طيب ولا حاجه 
ماجد : اكلمك انا
ريم والدموع مجمعه بعينها : ماجد صدق انا كنت حامل
ماجد : ريم دقايق معي اتصال
ريم بغصه : خذ راحتك
ماجد : الوو
سمر : ماجد تكفى لاتقفل 
ماجد : سمممر
سمر : ايه ياروح سمر
ماجد : غريبه وينك وووش ذكرك فيني
سمر : ماجد ابي اشوفك تكفى
ماجد : انتي وينك الحين
سمر : انا بالفيصليه انتظرك
ماجد : طيب طيب الحين بجي
سمر : يالله انتظرك باي
ماجد : باي
ماجد وهو يرتب اوراق ريم : ريم انا طالع الحين واحد من العيال يبوني ظروري
ريم : طيب انا بجلس لحالي
ماجد : لا سالم بيرجعك المزرعه
ريم : بس انا ابي اقولك شي
ماجد : ريم بلا دلع الحين الرجال مكلمني ويبيني ظروري بعدين لما ارجع هناك قولي الي تبي
وبدون مايعطيها فرصه طلع
ريم بقلبها ليييه كذا ياماجد ليييييييه حرام عليك
سالم : حمدلله على سلامة حبيبتي
ريم بابتسامه مصطنعه : الله يسلمك
سالم : وين زوجك
ريم : كلمه واحد عنده مشكله ... قالي بخلي سالم معك وطلع
سالم انقهر من حركته مو معقول يعني صاحبه اهم من زوجته : ماعليك يالله مشينا
ريم : ياالله

بالمزرعه
فيصل : سعد فكني اقولك
سعد : ماني مخليك .. فيصل انت تعبان 
فيصل وهو يحاول يضرب سعد : اقوووولك فكني
سعد : هذا فيصل .. انت فيصل معقووول .. وين لياقتك والطول والعرض الي دايم تتفاخر فيه بينا هذا فيصل الحين ناقص وزنك النص ولاانت قادر حتى تفك يدي منك وين فيصل الي لما كان حد يبي يتخبى يجي وراه معاد يبان
فيصل ببكا والم : فكني ياسعد ابي انام ابي ارتااااااااااااح
سعد : ماراح اخليك الا بالمستشفى
فيصل سمع مستشفى خاف : لااااا تكفى تكفى ياسعد تكفى لاتوديني مافيني شي والله
سعد : اصرارك هذا معناه ان فيه شي ولازم تقوله
فيصل : قلت لك مافيني شي مافيني شي غصصصب
سعد : لا مو غصب بس على راحتك اهم شي انك بخير
فيصل ارتاح شوي : انا بخير ماعليك مني
تركي : طيب ماقالك شي
سعد : لا ماقال شي
تركي : ولاعلى البنت الي يبي يتزوجها
سعد : لا ماقال شي
تركي : معقول وش وراه والله بديت اخاف عليه
سعد : وش بيكون وراه اخاف انك تبالغ بالموضوع تركي
تركي : احساسي عمره ماكذب وانت عارفني
سعد : اكيد اعرفك ولاتنسى ذاك اليوم ببيت منصور لما طاح وانكسرت رجله وانت من اول الليل تقول احس بيصير له شي
تركي يبتسم بدون نفس : ايه اذكر
سعد : ياتركي لاتخاف والله مافيه شي كلنا حبينا ولانسيت
تركي تنهد وسكت والله منت فاهم شي ياسعد احساسي اكبر من انه يحب اكبر من انه يبي وحده ومو قادر يتزوجها
سعد حاس بتركي وهو بالاصل مايبي يقوله انه شاف اثار ادمان على يدين فيصل من الابر الي كان ياخذها 
فيصل جالس بينه وبين نفسه .. انا وش سووويت ... جنيت على نفسي وعيلتي .. انا لازم اقول لتركي .. اكيد يقدر يساعدني .. ااااااااااااه صدددددااااع برااااااسي ياااااخوي
قساة الكون في عيني وقلبي ما إهتنى وما إلتـم
قسى هالوقــــــت يـا قلبـي وضيَّـع كـــــل راحاتـي 
جروحي فوق طاقاتي بكيـت وفـي عيونـي دم
رضيت آنا على القسوه وضاعت كـل بسماتـي 
تعبتْ / وما صِدَقْ حَظي وفوق الهم أشيل الهـم
صغيرٍ في العمر آنــــــا وكبيـره حيـــــل مأساتـي 
محدْ يدري عن أخباري محد في دنيتـي مهتـم
وحيدْ أمشي مع همِّي وكبيرْ الحزْن فـي ذاتـي 
سِمَعْ قلبي عَنْ الراحَه واهيَّه مِنْ الوهـم أوهـم
أعيشْ آنا بوسط واقــــعْ نهاياتـي فـي بداياتـي 
ياليت تفيدني الحسره ياليت أرتـاح لـو أنـدم
صعبْ أرتاح فـــي الدنيـا حزيـنْ بكـلْ حالاتـي 
سفينه مِنْ الصعب ترسى واهي مِنْ الموجْ تتحطم
أشوف البحر فـــــي عــــيني لقيـت المـوجْ دمعاتـي 
كثير قلوب غرقانه واهي منْ الوقتْ مـا تسلـم
بحر هالوقت هَمْ يغـــدر وهـذا معنـى كلماتـي 
يا قلبي الطِيبْ ما ينْفَـعْ عشانـي ركِّـزْ وإفهـم
أنا ملِّيـتْ أعلِّـم فِيــــــكْ وإنـتَ تزيـــدْ آهاتــــي 
أمانه كان لِي خاطـر مِـنْ اللِّـي صـار تتعلـم
ويا قلبي إتـرك الطيبـه بعـد قــصـة مُعاناتـي

___________________________
الهنوف جالسه تفكر بينها وبين نفسها .. من كان يكلم سالم .. والله مايبان عليه .. اخاف اني ظالمته بس .. لا وش ظالمته انا سامعته باذني يقول حبيبتي ..انا وش يخليني اخمن بيني وبين نفسه بعرف من كان يكلم يعني بعرف
اروى : هنوفه
الهنوف : ............
اروى : هنووووف
الهنوف : ووووجع وش فيك تصارخين
اروى : محمد يبيك عند الباب
الهنوف : وخيييير
اروى : وش وخير يبيك بره اطلعي
الهنوف : قووولي لزووجته تطلع له
اروى : هنوفه امانه انتي اطلعي
الهنوف بستغراب : وليييه
اروى : ابي اجي معك واسمع صوته
الهنوف بصمه : نععم
اروى : مو قصدي لاتفهمي غلط واصلا هو كبير مستحيل افكر فيه بس ابي اسوي حركه بسلمان
الهنوف بعد تفكير : لا مانيب رايحه روحي نادي ملاك تكلمه
اروى بقهر : مالي دخل لو يبيها يدق عليها
الهنوف رجعت تفكر هذي وش قصتها مع محمد .. اللقافه اشتغلت عندي وماعندي اجوبه لازززم اعرف

محمد : سااااعه
ملاك : وش الي ساعه توها سوزان ناديتني
محمد : واقف من امس
ملاك : خلاص حبيبي والله ماكنت ادري
محمد : طيب خلاص
ملاك : وش كنت تبي
محمد ارتبك : هاه .. ايه كنت ابي اسال وش صار على ريم
ملاك : مابعد وصلت 
محمد : طيب لما توصل كلميني
ملاك بستغراب : وليه
محمد : ابيك تعرفين وش صار لان ماجد مقرر يطلقها
ملاك : وشوووو يطلقها
محمد : ايه يالله انا رايح تبين شي
ملاك : لا مشكور

عند البنات
مريم : يوووووه طفففففش
الهنوف : ايه وربي طفش وش نسوي
اروى : اكلم سلمان يودينا نشتري ايسكريم
الهنوف : ايه ايه يالله اتصلي
اروى : الووووووو
سلمان : هاه وث تبي
اروى : وش وث ابي وش فيه لسانك
سلمان : مالك دخل وث تبين انتي الحين
اروى : نبي نروح نشتري ايسكريم
سلمان : ممن نروح
اروى : انا وكل البنات
سلمان : مين بالضبط 
اروى : انا والهنوف ومريم وسما وساره وعفرآ وسوزان ومرام ورغد وملاك و .
سلمان : بث بث خلاث يالله اجهزوا الحين اجيكم
اروى وهي ميته ضحك : هههههههههههههههههههههههه طيب
سلمان :ا ووف منهم
تركي : وش السالفه
سلمان : هذول البنات بيروحون يثترون ايثكريم
تركي : هههههههههههههههههههههههه من بيجي معك
سلمان : كلهم
تركي : تبيني اجي معك
سلمان : اثلا لازم حد معي مثاء الله كثار يبيلنا ثيارتين
تركي : ههههههههههه سلمان الثلك عندك مضيع لازم اعاده برمجه
سلمان : انا لو بث اعرف من هي الي تثوي فيني كل هالكوارث
تركي : اليوم لاطلعنا ورني ياها اذا كانت من عندنا بقولك من
سلمان : لا ماهي من بنات عمي ثكلها تقرب لكم
تركي : خلاص وريني ياها بعدين
سلمان : يالله اجل مثينا
تركي : مثينا مثينا كله واحد
سلمان وهو طالع يعطي تركي نظره حقد وتركي ميت عليه ضحك 

____________________________________
بالسياره
سلمان : بنات تبون تثمعون ثي
سما : وانت للحين حاشر هالقطنه بحلقك فكها خلنا نفهم وش جالس تقول
سلمان يمممه وربي تخووف بس وربي لاوريها : ماني ثايلها عاجبني الوضع
سما : بالي مايردك
سلمان : لاتغلطي
سما : ماغلطت
سلمان : ابيك اعتذري
سما : نععععم
سلمان : بنات ماني ماثي لييين تقولي انا اثف وتطلع بنفثها القطن من فمي
البنات : سمممماااا امااانه لاتخلينه يهون الحين
سما مععصصصبه : انتم وش فيييكم وجاااانين
البنات : سمممما ارجووووك ماراح يصير شي تكفيييييين
سلمان مبسوووط وحب انه يضغط عليهم عشان توافق : يالله ترى تركي بيمثي وبتجلثون
البنات : سمااااا تكفيييييييييييييييييييييييييييين
سما : اووووووف خلاص انا اسفه
سلمان : تعالي اثحبي القطنه من فمي
سماا : نعععم اسحبها بعمرك
سلمان : لا هذا نص الاتفاق ماراح امثي
سما : اووووف تعال 
وتسحب سما من فم سلمان القطنه وهو مبسوووووط انه قدر يرد لها الي سوته فيه

عند تركي
تركي : هاه بنات كاملين
الهنوف : ايه كلنا موجودين
مريم : يالله تروووووووك
تركي لف على مريم وعطاها نظره حقد : وش تروك العب معك انا
عفرآ سآآكته بس عايشه احلى لحظات حياتها وليه لا وهي مع تركي الانسان الذكي الطيب الغامض الي دايم تفكر بشخصيته وودها لو تجي لحظه تشوفه من قريب
تركي : يالله بنات وين بتروحون
الهنوف : باااسكن
مريم : ايه بااسكن وكلنا على حسابك
تركي : هاه عفرآ وين تبين
مرام : وش معنى عفرآ
تركي : لان عفرآ دايم ترضى بكل شي فهي لازم تطلب هالمره
عفرآ بابتسامه : ابي كون زون
الكل : لااااااااااااااااااااااااا
تركي بضحكه : خلاص بوديكم باسكن لين تخلصون اودي عفرآ كون زون
الكل : موااااااااااااااااافقين

بالمزرعه
ام محمد : يمه نووره مافيه خيار بجزر هالعصير مايسووونه
الجده نوره : اقولك ماني ماكله لين تجبيه لي
ام محمد : يمه والله مايجيبونه
الجده نوره : اقوووولك ماراح اكل
ام محمد : طيب طيب يصير خير
ام محمد تتصل على ابو محمد
ام محمد : السلام عليكم
ابو محمد : هلا والله بام محمد
ام محمد : ابو محمد امي نوره تبي عصير خيار بجزر من وين اجيبه
ابو محمد : هههههههههههههههههههههههههههه خيار وجزر وش تحس فيه امي
ام محمد : الحين لاتضحك خلصني ماتبي تاكل
الجد حامد يسمع فيها نوره : وش فيها نوره
او محمد : تبي عصير يبه
الجد حامد : من هو القصير
ابو محمد : خيار وجزر يبه
الجد حامد : ووووين المطر
ابو محمد : ام محمد قفلي الحين ابوي مصمم يفهم السالفه غلط انا بكلم تركي يشتري اي شي وقوليلها هذا خيار وجزر
ام محمد : يعطيك العافيه يابو محمد 
ابو محمد : وياك يالغاليه مع السلامه 

ريم : سالم ابي اشم هوآ شوي
سالم : اووف ريم بنفسها تطلب تطلع هاه امري وين تبين تروحين
ريم بضحكه : وش رايك نروح الفيصليه 
سالم : بس كذا من عيوووووني يالغاليه انتي بس آآآمري
ريم : مشكوووور يااحلى اخووو بالدنيا
سالم : بس تشربيني على حسابك
ريم : من عيوني ياخوي
سالم : اووف والله صدقت يابنت حالي ومحتالي لك
ريم : لا مافيه انا قلت بشربك يعني بشربك
سالم : طيب بس لاتضربيني

________________________________
بالمزرعه
جالس لحاله يفكر وش راح يسوي بمشكله ولد عمته وش راح يسوي بالمصيبه الي طاحت ع العايله كلها وش راح يسوي بالمشكله الي وصفها له تركي بكل تفاصيلها
اكيد عرفتووه الدكتور سعد
جلس سعد يفكر كثييير وجات براسه فكره وقرر بعدها انه يكلم تركي فيها وحط راسه ونام

بالفيصليه
سمر : حبيبي ماجد اشتقت لك موووت
ماجد : سمر قولي وش تبين
سمر بدموع تماسيح : ماجد ماقمت تحبني .. خلاص ماعدت تحبني
ماجد : سمر لاتبكين تدرين اني مقدر اتحمل دموعك
سمر : وش اسوي انت تفكرني خنتك ماجد انا احبك وماعمري فكرت اخليك بس انت خليتني وتزوجت بنت عمك
ماجد : سمر مافيه داعي لهالكلام الحين الموضوع انتهى
سمر : يعني خلاص ماتبيني
ماجد : انا متزوج الحين وماينفع اخون زوجتي
سمر : انت ماراح تطلقها
ماجد : وليه اطلقها
سمر : لانك ماتحبها
ماجد : سمر لاتتكلمين بشي مالك دخل فيه
سمر رجعت تبكي : ماجد انا احبك وانت تلعب بمشاعري وين وعودك وين كلامك لي
ماجد : سمر تكفين لاتبكين خلاص 
سمر تمسح دموعها : طيب انا ابيك معي بس خايفه زوجتك
ماجد تنهد : انا قررت اطلقها
سمر : لا وش تطلقها مابي اكون سبب في مشاكل بينكم
ماجد سكت وسرح بعيد .. وسمر حست انها بدأت تفقده وتفكر انها تستعيد ماجد لها

سالم وريم عند البوابه
سالم : هاه وين بتروحين
ريم : اي مكان
سالم : تعالي نجلس بهالجلسات هناك
ريم : يالله
سالم : اجلسي هنا لين اجيب لك شي تشربيه .. وش تبين
ريم حست بتعب والم ببطنها بس ماحبت تحرج سالم : ابي كوفي
سالم : واحلى كوفي لعيونك
ريم ابتسمت ولفت وجهها تتفرج ع الناس والعالم الاخر الي لها فتره ماشافته ولاتسلت فيه وهي تلف وجهها شافت واحد يشبه لحد كبير زوجها جالس ومعاه وحده وجالس يدلع فيها وهي تضحك بصوت عالي وتتمايل عليه
سالم : وهذا احلى قهوه لاحلى اخت بالدنيا
ريم : سالم انا تعباااانه بالحيل احس بالم ببطني ابي اقوووم
سالم : بسم الله عليك وش فييك
ريم : سالم رجعني البيت
سالم : اي بيت الناس كلها بالمزرعه يالله يالله مشينا
ريم بالم : لالا مابي ابي اروح بيتي ودني بيتي
سالم: طيب طيب بدق على زوجك
ريم : لااااااا ودني وانت سااااكت
سالم :" طيب طيب هدي عمرك يالله يالله مشينا


عند البنات
تركي : يالله بنات انزلوا كلكم وانتي عفرآ خلك عشان اوديك كون زون
عفرآ بسعاده : طيب
كل البنات راحوا لباسكن وحرك تركي السياره لكون زون
عفرآ : مشكور تركي
تركي : العفو بس ليه
عفرآ : على كل شي
تركي : كل شي يعني ايش
عفرآ : تركي وش فيك
تركي :هههههههههههههه انتي الي وش فيك مسويه انك حساسه وتتشكرين ترى انتي غاليه عندي وغلاتك من غلاه هنوف
عفرآ بحباط وصوتها واطي : هنوف
تركي : وش تقولي
عفرآ : لا ولاشي
تركي بقلبه ماتبين مثل هنوفه .. الله العالم بغلاتك

الترف خيل ٍ غدا مركاضها... صدري
وطيور شوقي غدا مقيالها .. عيونه 
لبا جفونه ولبا .. طبعها الخدري
ولبا سوادٍ رقد .. في خدري جفونه 
اثره بضحكة سنونه حافر ٍ قبري
ولا كنت اظني باموت بضحكة سنونه 
شرهة متونه على شلالها الخمري
وان نثرته الهبوب .. مردّه متونه 
جيت اجبر الكسر لكنه .. كسر جبري
مجنون والحظ ساقه يم مجنونه 
يتفنن بلوعتي .. واتفنن بصبري
حتى غدت لوعتي من اجمل فنونه 
لا رحم ابوالحظ ساق الهجر من بدري
وشيّد جسور الجفا من دوني ودونه 
واقفيت لاني ضرير .. ولاني ببصري
اليا منعني الحيا ... ساقتني المونه 
وجهمت اسوق الخطا في الدرب واهذري
تكفون ياللي خذوا خلّي تردونه 
ابطى .. وخلّى سؤال ٍ يلهث بفكري
مادري يصون الغلا ؟ .. مادري هو يخونه؟ 
ويوم اني اسجّ بين ادري .. وما ادري
عقب البطا .. جاء يقول : الدار وشلونه 
قلت انت : دارك هنا.. وأشٍّر على (صدري)
قال انت : دارك هنا .. وأشًّرْ على (عيونه ) 

______________________________
نرجع ثاني للمسكينه الي الكل حزين عليها وخاصه جوريه
سالم : خلني معك طيب
ريم : لا ابي اجلس لحالي
سالم : ريم انتي تعبانه
ريم : لاتخاف علي انا طيبه ارجع انت للمزرعه واستمتع بوقتك
سالم : طيب تبين شي
ريم : سلامتك
وترك سالم ريم عند الباب وترك معها جروحها والامها وترك معها حيرتها وخوفها وصبر نافد منها
ريم دخلت ع البيت وهي كلها تعب والم ببطنها مايخليها وغير قهرها على جنينها الي فقدته الامل الوحيد الي كان يجمعها بالشخص الي حبته بدون سابق انذار وبدون اذن من قلبها والانسان الوحيد الي عطته كل شي وماعطاها
ريم دخلت البيت ورمت نفسها على الارض وصار تبكي وتتألم لين فقدت الوعي من قوة الالم
سالم : الووو هلا ماجد
ماجد : هلا والله سلوم كيف ريم
سالم : ريم بالبيت تركتها ورجعت المزرعه بس والله اني قلقان عليها
ماجد : اهاه احسن خلها هناك ترتاح انا برجع المزرعه ولين ارتاحت برجع اجيبها
سالم : اوك على راحتك باي
ماجد : باي 

بالمزرعه
ام محمد : ماجد وين زوجتك
ماجد : بالبيت يمه
ام محمد : انت مخبوووووول كيف تخليها هناك وتجي البنت توها فاقده الجنين
ماجد : هي تبي تجلس لحالها يمه
ام محمد : حسبي الله عليك قووم جيبها
ماجد : وين اجيبها توني واصل يمه
ام محمد : اقووووولك قووووم
ماجد : خلاص يمه قاايم قااااايم

فيصل : آآآآآآآآآآآآآه صدااااااع صددداااااع ياتركي بموووت
تركي : وش فيك ياخوي قوم اوديك المستشفى قوووم
فيصل : مابي مابي اروح مكان
تركي : سعد الحق علي 
سعد : وخر تركي 
تركي : وش تعطيه اخاف يكون فيه شي
سعد : مافيه شي بعطيه هالمنوم وبيصير زين
تركي : سعد وش فيه قوولي
سعد : مافيه شي وخر انت
فيصل اخذ ابره المنوم الي جهزها سعد له من اول ماكتشف انه مدمن ونام وهو تعبان وحبات العرق على جبهته والخوف والوحشه ساكنه فيه هذا غير انه مازال مصر يتزوج جوانا
سعد : تركي تعال
تركي : لبيه
سعد : انا بقولك شي بس ابيك قوي كعادتك
تركي : سعد لاتلعب باعصابي قولي وش فيك
سعد : فيصل مدمن
تركي : وشووووووووو
سعد : ايه مدمن واثار الادمان ظاهره عليه 
تركي : كيف وشلووون ومن متتتتى
سعد : هذا الي ابيك تعرفه منه ... فيصل تعبااان ولازم يتعالج .. ولازم نعرف من الي كان يعطيه ومن الي وصله لهالحاله
تركي : حمد اكيد يعرف كل الموضوع
سعد : حمد .. ؟ وينه حمد لي كم يوم ماشفته
تركي : ايه صح وانا بعد لي فتره ماشفته
سعد : دق عليه
تركي : لحظه بشوف
سعد : هاه رد عليك
تركي : جواله مقفل وييين راااح
سعد : وش مقفل وين راح هالثاني
تركي : والله ماصرت ادري

_____________________________________
سالم : وش فيكم
تركي : حمد ماندري وينه
سالم : وش ماتدرون وينه وين راااح
تركي : حتى جواله مقفل لي كم يوم ماشفته
سالم : وين بيكون راح 
ابو حمد : سالم وش فيك
سالم : مافيه شي يبه 
ابو حمد : طيب تعال 
سالم : لبيه يبه
ابو حمد : خالك توه مكلمني يقول جاب لحمد البعثه مثل ماكان يبي
سالم : وينه حمد يبه
ابو حمد : حمد بالبر كلمني وقالي بيروح يبي يجلس لحاله ومايبي حد معه .. 
سالم : وش فيه 
ابو حمد : والله مدري يابوك .. خله براحته لين يرجع
حمد بالبر جالس لحاله وحاس الدنيا مقفله قدامه .. مو عارف وش يسوي كيف يحمي صديق عمره ليه تغير هالصديق ليه ماصار يكلمه ولايعبره ولاحتى يسولف معه وان جا يتكلم يسكته صاير نايم اغلب الوقت عصبي مايكلم امه حتى

بالمزرعه
رامي : فروووس هاته هاته
فارس : اقول خلني اتفرج ماشفت شي
خالد : انت وياه ماتستحون
رامي : خلك انت بسارونه
خالد : رامي ترى ماسمح لك
فارس : شوووف شوووف
رامي : هات هات
محمد : طحت عليكم .. وش تسوون
رامي : وش تبي مانسوي شي
محمد : هات جوالك انت وياه
فارس : هاك جوالي
رامي : هاك جوالي
خالد : هاك جوالي
محمد : لا مابي جوالك انت انا ادري فيك مؤدب مثل اختك
رامي : امحق ههههههههههههههههههههههههههه
محمد يصفقه ذاك الكف : احترم نفسك فاهم
خالد يقرب من محمد : عندهم جهاز ثاني بجيب رامي
محمد : رااامي
رامي : نعم وش تبي
محمد : تعال
رامي : هاه وش تبي
محمد : طلع الي بجيبك
رامي بارتباك : هاه وش معي مامعي شي
محمد : طيب تعال ... وش هذا لايكون جوال امي نوره
رامي : هاته هذا حقي مالك دخل فيه
محمد : قول لابوي هالكلام
فارس : افااا كيف اكتشف الموضوع
رامي : مافيه غيره خلود 
فارس : وش ناوي تسوي
رامي : انا راح اوريه


نرجع لماجد وريم
ماجد : هاه سالم .. متأكد انك جايب ريم البيت .. جالس ادق عليها لي ساعه .. طيب طيب الحين اشوفها
ماجد يدخل البيت لقى ريم طايحه ع الارض ووجهها اصفر وفاقده الوعي
ماجد : ريم ررررريم تكفيييين قووووومي
ريم : ...............
ماجد : رييييييم
ماجد شال ريم على المستشفى وهو خايف عليها ولاول مره يحس هالاحساس ..ووسط خوفه وقلقه وتعبه .. حس انه السبب بكل شي
دخل على ريم بعد ماطلع الدكتور وطمنه عليها .. وجهها شاحب وصوتها ماينسمع .. عيونها كلها دموع وكل سؤال بقلبها اقوى من الثاني .. ليه تزوجتني وانت ماتحبني ياماجد .. ليه ماتحس فيني لييييه
ياقسو قلبك عليه/[لايحن/ولايلين]!!!
[ليلة البارح]بكيتك/وأنت ما كنك [دريت].
^
مارحمت[ دموع عيني]/والمواجع/والأنين.
[آآه ياضيم الليالي]/لاذكرت [إني بكيت]!!!!
^
شفني بأسبابك أعاني/وكل مافيني حزين!!!!
كم تعبت/وكم سهرت/وكم ترجيت/وشكيت!!!
^
[ماهقيت]بيوم إنك:في حياتي[تستهين]!!!
لين شفتك[ماتبيني]/وخاب كل اللي[هقيت]!!!
^
كيف هانت:هالمحبه/والليالي/والسنين؟؟!!!
كيف بعد[العمـر]كله/من حياتك[أنتهيت]؟؟!!!
^
كيف تنسى[ذكرياتي]/في غرامك والحنين؟؟!!!
أسألك بالله قلي:كيف بسهوله [نسيت]؟؟!!!
^
أقسم برب العباد اللي/لوجهه ساجدين !!!
إنك [أشرف من سكني]/وإنك [ أغلى من هويت]!!!
^
[يالوجين]اليوم جرحي/في [حشى قلبي دفين]!!!
[يالوجين]العمر كله/كم [خذلني وإنحنـيت]!!!
^
آنا [مظلوم]بحيـاتي/[لاصديق ولا عـويـن]!!!!
[إنطعـنت]ألفين مره/ومن طعوني[أكتفـيت]!!
^
آنا [مهموم]بسنيني/كني فاقد لي[ظنـين]!!! 
أبتـلانـي [الهم]بلوى/وآنا [بالهم] أبتليـت
^

ماجد جلس يطالع عيونها .. وش تبين تقولين ياريم

سالم : وشوووو بالمستشفى
ماجد : ايه بالمستشفى ريم تعبت علي والدكتور مو راضي يطلعها بنبات وبنرجع البيت بعد كم يوم
سالم : طيب انا بطمن ابوي هنا والباقين واحنا بكره راجعين بيوتنا
ماجد : طيب مشكووور ياسالم
سالم : افا عليك انا اخوووك
ماجد : مع السلامه
سالم : مع السلامه

_____________________________________
بالمزرعه
تركي : يعني وش السواة
سعد : احنا نروح اسبانيا وناخذ معنا الهنوف اختك ونلعب على هالحقير ونفهمه انها موافقه تتزوجه ونفهمه ان الوضع بالعايله اوكيه ونكلم السفاره السعوديه ونثبت انه مروج مخدارات ويقبضون عليه
تركي : فكره بس الهنوف مااقدر اجازف فيها الهنوف طيبه وماراح تفهمنا
سعد : اجل من ناخذ 
تركي : انا افكر بعفرآ بنت عمي سامي البنت ذكيه وممكن تطيح ابوه مو بس هو
سعد : ايه والله انك صادق بس كيف نقنع عمي انا بناخذها
تركي : خل الموضوع علي 
سعد : خلاص جهز اوراقك انت وحمد وفيصل
تركي : وش له حمد
سعد : لان حمد دايم مع فيصل وانا مابي الرجال يشك بشي
تركي : طيب وفيصل للحين تعبان
سعد : لين تجهز الاوراق يكون زين انا بدأت بعلاجه الحين
تركي : مدري وش اقولك ياسعد
سعد : وش له تقول وتكثر انا وانت طول عمرنا لبعض ولانسيت
تركي يتنهد : لامانسيت
سعد : وانت للحين مانسيت نور
تركي : سعد تكفى مابي اتكلم بهالموضوع
سعد : مصيرك بتنساها .. يالله قوم ابي انام
تركي : وانت هذا حالك ..اكل ونوم
سعد : اقول قوم انت فاضي انا وراي اخوك الي يبي له رعايه .. بكره باخذه للبيت وبجلس بالمجلس الخارجي على طول .. وبيجلس معاي لين يقوم بالسلامه
تركي يطالع سعد بنظرات كلها شكر وامتنان وكانه يقوله مااطلع من جزاك ياسعد 
وسعد لاحظه وحط يده على كتفه : احنا اخوان ياتركي انا ماسويت شي
تركي ابتسم له : دايم تفهمني .. يالله تصبح على خير
سعد : وانت من اهله




ماجد وريم بالمستشفى .. هو جالس على الكنب الجانبي وهي نايمه على السرير .. او مسويه نفسها نايمه لانها ماتبي تكلمه ولاتبي تشوفه .. يكفي انه تركها بالمستشفى بروحها .. وماواساها لما فقدت جنينها وراح عشان وحده ثانيه 
ماجد : الووو
سمر : هلا ماجد 
ماجد : هلا سمر 
سمر : اشتقت لك
ماجد : سمر ريم تعبانه وانا خايف عليها
سمر بقهر : وخير وش فيها
ماجد : لقيتها طايحه بالبيت وفاقده الوعي 
سمر : حبيبي صدقني هذا دلع بنات
ماجد : تهقين
سمر : ايه اهقى ونص تلقاها تبي تشوف غلاتها عنك
ماجد : ...............
سمر : مااشتقت لي
ماجد يتنهد : الا اشتقت لك
ريم سامعه كل هذا ومسويه انها نايمه .. وكل كلمه يقولها اقوى من الثانيه ... وكل جرح يتركه بقلبها اقسى من الي قبله
ماجد : سمر انا بحط راسي قبل ماتقوم ريم تعبان حدي
سمر انقهرت منه وحاولت تطول معه : افا يعني ماتبيني
ماجد والتعب هاد حيله : سمر انا تعبان الحين اكلمك بعدين .. مع السلامه
سمر : مع السلامه




الهنوف حست بملل .. وخاصه ان مريم بنت عمها المقربه رجعت تنام .. جلست تطالع يمين ويسار ... شافت عليا تكلم حد بالتلفون 
الهنوف : خلني اشوف هذي من تكلم

عليا : ايه ايه 
الهنوف بقلبها وش الي ايه
عليا : بس يبه انا مابي اجلس هنا .. ابي اجي عندك .. مالي جلسه عند هذووول ماابي اجلس عندهم
الهنوف : وووجع ومن قال اننا نبيك
عليا : طيب يبه سعد مابيخليني اجيك
الهنوف : حلال فيك 
عليا : يبه انا بجيك يعني بجيك ماحد يقدر يمنعني
الهنوف : اخص يالقويه
عليا : انا بقفل الحين يبه وان شاء الله كلها كم شهر وتطلع الفيزا واجيك .. مع السلامه

عليا تطالع الهنوف بنص عين
عليا : انتي وش فيك تتصنتين ووووووجع
الهنوف : انا ماتصنت انتي ماكنتي تكلمين بالحمام ... انا جالسه بحالي
قامت عليا من عندها .. 
الهنوف بقلبها .. ياربي كنت ناويه اصالحها .. كنت ابيها تحس انها مننا .. ليه تفكر بهالطريقه .. الله يهديها
يووووووه وربي ملل بطلع اتمشى بره شوي

__________________________________________
بمجلس الرجال
ابومحمد : سالم روح جيب جوالي من بره وانا عمك
سالم : وينه عمي
ابو محمد : بره عند النافوره تلقاه
سالم : حاضر عمي

سالم : هنووف
الهنوف : .............
سالم : هنووف
الهنوف : سااالم ...؟
سالم : انتي وش جالسه تسوين هنا
الهنوف : مللل مو عارفه وش اسوي قلت اطلع امشي شوي
سالم : ايه بس العيال رايحين رادين ومايصير حد يشوفك .. لو سمحتي ادخلي
الهنوف : وانا وش دخلني فيهم 
سالم عصب : وش يعني وش دخلك فيهم اقول ادخلي داخل احسن
الهنوف : وانت ليش تصارخ بوجهي
سالم : الحين بتدخلين ولاشلون
الهنوف : لاتحكم علي انا اسوي الي ابيه
سالم : هنوفوه لو سمحتي ادخلي لااسوي شي اندم عليه
الهنوف : وش بتسوي يعني
سالم حز بخاطره .. ااااه لو اني خاطبها او لي كلمه عليها .. كان شديتها من يدينها ودخلتها داخل .. ولااحد يشوفها واقفه هنا .. او حتى يلمح طرف اصبع منها
الهنوف مشت وتركته .. اوووف منه يفكرني طفله يبي يتحكم فيني .. مو يكفي هالي يكلمها يجلس يتأمر عليها ..هي اكيد تحبه ولاماكان سمعت كلامه ؟... اوووف انا ليش افكر فيه خلني ادخل لايجي تركي يذبحني


ريم جلست بالمستشفى كم يوم اغلب الوقت مسويه انها نايمه .. ماتكلم ماجد الا اذا كلمها كلمه ورد غطاها .. هو استغرب منها كثير حاول انه يتكلم معها بس للأسف مافيه فايده 
ببيت ماجد 
ريم : ماجد ممكن اتكلم معك شوي
ماجد وهو يلبس ملابسه : ياليت انا من اول وانا ابي اتكلم معك
ريم : ماجد ابيك تطلقني
ماجد رفع عينه : وششوووووو
ريم بجديه : الي سمعته
ماجد وكل علامات الصدمه بعينه : ريم انتي وش جالسه تقولين
ريم : ماجد تكفى لاتناقشني طلقني وبس انا ماقدرت اسعدك ماقدرت اخليك تحبني ماقدرت
ماجد سكت وجلس يطالعها يبي يقول شي بس مايدري وش هو يبي يعبر عن شي بس ماعرف كيف يعبر عنه .. انا كنت ابي اطلقك المفروض افرح انها جات منك بس وش فيني 

اخذ بعضه وطلع وتركها 

ماجد بالسياره وهو محتار خايف لا ريم مستحيل اتركك مستحيل راح افقدك ماقدر يسيطر على نفسه جات قدامه سياره اضوائها قويه على عيونه الي لاول مره تغرق بدموعها
ريم : الووو
المتصل : السلام عليكم 
ريم : وعليكم السلام
المتصل : هذا جوال الاخ ماجد صالح محمد آل ... وصاحب الجوال صاير عليه حادث
ريم : وشوووو
المتصل : ياليت لو تبلغين حد يجي يكمل الاجرئات
ريم : طيب هو كيفه ووووووش اخباره 
المتصل : بصراحه ماعندي اي خلفيه .. مع السلامه 



ريم : الوووووو ساااالم
سالم وصوته كله نوم : هاه ريم وش مصحيك الحين
ريم : سالم قوووم الحق علي
سالم بجديه : وووووش فيك
ريم وهي تشاهق : ماجد ... صاار ... علييه ... حاادث
سالم : وش تقولين وش فيه مااجد
ريم : حادث ... حادث
سالم : ريم هدي عمرك الحين جاي 



الساعه 2 بعد نص الليل
ببيت ابو محمد الكل نايم
جوال ابو محمد يدق
سالم : الووو عمي
ابو محمد : هلا سالم وش السالفه وش صاير
سالم : عمي ابيك تقوم وتسمعني
ابو محمد : سالم وش السالفه اتلفت اعصابي
سالم : عمي ماجد صار عليه حادثق وحالته شوي خطيره
ابو محمد : وشوووووووو
سالم : عمي تعال بسرعه مستشفى الـ ..........
ابو محمد : طيب الحين جااااي

ام محمد : وش السالفه
ابو محمد : ولا شي بس سالم تعب شوي ويبيني اشوفه
ام محمد : بسم الله عليه .. وش فيه 
ابو محمد بقلبه هذا انا قايل لها سالم اجل لو بقول لها ماجد وش بتسوي
ام محمد : ابي اجي معك بشوف الولد وش فيه
ابو محمد : مايحتاج شوي انا وبجيبه معي .. ماسمعتي توه مكلمني يعني مافيه شي
ام محمد : طيب طمني عليه 
ابو محمد : ان شاء الله مع السلامه
ام محمد وقلبها يعورها : الله معك


سالم مر ريم واخذها للمستشفى
سالم : هاه دكتور وش السالفه
الدكتور : للأسف الاصابه قووويه بالمخ
سالم : طيب دكتور هو كيف الحين
الدكتور : هو بغيبوبه الحين كلها مسأله وقت وان شاء الله يقوم
سالم : يعني متى يادكتور
الدكتور : العلم عند الله مانقدر نسوي شي لين يقوم
سالم : لاحول ولاقوة الابالله
الدكتور : خير ماقلت .. عن اذنكم

ريم : سالم ماجد وش راح يصير عليه
سالم : ماراح يصير الا الخير امشي خلنا نروح
ريم بصياح: لا مابي اخليييه
سالم : ريم ابوي قلقان انا قومته اول ماقمت
ريم تمسح دموعها : طيب روح قوله وخله يجي .. >وتكمل بصياح <.. قوله ان ماجد بالحيل تعبان
سالم : ريم وبعدين معك خلك قوويه
ريم رفعت عيونها وصارت دموعها تنساب بدون صوت : انا فقدت امي واختي بيوم واحد .. معاد فيني افقد احد .. مابي افقده ياسالم
سالم : ان شاء الله ماتفقدينه .. ريم هذا ابوي يتصل
ابو حمد : ساالم وش السالفه
سالم : يبه ماجد صار عليه حادث وهو بغيبوبه الحين 
ابو حمد : وشووووو وريم وش صاير عليها
سالم : لايبه ريم ماكانت معه 
ابو حمد : وينها الحين
سالم : هنا قريبه
ابو حمد :انا بتصل على ابو محمد وبنجيكم كلنا .. مع السلامه
سالم : لا يبه انا توني مكلم عمي قبل مانجي
ابو حمد : خلاص بكلم ابو خالد وبنجيكم مع السلامه
سالم : مع السلامه

_________________________________________
ابو حمد وابو محمد وابو خالد .. اتصلوا على بعض وتجمعوا بالمستشفى بدون مايكلمون احد
الساعه 7 الصبح
ابو محمد : الووو 
تركي : هلا يبه وينك
ابو محمد : تركي ابيك تكلم حمد وفيصل وسعد ولد عمتك وتجوني مستشفى الـ....
تركي : خير يبه وش فيك
ابو محمد : اخوك ماجد صاير عليه حادث وحالته صعبه وخطيره
تركي : وشوووووو
ابو محمد : تركي يبه لاتجيب سيره لامك انت عارفها
تركي : طيب طيب ماراح اقولها دقايق واجيكم



سعد وفيصل بمجلس الرجال الخارجي بببيتهم ابومحمد فاهم ان فيصل عنده دوره خارجيه ومسافر بسببها
سعد : هذا تركي داق علي مدري وش فيه


تركي : الووو سعد 
سعد : هلا تركي 
تركي : سعد ابيك تكلم العيال وتجون مستشفى الـ...
سعد : خير عسى ماشر
تركي : تعال وانت تفهم .. مع السلامه
سعد : مع السلامه

فيصل : وش السالفه
سعد ارتبك : والله مدري تركي وش فيه يبينا نروح المستشفى
فيصل : ليه وش فيه تركي
سعد : ياخي مافيه شي توه مكلمني بس يمكن حد تعبان .. قوم انت بالسلامه ومالك شغل بشي
فيصل : طيب بجي معك
سعد : وين تجي اكيد عمي هناك وبعدين انت ماخلصت علاجاك
فيصل : قلبي حاس ان فيه شي
سعد : ان شاء الله خير انا بروح اشوف السالفه واكلمك
فيصل : لاتتاخر علي
سعد : ان شاء الله



ببيت ابو محمد
ام محمد : وشوووووووووووووووووووو ولدي بالمستشفى وتووووكم تقوووولوووولي
ابو محمد : هدي عمرك ياام محمد وش تبينا نقولك
رامي : يمه يقولون حالته خطيييييره
ام محمد : يمممممه ولييييييدي
ابو محمد : قول لااله الا الله مافيه شي ياام محمد
ام محمد : رااامي قووول للخدامه تجيب عبااتي 
ابو محمد : وين بتروحين الحين
ام محمد : وين بروووح عند وليدي .. ضناة عيني
ابو محمد : من بيوديك الحين
ام محمد : تركي يوديني .. انت توديني .. اكلم محمد يمرني .. ودووووني له
ابو محمد : طيب طيب يالله اطلعي بسسرعه



بالمستشفى
ام محمد تبكي وتشاهق : حسبي الله عليهم هالي مايخافون ربهم .. بسم الله عليك وانا امك
ريم تبكي معها : تكفيين ادعي له خالتي
ام محمد : ضناة عيني ياوليدي .. خذ من عمر امك ياوليدي وقووم
ريم تكمل صياح وبقلبها خله ياخذ من عمري بس يقوم لنا بالسلامه
ابو محمد : يااام محمد كذا مايصير .
ام محمد : اجل وش الي يصير .. ولدي جالس يموت قداااامي
ابو محمد : خلاص ياام محمد .. ماينفعه الا الدعا ادعوا له
ام محمد تناظره بقلبها .. رد علي وانا امك .. لاتروح انا مالي غيركم

امك ياوليدي انا امك ..
يالي سقيتك امك ودمك .. 
يالي زرعتك في ظلوعي ..
بالشقا قلبي يضمك ..
شلتك بصدري ورعيتك ..
بالحزن ليل ونهار .. 
كيف زرعي الي زرعته ..
احصده جمر ونار .. 

الهنوف سمعت ان اخوها بالمستشفى بغت تروح فيها
الهنوف : الوووو يمه وينك
ام محمد وكلها صياح : انا عند اخوك بالمستشفى
الهنوف : يمه ماااجد وش فييه
ام محمد : مافيه شي حبيبتي لاتخافي
الهنوف : يمه ابي اجيكم
ام محمد : الحين اشوف ابوك او حد يجي ياخذك



ام محمد : ابو محمد هذي هنوف تبي تجي تطمن على اخوها
سالم من سمع الهنوف فز قلبه وصار يطالع عمه
ابو محمد : الحين من يجيبها مافيه احد قوليلها تنطر
ام محمد : البنت خايفه على اخوها مقدر اقولها لاتجين جالسه تبكي
سالم بقلبه .. ياحلوها وهي تبكي .. ( مانسى اول مره شافها كانت تبكي )
ابو محمد : سالم الله لايهينك وانا عمك خذ رامي وروح جيب الهنوف من البيت
سالم والفرح ملى قلبه .: ابشر عمي .. يالله رامي
ابو محمد ابتسم كانه حاس بالي بقلب سالم بس الوقت ماهو مناسب والاوضاع ماتسمح بالكلام


سالم : رامي دق على اختك
رامي : يووووه نسيت جوالي
سالم : طيب والحين كيف نقولها
رامي : انت وين جوالك
سالم : معي
رامي : طيب هات اكلمها
سالم : هاك
رامي : هلا هنووف
الهنوف بصياح : راامي وينك
رامي : البسي عباتك انا بمرك خمس دقايق واطلعي
الهنوف تكمل صياح : طيب مع مين جاي 
رامي : مع سالم ولد عمي
الهنوف : لا خلاص مابي اروح
رامي : هنوف بطلي دلع ويالله اطلعي ترى وصلنا
سالم : وش فيها
رامي : مدري عنها شكلها استحت منك .. ماتبي تجي
سالم بقلبه .. وش فيها هذي مزاجها متقلب .. ماعرفت لها




بمجلس سعد الخارجي
سعد : فيصل اهدى شوووووي
فيصل : فكنيييي .. خلني اطلللللع
سعد : تركي امسكه معاي خلني اعطيه منوم
فيصل حالته حاله ... كل شوي يقوم يبكي مثل الاطفال ويصارخ .. ولما يحاول يطلع ويمسكه سعد يضربه
سعد يمسح على راس فيصل .. والعرق مغطيه .. : الله يكون بعونك والله اني حاس فيك 



بالمستشفى
هنوف : الووو هلا ريومه
ريم والحزن مالي قلبها : هلا هنوف
الهنوف : وش اخبار ماجد اليوم
ريم بحزن: على حطة يدينك انا الحين بروح اشوفه تجين 
هنوف : ايه اكيد مع من
ريم : من لي غيره سالم الله يخليه لي
هنوف : آمين ويخلي ماجد لك بعد
ريم : الله يسمع منك ... يالله جهزي نفسك انا الحين بمرك
هنوف : طيب مع السلامه
ريم :مع السلامه

_____________________________
سما : وش السالفه
مروان : مادري فجأه طآآح عليينا
سما : بسم الله .. سلمان ..سلمان
سلمان :...........
سما : اعطوني اكياس ملح
الممرضه : حاضر دكتوره
سلمان انخفظ ضغطه بعد ماابوه اصر عليه انه يتزوج ومالقى غير بنت عمه .. 
سلمان فتح عيونه بعد سااعه من الملح وبتثاقل قال : مرووان
سما : حمدلله على سلامتك .. خوفتنا عليك
سلمان فتح عيونه كلها على بعض : سسسسسسسما
سما استغربت : وكيف عرفتني
سلمان : وين كنتي ... ويييينك فيه
سما فتحت عيونها كلها : هي انت وش فيك ..؟؟
سلمان : انتي الي وش فيك .. ليه خليتيني
سما : هي انتي متأكده جايبه له ملح ولا شي ثاني
سلمان : سما تكفين خلك معي
سما : انت مافيك شي .. لاتخاف .. وبعدين انا مشغوله نام الحين
سلمان : لا اخاف لو قمت مالقاك
سما : شكلي بتصرف معك بطريقتي
سما استغربت :وش فيه هالمجنوون
مروان : هاه دكتوره وش اخباره
سما : لاتخاف عليه مافيه شي 
مروان : انتي مو دكتوره اسنان
سما ببتسامه : ايه بس الحين تدريب عام لازم يدربونا على الطوارئ
سلمان :مروووان
مروان : هلا
سلمان : مابي اطلع من هنا
مروان ببتسامه خبث: اببشر




بالمستشفى
ريم تناظر ماجد وعيونها ماوقفت بكي .. ماسكه يدينه وحالتها تقطع القلب .. لها يومين مانامت والقلق والارق مغطين عيونها .. 
سالم : كيفه الحين
ريم : على حطة يدينك
سالم : ريومه قومي نامي لو ساعه
ابو حمد : ايه يايبه قوومي لك ساعه عنده كلها فتره ويقوم
ريم بحزن: المهم يقوم
سالم : يبه ريم بتموت علينا مانامت زين .. تكفى يبه قولها ترتاح
ابوحمد : ريم قومي حبيبتي كلنا معه ..
ريم تبكي : وينكم من اول يبه .. وينكم يوم يهاوش ويزاعل ويتأمر ويزعلني .. وينكم يوم غصبتوني عليه وغصبتوه علي .. لييين صارت حياتنا كلها هواش وخوف وقلق .. يبه انا طلبت منه الطلاق
سالم : وووووش قلتي
ابو حمد انصدم بس هو خلاااااص بعد زوجته تعود على كل شي ..كل الصدمات صارت عنده عادي : ريم ارتاحي وانا ابوك الحين ... ويوم يقوم زوجك بالسلامه لكل حادث حديث
ريم : راحتي بين يدينه .. راحتي بقومته يبه
سالم بانفعال : ريم انتي تحبينه
ريم وعيونها كلها دموووع :.................
سالم : لهالدرجه ...!!!!!
ريم : سالم روح انت جامعتك مابقى شي على امتحان الصيفي الي انت ماخذه
سالم : طيب بروح بس تكفين طمنيني عليك
ريم : ماراح اصير بخير لييين يقوم ماجد بالسلامه
سالم : ان شاء الله بيقوم
ابو حمد : ان شاء الله
ابوحمد : يالله ريم انا بروح الشركه
ريم : الله معك يبه
ابو حمد : هنوف انتي بتباتين عندنا اليوم
الهنوف ببتسامه : ابششر عمي



سالم : وش اخبارك اليوم
هنوف بقلبها صدق انك ماتسحتي : طيبه
سالم بقلبه ياربي وش هذي اموت واعرف وش فيها
هنوف : ريومه بيدخلونا الحين
ريم : الدكتور عطاني ورقه ادخل فيها باي وقت
هنوف : حلوو
سالم ياحلو صووتها .. انا لازم اعرف وش فيها ..لازم
سالم : يالله بنات وصلنا



مرة ثلاث اسابيع وفيصل قام بالسلامه مع شوي ضعف بالتغذيه بس سعد ماراح يخليه ليين يتطمن عليه
ابوخالد : وليه تبيها تسافر معك
تركي : فيه هناك اسره سعوديه مات الابو والام وماباقي غير بنت صغيره واخوها .. والسفاره رافضه تسفرهم بلحالهم .. وطبعا ماراح نقدر احنا نجيبهم احنا حدنا مانعرف نهتم باي طفل صغير
ابو خالد يفكر : ............
تركي : هاه عمي وش قلت
ابو خالد : والله ياولدي مااقدر اقول للخير لا بس بشرط
تركي بفرح : وش هو آمر
ابو خالد : تاخذون خالد معكم
تركي :خلاص ماعليك ناخذه معنا
ابو خالد : ومتى نويتوا تسافرون
تركي : اسبوع بالكثير 
ابو خالد : ترحون وترجعون بالسلامه
تركي : الله يسلمك توصي شي عمي
ابو خالد : سلامتك



جهز تركي كل الاوراق وكلم فيصل وحمد وعفرآ وخالد وسعد عشان يجهزون حالهم
بالمطار
فيصل : حمد احس اني خايف
حمد ماسك يدينه : فيصل لاتخاف كلنا معك
فيصل : حمد انا ابيك انت معاي
حمد نزل راسه : انا السبب بالي انت فيه
فيصل : لاتقول كذا .. هالشي ربك كاتبه والحمدلله على كل حال
حمد : طيب ليه ماقلت لي من الاول
فيصل : كنت خايف .. كنت خايف انفضح او تروح جوانا مني
حمد : وللحين تبيها
فيصل : بالله هذا سؤال .. طبعا ايه
حمد بنظرات صدمه
فيصل : ههههههههههههههههه امزح معك اكيد مابيها حد الله بيني وبينها كل الي افكر فيه اني اخلص العالم من شرها هي واخوها
حمد : ايه هذا فيصل الي اعرفه الله يجعل هالضحكه دايم ياخوي
فيصل : الله يديم الخير بينا يارب
تركي : ينادون على رحلتنا يالله عيال
عفرآ : تركي انا خايفه
تركي : لاتخافين ادري اول مره تركبين طياره
عفرآ : ولو مو انت ماكان شفتها
تركي : هههههههههههه اركبي اركبي بس 

_____________________________________________
دخلت ريم عند ماجد وجلست عنده..ماسكه يدينه وتركت سالم والهنوف بره لان الدكتور قال مايبي انفاس كثيره بالغرفه
سالم : هنوف
الهنوف : هلا
سالم : تغديتي
الهنوف : ايه الحمدلله
سالم : خساره كنت راح اعزمكم على مطعم
الهنوف انقهرت منه: مو مشكله مره ثانيه
سالم حب يمزح معها : وش مره ثانيه انا يالله اقنعت نفسي هالمره بعد تبوني افكر مره ثانيه
الهنوف انصدمت : اووف منك .. بخيييل
ريم : اوووف اذا سالم بخيل اجل من الكريم
هنوف : طالعي وش يقول
سالم : هاه ريم وشلون شفتيه
ريم نزلت راسها: بيصير طيب .. اكيد راح يقوم
هنوف : وانتي هذا حالك .. كل مادخلتي عنده بكيتي
ريم وهي تمسح باقي موعها :من قال بكيت
سالم ابتسم لها : يعني احنا مانشوف
ريم نزلت راسها : فقدته .. والله ياعالم فقدته
هنوف : هذي عمتي سما 
سالم : هلا عمتي .. هاه وش اخباره
سما : لاتخافون حالته مستقره انا كل بعد فتره اطلع من قسمي واجي اشوفه .. 
ريم : امانه عمتي لو صار له شي تبلغيني
سالم : دقي علي انا وماعليك
هنوف : لا دقي علي انا
سما : هي هي هي عطيتكم وجه .. فاضيه لكم انا ..لو صار شي لاقدر الله بدق على صالح اخوي ارتحتو
سالم : ههههههههههههههه ايه هذا مقبول
سما : ايه ومن يشهد .. صالح يحبك اكثر واحد من عيال اخوانه
سالم يطالع الهنوف : عقبال مايحبني اكثر
سما فهمت وببتسامه خبيثه : تبيني اتوسط
سالم ارتبك : وش تتوسطين
الهنوف : انتم وش سالفتكم ماراح نمشي
سالم : وش فيك مستعجله

سالم : هذا مروان ولد عم نواف
الاداره : الرجاء من الدكتوره سما التوجه الى الطوارئ فورا
سما : يالله حبايبي عن اذنكم جالسين ينادوني 
سالم : مع السلامه
هنوف : مع السلامه



سما : وش السالفه
مروان : مادري فجأه طآآح عليينا
سما : بسم الله .. سلمان ..سلمان
سلمان :...........
سما : اعطوني اكياس ملح
الممرضه : حاضر دكتوره
سلمان انخفظ ضغطه بعد ماابوه اصر عليه انه يتزوج ومالقى غير بنت عمه .. 
سلمان فتح عيونه بعد سااعه من الملح وبتثاقل قال : مرووان
سما : حمدلله على سلامتك .. خوفتنا عليك
سلمان فتح عيونه كلها على بعض : سسسسسسسما
سما استغربت : وكيف عرفتني
سلمان : وين كنتي ... ويييينك فيه
سما فتحت عيونها كلها : هي انت وش فيك ..؟؟
سلمان : انتي الي وش فيك .. ليه خليتيني
سما : هي انتي متأكده جايبه له ملح ولا شي ثاني
سلمان : سما تكفين خلك معي
سما : انت مافيك شي .. لاتخاف .. وبعدين انا مشغوله نام الحين
سلمان : لا اخاف لو قمت مالقاك
سما : شكلي بتصرف معك بطريقتي
سما استغربت :وش فيه هالمجنوون
مروان : هاه دكتوره وش اخباره
سما : لاتخاف عليه مافيه شي 
مروان : انتي مو دكتوره اسنان
سما ببتسامه : ايه بس الحين تدريب عام لازم يدربونا على الطوارئ
سلمان :مروووان
مروان : هلا
سلمان : مابي اطلع من هنا
مروان ببتسامه خبث: اببشر




بالطياره
سعد : وش يعني ماينفع احنا حازين مع بعض
المظيف : معليه ياخوي بس والله ماينفع الاخ حاجز بمقعد قدام وهالمقعد ماهو له
تركي : خلاص سعد انا اروح
المظيف : ماينفع يااخ المسؤل ممكن يسبب لنا ازعاج
تركي : ويعني شلون هذي اخته
الموظف : اجلسوا الحين على نفس الوضعيه وبعد مانصير بالجوا تقدرون تبدلون مقاعدكم
خالد : خلاص تركي خلك
تركي : طيب خلاص نقلع وترجع مكاني
خالد : طيب يالله
تركي : اجلسي عفرآ
عفرآ : ابي عند الشباك
تركي : وتتشرطين بعد 
عفرآ : حقي ولا لا
تركي ببتسامه : اجلسي وانتي ساكته

صارت المقاعد كالتالي
سعد .. فيصل .. حمد .. بالوسط .. وجمبهم تركي .. وعفرآ ..وقدام خالد الي مقعده بعيد عن مقاعدهم
اقلعت الطائره ولها بالجو ربع ساعه 
تركي وعفرآ ساكتين وماحد فيهم تكلم
تركي : غريبه وينه خالد المفروض يجي
سعد : بروح اشوفه
سعد راجع ميت ضحك
تركي : وش السالفه
سعد : خالد جالسه جنبه بزر تموت ضحك حليييو وخالد ميت عليها يقول من زين اختي اروح اقابلها بجلس مع هذي
تركي : الله وكم عمرها
سعد : والله مدري بس يجي على 10 سنوات
تركي : وضبط معها هالدب هاه
سعد : هههههههههههههههههههههههه عاجبه الوضع بالمره
عفرآ بحقد : ومن زيني هاه
سعد : اقول هدي لاينفجر فيك عرق
تركي :هههههههههههههههههههه ايه صح بتنفجرين من يمسح وراك 
عفرآ : هيييين اوووريكم جايبيني اساعد اطفال وانا ابي من يساعدني
تركي وسعد سكتوا وصاروا يطالعون بعض
عفرآ حست وهي من الاساس حاسه ان الموضوع فيه شي بس الحين تأكدت سعد رجع مكانه بعد ماطلبت المظيفه منه لانها بتزوع العصير
بعد فتره صمت عفرآ : تركي وش السالفه
تركي وهو ياخذ العصير : اي سالفه
عفرآ : انا ليه جيت معكم
تركي تنهد : عفرآ انا اخترتك انتي لانك ذكيه .. وادري انك ماراح تخذليني
عفرآ ابتسمت : انا متأكده انك ماراح تضرني وانا معك بكل شي بس وش السالفه قولي
تركي : بصراحه السالفه ومافيها اننا محتاجينك بخدمه ضوروريه
عفرآ : والي هي ..؟؟
تركي قال لعفرآ كل شي وبعد خوف وقلق منها وافقت بس بشرط انها تشوف جون بالاول من بعيد

___________________________________________
نرجع لريم المسكينه
مر شهر الحين .. وماجد على نفس الحال .. لايدري عن احد .. ولايحس باحد
ريم جات على وقت الزياره .. شافت الممرضه طالعه من الغرفه وتبكي وتشاهق
ريم بخووف : ووش فييييك
الممرضه : هزا موووت هزا موووت
ريم : لااااااااااااااااااا وش تقولين انتي
الممرضه وهي تشااهق: هزا نفر موت داخل .. 
ريم ماقدرت تتمالك نفسها .. طاحت على الارض بحزن وخوف وانهيار كامل .. لااااا ماجد .. ماتواعدنا نبقى لبعض .. بس ماقلت انك بتخليني .. ليييييه ماجد ليييييه
سالم واقف معها ومو قادر يتحمل الموقف وخاصه ان ريم طاحت وفقدت الوعي
سالم : تستاهلين مو طلبتي الطلاق تستاهلين الي يجرالك
ريم تضربه وهي تبكي : اسكت مابي اسمع صوتك مابي اسمع صوتك
ابو حمد : لاتحزني وانا ابوك .. هذا انا زوجتي ماتت وانا عايش
ام محمد مسكت ريم من طرف عباتها : انتي السبب

صحت ريم خايفه والرعب ملى قلبها ماجد فيه شي بسم الله
ريم : سالم سالم
سالم بتعب : هاه وش تبين
ريم : سالم قوم ودني لماجد
سالم يطالع ساعة جواله بتعب : الحين ...؟
ريم : ايه الحين
سالم : يووه من جدك انتي
ريم : اجل صحيتك عشان امزح معك
سالم : طيب خلاص لاتاكليني .. اجهزي الحين اجيك

بالمستشفى
الممرضه : دكتور المريض بغرفه 505 بالعنايه المركزه جالس يفوق
الدكتور بعجله : الحين جاي
صديق الدكتور : وش فيك كذا مستعجل
الدكتور : هذا ولد صالح آل ......
صديق الدكتور : اهاااا



بغرفه ماجد
ماجد فتح عينه وبتثاقل شاف الدكتور ... 
الدكتور : حمدلله على سلامتك يابطل
ماجد بصعوبه رسم ابتسامه على وجهه خذت كل طاقته رجع بعدها نام
الدكتور : ابيكم تقيسون لي الضغط ومعدل النبض والحراره 
الممرضه : حاضر دكتور
ريم : ليه تمنعني ادخل الدكتور عطاني تصريح بالدخول باي وقت
الامن : معليه ممنوع الدكتور بنفسه عنده ممنوع ادخلك
ريم : لييه خير وش فيه
الامن : لما يطلع الدكتور اسأليه انا ماعندي اي خلفيه
ريم بحزن ودموعها بدت تتجمع .. شكل الحلم الي حلمته صحيح


سالم : هذا الدكتور تعالي نسأله
ريم : هاه دكتور وش السالفه
الدكتور : لا الحمدلله قبل شوي فاق وفتح عيونه بس مابعد يقدر يكلم احد
ريم والفرحه بعيونها وبدون شعور سلمت على يدين الدكتور
الدكتور انحرج منها بس قدر الموقف : استغفر الله .. انا ماسويت شي الشكر لرب العالمين
ريم بفرحه : الف الحمدلله والشكر
سالم ابتسم بخبث : طيب دكتور نقدر نشوفه
الدكتور : ساعه بس نطمن على استقرار الحاله ونتأكد انه بخير وتقدرون تشوفونه
سالم يعطي نظره لريم : بس عشان بقوله على موقف صار يضحك
ريم تفشلت وعرفت انه يقصدها بس سوت مو فاهمه 
الدكتور مافهم شي : حمدلله على سلامت مريضكم .. عن اذنكم
سالم : مع السلامه ومشكور دكتور



الدكتور : وش فيه هالمريض
سما : انخفاظ في ضغط الدم
الدكتور : والحين كيفه
سما : حالته مستقره
الدكتور : طيب اكتبي له على خروج
سما بقلق : مابعد تطمنا عليه
سلمان استغرب وجلس يطالعها
الدكتور يبتسم لها: طيب قيسي له الضغط و تعالي مكتبي ابيك
سما : ان شاء الله
سلمان : وش يبي منك
سما : نعم
سلمان : وش يبي منك هالدكتور
سما : مادري
سلمان : ودي اروح اصفقه
سما : وخييييير
سلمان : انتي جالسه قدامه كذا لامغطيه عيونك ولا شي .. وجالس يضحك معك وانتي مبسووطه
سما : انت من سمح لك تتكلم معي كذا
سلمان حس بنفسه وحط راسه على المخده وسكت
سما حست انها احرجته بس يستاهل من قاله يتدخل
مروان : وش فيك
سلمان : اليوم تهاوشت مع سما
مروان : الله الله الله وليه
سلمان : مروان انا اغااااااار عليها
مروان : احلىىى يالي يغارون .. يعني نقول مبروك
سلمان : بس هي توافق
مروان :لاتخاف انت بس قول تم
سلمان : بقوم اشوف ماجد يقولون قام بالسلامه
مروان : يالله قوم نروح له

اسبانيا
بالفندق
تركي وسعد بيجلسون بغرفه وحده خالد وفيصل وحمد بغرفه ثانيه وعفرآ بغرفه بينهم 
عفرآ : اوووف وش هذا يخلوني لحالي وربي خاايفه بدق على خالد يجي يجلس معاي ليين يجيني النوم
خالد : هلا عفرآ
عفرآ : خلوود تعال ترى وربي خايفه حدي
خالد : طيب الحين بجيك
عفرآ : يالله انتظرك باي
خالد : باي
فيصل : وش السالفه
خالد : عفرآ خايفه وبروح اجلس معها شوي
فيصل تنهد ااااه ياعفرآ مافيه مثلك بنت خلوقه ومؤدبه وحليو وبنت عمي .. انا ليه اطالع بره كيف عجبتني جوانا .. 
حمد : فيصل وين وصلت
فيصل : هاه معك معك
حمد : طيب قولي وش اسوي ..لو انتهت السالفه هنا باسبانيا مابقدر اعيش فيها .. انا حدي خايف من هالموضوع .. انا افكر اروح لزوج عمتي بلندن وش رايك 
فيصل : والله فكره واضمن بعد يكون معك حد تعرفه وتلجأ له وقت حاجتك
حمد : انا سمعت ان عليا بتسافر له
فيصل : وش دراك
حمد : سمعت سعد يقول لتركي
فيصل : مسكين هالسعد عليا هذي يبيلها تربيه
حمد : ايه والله يبيلها تصميخ وتكفيخ وبووووووووقسات
فيصل : ههههههههههههههههههههه وش فيك ع البنت قلنا تربيه مو تشوويه
حمد : ياخي مدلعه وشايفه نفسها على ايش مدري
فيصل : مالنا دخل خلنا بحالنا 
حمد : وانت هذا حالك
فيصل تنهد : انا يالله اخلص من كلام الناس علي الحمدلله ان ربي رزقني بسعد ولا الحين انا اكبر مدمن بالعالم
حمد : ايييه والله
فيصل : تصدق اني مديت يدي عليه والمسكين ماتكلم قدر حالتي ووقف معاي
حمد : هذا سعد معدنه ذهب 
فيصل : وانا اشهد والله انه ولد رجال



تركي : طيب وش ناوي تسوي
سعد : مادري ياتركي ضربتها كفختها كلمتها بالذوق مافيه شي يمشي معها
تركي : الله يعينك 
سعد بمزحه وبقرف : ياخي خذها وتزوجها
تركي نزل راسه : والله ياسعد انا افخر فيكم
سعد : غصبن عنك تفخر فينا 
تركي وهو مازال على حالته : والله والنعم .. لارجعنا السعوديه يصير خير
سعد : ههههههههههههههههه ياخي امزح معك ولاتفكرني ماعندي احساس ترى ملاحظ <؛ ويغمز لتركي
تركي بجديه : وش ملاحظ
سعد : عفرآ وش ملاحظ يعني
تركي : وش فيها عفرآ
سعد : تركي انت تحبها صح
تركي بسرعه : لا وش احبها غلاة عفرآ من غلاه الهنوف اختي
سعد : طيب عيني بعينك
تركي : سعد انا بعد نور ماراح احب
سعد : الحين ردينا
تركي تنهد : يعني خبرك ينفع
سعد : الا ينفع ونص .. عمي له سنه يتحايل عليك تتزوج ياخي فرحه وتزوجها
تركي : وهي بتوافق
سعد : هههههههههه ياخي هي تتمنى
تركي : ليه توم كروز على غفله
سعد : انت لو شفت نظراتها لك تعرف انها تبيك بس انا وش اقول فييك
تركي :نظراتها ..؟؟؟؟؟
سعد : يااخي ارحم البنت تراها تحبك
تركي : سعد انت وش جالس تقول
سعد : بكره احنا طالعين من الصبح شوف بنفسك
تركي سكت ولازاد كلمه .. متى يطلع الصبح واشوف هالي يقول عليه سعد .. معقول ماحسيت فيها ..معقول هي تحبني مثل مايقول سعد

______________________________________
نام كل واحد وهو يفكر بحاله
الهنوف تفكر بهالجماد الي مايحس قدامها
ريم تفكر بحياتها وتدعي ربها يقوم ماجد بالسلامه
وتركي يفكر بقلبه الي رجع يدق بعد ثلاث سنوات وهو ساكت
فيصل يفكر بالبنت الي بدت تستولي على كيانه وترجع له الامل والي راح تحافظ على بيته وعلى كرامته 
سالم يفكر بمزاج الهنوف المتقلب ولاهو فاهم هي ليه تسوي كذا
سلمان يفكر بسما وطول الليل يكلم نفسه .. الحين انا ليه افكر فيها ..
سعد رغم كل انشغاله ورغم المسافات ورغم كل شي مانسى حبه الاول والاخير لبنت خاله الي تزوجت وخلته ررررغد
حرام عليك يارغد .. ليه تسوووين بسعد كذاااا

الا ياوقت وين الي على بالي يجي ويروح
هذاك الي ملك قلبي وتفكيري ووجداني
اموت بطيفه الي لالمحته تنتشي بي روح
احس اني اذا شفته كاني بعالم ثاني
احبه والامل باني في قلبي من غلاه صروح
حبيبي لو يمر طيفه يبدد ماضي احزاني
احبه حب لو يدري على الي بخافقي من بوح
نسى كل الزعل وارخض حياته دون حرماني
تحملت الخطآ منه واذا اخطى بعد مسموح
حبيبي ماعليه ازعل اذا اخطى وخطاني
تذكرته وانا ناسيه ونسيته والوفى مجروح
غريبه حالتي والله وهو ذكراه نسياني 



نزلوا ماجد الغرفه ..وجهزوا كل اغراضه هناك ..
الدكتور : السلامه عليكم
ابو محمد : هلا والله دكتور
الدكتور : هلا فيك شلونكم اليوم
ابو محمد : بخير جعلك لاهلك خير
الدكتور ابتسم لابو محمد الاب الحنون والرجل الصارم .. (من زمان والدكتور معجب فيه) .. 
الدكتور : هاه ماجد شلونك اليوم
ماجد : انا بخير بس احس اني مقدر اتحرك
الدكتور :هذا الي انا جاي اقولكم عليه
ابو محمد : وشوو
الدكتور : ساعه الحادث جات ماجد اصابه بالظهر الاسعاف اخذ كل احتياطاته عليها لان حالات كثير ماانتبهنا لها وللأسف المريض ماكان يقدر يمشي بعدها
سالم بنفعال : وشووو
الدكتور : لاتخاف خلني اخلص كلامي
ماجد بقلق : تفضل
الدكتور : الاصابه احنا عالجنا نصفها وانت بالغيبوبه والاهم انك ماتتحرك وهذا كان المطلوب الحين لازم بعد ماتتتحرك عشان لانفقد العلاج الي سويناه راح تظل على هالحال شهر بعد .. وان شاء الله تتحسن وبعدها راح نستخدم العلاج الطبيعي بس انت الحين مافيك شي
ماجد : يعني بجلس هنا بعد شهر
الدكتور : لاتقدر تطلع بس بشرط ماتقوم من فراشك لاي سبب كان ويظل شخص معك عشان يرعاك
ام محمد : انا زوجته على طووول معه
ماجد طالع ريم : ريم ابي اكلمك
ريم قربت منه : لبيه
ماجد : ريم اذا تبين تطلقين انا 
ريم قاطعته : ماجد مو وقت هالموضوع
ماجد : ماحد سأل علي وانا بالغيبوبه
ريم : لا مادقت
ماجد بستغراب : من هي
ريم : مو تسأل عن سمر
ماجد انصدم : يعني انتي كنتي عارفه
ريم : ايه كنت ادري بكل شي
ماجد : ريم انا مافكر فيها .. وترى انا كنت اقصد اصحابي
ريم : ماتفكر فيها تقوم تخليني عشانها
ماجد : ريم انا والله تغيرت
ريم : ماجد انا مانيب انانيه .. قوم بالسلامه ونصلح الغلطه الي ابوي وابوك حطونا فيها
ماجد : كانت احلى غلطه
ريم : وش يعني
ماجد بقلبه .. كل هذا مافهمتي 
ريم : ماجد وش فيك
ماجد : ولا شي
ابو محمد قاطعهم : ماجد ياوليدي ماكلموك اخوانك
ماجد : الا يبه تركي اليوم كلمني مرتين .. ومحمد قبل شوي كان عندي .. ورامي راز خشته عشان الممرضات 
رامي عطاه نظره حقد : اوريك يادب
ماجد : هههههههههههههههههههه
ابو محمد : وفيصل
ماجد برتباك: الا يبه فيصل كلمني
ريم بهمس : متى
ماجد يعض على اسنانه : اسكتي

_________________________________________
ابومحمد ماتمشي عليه هالحركات ويدري ان فيصل لادق ولاشي بس هانت هم قالوا انهم راجعين بكره .. وبعرف منهم كل شي
ابو خالد ورغد وملاك ومعهم صالح الصغير وخالد ..
ابو محمد :هلاااا والله 
ابو خالد : هلا بك زود ياخوي
ابو محمد : مو لك انت للصغير الي اشتقت له انا .. وياخذ خالد من يدين امه
ابو خالد : افا فلشتني
ابو محمد : هههههههههههههه المفروض تعرف من زماااان اني مشتاق لهم وتجيبهم
ابو خالد : الحين انت مو تشوفني كل يوم
ابو محمد : وش ابي فيك انت ابي هذا الدلوووع الي يبي يصير مثل عمه رامي
رامي : احم احم كح كح
ام محمد تصفقه على راسه : انطم
رامي : انا للحين ماتكلمت عن نفسي
ام محمد : تبي تسكت ولاشلون
رامي : انطمينا يمه
ابو خالد بهمس: ابو محمد ابيك بموضوع
ابو محمد : لبيه
ابو خالد : بنتي رغد
ابو محمد : وش فيها
ابو خالد : زوجها ضربها ورماها واخذ كل ذهبها واغراضها
ابو محمد وجهه حمر وباين انه مععععصب : وووووش تقووول
ابو خالد : انا شاد الظهر فيك ياخوي وش اسوي
ابو محمد : هي وش تبي
ابو خالد : هي تبي تطلق
ابو محمد : بكره تركي راجع بيرفع عليه قضيه وبوريه
ابو خالد : طيب وافرض مارضى يطلقها
ابو محمد : بيطلقها ورجله فوق رقبته
ابو خالد يسلم على راس اخوه الكبير: الله يخليك لي ياخوي
ابو محمد : متى صار هالكلام
ابو خالد : من اسبوع
ابو محمد عصببب : وليييه ماقلت لي
ابو خالد : شايف حالة ماجد والحادث ومارضيت ازيدها عليك
ابو محمد : يصير خير يصير خير


_____________________________________

بالفندق خالد شاف حمد وفيصل مع واحد غريب وقررر يروح يسلم عليه
سعد بنفعال : يااخي انت زلابه وش دخلك انت ( على فكره زلابه كلمه مشهوره بالمنتدى فحبيت اضيفها نكهه لنا ^_*)
خالد استغرب ومافهم شي بس فضل يسكت لان سعد مايعرف يمزح وواضح توتره وممكن لو زودها يكفخه
عفرآ : سعد انا خايفه
سعد : سمي بالله وروحي كانك بتسلمين على فيصل ولاتنسي الي قلنا عليه
عفرآ: لا انا اقول ننتظر تركي
سعد : تركي شكله مطول وانا مابي الرجال يشك بشي
عفرآ : طيب بروح الحين .. عفرآ غطت نص شعرها ورجعت
سعد : وش فيك رجعتي
عفرآ : شفت تركي وأشر لي من بعيد
سعد : جد الحمدلله اجل
تركي : وين بتروحين
عفرآ : سعد قالي اروح
تركي : انتي مو قلتي اول مره بتشوفينه من بعيد
سعد : وش صار معك
تركي : بلغتهم يقولون عليه اكثر من بلاغ وماقدروا يقبضون عليه
سعد : طيب ..؟
تركي : انا قلت للسفاره على خطتنا وعلى كل الموقف الي صار وهم بيساعدونا وارسلوا معي واحد مسوي انه عامل هناك
سعد : طيب اجل يالله عفرآ روحي
تركي : لاارجعي
سعد : وش فيك
تركي : خلنا نتأكد بالاول انه بلعها ونشوف فيصل وحمد وش الاخبار معهم اخاف يبي يملك عليها الحين
خالد : وشوووو
تركي : انت انطم
خالد بنظرات مزبهله ( مزبهل يعني مفهي )
عفرآ : تركي وش يملك علي مااتفقنا
تركي بجديه : عفرآ لاتخافي ماراح اخليك
عفرآ دق قلبها وصارت عيونها معلقه عليه ومانزلتها هو لاحظها بس الكلام مع سعد ياخذه ويجيبه
سعد : يعني الحين مانسوي شي 
تركي : لا بكره بيشوفها
سعد : ايه بس بكره احنا ماشين
تركي : ادري انا ابي نسافر بنفس اليوم عشان لانتورط
ولما طلع كل واحد غرفته
عفرآ : وش فيك خاالد ليش تحن
خالد : انتي بتتزوجين هاللبناني صاحبهم
عفرآ : خالد لاتدخل نفسك
خالد : وش ماادخل نفسي ابي افهم انا
عفرآ : بعدين 
خالد: لا الحين
عفرآ : خلاص بفهمك
عفرآ قالت لخالد على كل شي ووعدها انه يساعدها لان فيه فكره فكر فيها وجات على باله


تركي : هاه عفرآ جاهزه
عفرآ بخوف : ايه يالله
تركي : طيب يالله
عفرآ : ايه بس خالد
سعد : يالله عفرا بلادلع واذا حسيتي باي شي مريب قولي سمكه كبيييره بالغرفه
بهذا الوقت فيصل اتصل على غرفه تركي وسعد وترك السماعه مرفوعه وطبعا هم سامعين كل شي
عفرآ : طيب انا بنتظر خالد مدري وينه
سعد : مالك الحين بخالد تلقينه بمكان قريب رووحي انتي الحين
عفرآ بقلق : طيب بس دقايق بروح غرفتي
سعد : طيب عفرآ لاتتأخرين

عفرآ اتصلت على خالد
عفرآ : وينك خالد قلقت عليك
خالد : هلا عفرآ عرفت اشياء ومعلومات خطيره بحاول استفيد منها
عفرآ :خالد ارحع انا خايفه عليك
خالد : لاتخافين انا ولد عم تركي
عفرآ ببتسامه: الله يحفظك .

___________________________________
بالديسكو ..
خالد : جوانا حبيبي وش فيك
جوانا : عم ابكي ع حالي .. بدي موت مابدي ابقى
خالد بقلبه .الله يسمع منك : لييه حبيبي وش فيك لاتدعين على نفسك تكفين
جوانا : بييي بدو يعمل عمليه وهالعمليه بتكلف عشر الالف ريال
خالد : ريااال ..؟؟
جوانا بسرعه : ايه هوا بدو يعملها بالسعوديه
خالد : وعشان كذا تبكين خلاص ماعليك اليوم تكون عندك الفلوس
جوانا بنظرات تأكد : لاتتضحك عليي انا مابدي شي من حدا
خالد : جوانا حبيبي مافيه فرق بينا
جوانا : وشوو المقابل
خالد : ورقه صغيره توقعين عليها اضمن حقي فيها
جوانا بقلبها .. شووو هيدا مفتح كتيييير شووو اعمل هلئ
خالد : هاه حبيبتي اروح اسحب الملبغ
جوانا : شوو يعني باخد منو المصاري وبعطيهم لجون هيدي المصاري هيي الي ناقصه من حساب المزور تبع الباسبورت بعطيه ياهم وبعدها بنسافر ولابيعرف يلاقيني
جوانا : اووكيه موافقه وييينه المصاري
خالد : اول وقعي حبيبي
جوانا : وهيدا توقيعي يالله ع البنك
خالد : جوانا ممكن اسألك سؤال
جوانا : اسأل حبيبي
خالد : انتي تحبين جون
جوانا انصدمت وكان حد عطاها كف وش عرف خالد بجون .. وش الي خلاه يسألها هالسؤال ..معقول يكون كاشفها من الاول
جوانا : شوو عم تقول من هيدي جون
خالد : جوانا .. جون اليوم بيتزوج اختي
جوانا : شوووووووووووووووو
خالد : ايه اليوم بيتزوجها وبيسافر معها بعد .. وانتي راح تتورطين بكل القضايا الي هو مسويها لانه انتحل شخصيه ثانيه ومو كذا وبس لا وهالورقه الي معي موقعه على مية الف ريال
جوانا وهي تبكي : شووووو عم تؤؤؤل
خالد : احسن شي لك انك تنتقمين منه وتبلغين عنه .. انتي الوحيده الي بيدك تسجنينه وتاخذين حقك منه
جوانا وهي تبكي : لا انت عم تكزب ..انا بدي اتأكد < انعن ام اللبناني عاد استحملوني 
خالد : والخوف بدا يسكن قلبه ... انا لازم مااخليها تعرف تقابل جون وبالمقابل اموه لها انهم بيملكون اليوم 
جوانا : خالد انا مابقدر ضل هون بدي ارجع البيت
خالد برتباك : وين تروحين لا انا مابيك تسوين كذا .. اهدي وهدي عمرك وفكري زين
جوانا : انت بتعرف وين بيكون جون هلئ لانوا مابيرد على تلفوني
خالد : ايه ادري وراح اخذك هناك .. بس ابي اروح اغسل يدي وارجع لك




خالد اتصل على تركي .. 
خالد : تكفى ياتركي لاتخرب الي جالس اسويه
تركي : مجنووون انت وشلوووون اجبرهم يملكون اليوم بننكشف ياخالد
خالد : تركي والله ماراح يصير شيي بالعكس انا جالس افكر بخطه
تركي : خالد لاتخرب الدنيا وارجع الفندق احسن لك
خالد : الووو تركي تركي
عفرآ : وش الساالفه
تركي : هذا خالد يقول لازم تنزلين عندهم وتملكون اليوم
عفرآ تفكر : كيف كان صوته
تركي : كان مقصره ويتكلم بسرعه ..بس ليه تسألي
عفرآ : احنا لازم نملك الحين
تركي : مجنووونه انتي وش جالسه تقولين
عفرآ : تركي انا اثق بخالد واكيد جالس يفكر بشي
سعد : تركي .. مالنا الا هالحل
تركي : سعد وش جالس تقول انا مقدر اجاززف فيها
سعد : تركي توكل ع الله ياولد الحلال
تركي بخوف : لا مستتتتحيل .. كيف تبونا نحط كل شي على خالد واحنا اصلا ماندري وينه فيه
سعد : تركي مالنا الا هالطريقه خلنا نشوف وش جالس يفكر فيه خالد
تركي : سعد لاتضغط علي
سعد : تركي هذي مصلحه فيصل خلنا نشوف هالمره ولابيخرب كل شي
تركي : الله يتسر تعاااالي معي



______________________________________

سالم : الف حمدلله على سلامتك مجووود
ماجد : الله يسلمك يارب
الهنوف : مابغيت تطلع
ريم : ايه والله مادصدقنا طلع
ماجد : جد ريم
ريم ماتبي ماجد يعلق امل انها ترجع له .. اصلا هي كفت ووفت وباقي تقوم بالسلامه وكل واحد يروح لحاله
الهنوف : امي بغت تموت علينا
ماجد : سلامتها الغاليه
سالم : ماجد بكلمك بموضوع
ماجد : آمر
الهنوف : طيب انا بروح عند ريووومه وامي وعمتي
ماجد : اذنك معك
سالم : ماجد ابي اخطب الهنوف
ماجد فرح وكانه قام يمشي على رجوله : والله وهذي الساعه المباركه .. نتشرف فيك ولد رجال واصل
سالم فرح بس حس شي ينغص عليه فرحته : ايه بس هي ماتبيني
ماجد استغرب : وش دراك ..؟؟
سالم : من معاملتها لي
ماجد : والله من دفاشتك طالع لولد عمك
سالم : ماجد انا جد اتكلم
ماجد : طيب وش صاير اسألها
سالم : يعني عادي لو سألتها
ماجد : سالم مدام نيتك زواج ماعليه اسألها ماعليك
سالم : طيب ناديها
ماجد : من جدك انت شكلك مخبول .. سلوم لايكون فاصل
سالم : اجل وش اسوي
ماجد : سلوم قوم قوم من وجهي
سالم : اقول ماجد ماكني عطيتك وجه
ماجد : الا ههههههههههههههههه
سالم : والحين وش اسوي
ماجد : اول ماتجلس معها لحالك قولها
سالم : متى يعني
ماجد : انا بضبط لك الوضع

_________________________________________
باسبانيا
وبالتحديد بغرفه حمد وفيصل والي كان معهم جوون
يرن جوال فيصل
فيصل : الووو
تركي : فيصل سوي انك تكلم ابوي واسمع هالكلام
فيصل : هلا هلا يبه انا بخير شلونك
تركي : قولهم انك تبي تملك على جوانا الحين وطبعا جون راح يجبرك انه يملك بالاول على عفرآ 
فيصل بقرف : وبعدين
تركي : ابي نسوي انه يملك عليها لين يجي خالد
فيصل : طيب يبه ان شاء الله بكره بنرجع
تركي : فيصل فاهم علي وانا اخوك
فيصل : ايه ايه يبه

سعد : هاه وش صاير معك
تركي يشيل السماعه من اذنه : احس انه فاهم بس يبي يسال عن شي
سعد : الووو فيصل
فيصل : هاااه يمه اسمعك
جون كان يضحك هو وحمد والكاس بيدينهم فجأه كلهم سكتوا وجون صار يطالع عفرآ بنظرات حب ويطالع فيصل
جون : شووو ياحبيبي
فيصل يبتسم بتثاقل : وينها حبيبتي .. ابوي يبيني اسافر بكره ابي نملك عشان نمشي
جون : حبيبتي انا بالاول
فيصل : اوووك موافق

عفرآ خايفه وقلقانه 
دخل المملك والي يسمونه مأذون شرعي ... وهو امام احد المساجد للجاليات المسلمه باسبانيا
المملك : قوولي وراي .. زوجتك نفسي
عفرآ تطالع فيصل بنظرات خووف : زوجتك نفسي
خالد وجوانا كانوا عند الباب ...وخالد ميت فرح انهم سمعو كلامه وسوو الي قال عليه
جوانا انقهرت وطلعت من الفندق على السفاره وخالد كان جوعان ومن دلاخته ماقالهم وقفوا كل شي
جون : وانا قبلت الزواج منك 
جون كان بيكمل الا وتصرخ عفرآ : لاااااااااااااااااااااا مااااابييييه
الشيخ وقف وصار يطالعها وهو مستغرب : ماذا هناك ياابنتي
عفرآ : هذا ياشيخ مدمن مخدارات وانا مابي اتزوجه
جون وقف على رجوله : شووووو قلتي حبيبتي
فيصل : وخر عنها لاتشوف شي عمرك ماشفته
تركي : قلت لك ياسعد رحنا فيها تهاوشووو 
سعد : تركي وين رايح نروح لهم
تركي : بروح عندهم وش يوقفني فيصل ... حمد ..افتحوا الباب
الشيخ : من هؤلاء
فيصل : هذا ولد عمي واخوي
الشيخ : يااابنتي لاتبكين لايستطيع احد ان يجبرك على الزواج
حمد : ام العربيه الي ماسكه معك انت الثاني


جوانا بلغت السفاره وقالت لهم على مكان جون وقدمت لهم كل المستندات ... وووسط كل هالهوشه والزحمه والاصوات وخوف تركي .. وقلق سعد دخل ضابط وقبض على جون واحالوه للمحكمه ومنها رحلوه الى السجن في لبنان


والحين صار الكل لازم يرجع للوطن ماعدا حمد الي صار لازم يجهز شنطته في رحله غير الى انجلترا

ايه بس خلوني اقولكم وش صار بخالد بعد ماانتهت القضيه

خالد دخل الغرفه بعد ماانتهى كل شي وسعد نام من التعب وتركي بغى يموت من القلق على مستقبل اخوه
خالد : سلاام
تركي مسك ثوب خالد : انت وين كنت وش الي صاار فهمني بسسسسرعه احسن لك
خالد : وش فيك علي بسم الله
تركي : تكلم احسن لك
خالد : ماصار شي انا اول ماوصلنا وعرفت السالفه رحت اتاكد من المعلومات وعرفت ان جوانا ماهي اخته وهي وحده عرفها هنا وحبها وحبته واشتغلوا نصب مع بعض نصبت عليها وخليتها توقع على ورقه بمبلغ ميه الف ريال وهددتها انها تبلغ عن جون او اسجنها
تركي : وليييه خليتنا نسوي تمثليه الزواج
خالد : كنت ابي جوانا تتأكد ان جون خانها وزودت فيها الانتقام 
تركي : انت مو تقول هي تحبه كيف تنتقم منه
خالد : هي لو ماكانت تحبه اشك انها ممكن تنتقم ..بس مدامها تحبه انتقمت
سعد وهو مغمض عيونه وسامع كل شي : كفوووو عليييك .. وش قلت لي ناوي تكمل
خالد : قاانون باذن الله
تركي حط يده على كتفه : انا اشهد انك ولد رجااال

فيصل : يعني بتسافر من هنا على هناك على طول
حمد : ايه لان الدراسه بدأت وانت عارف العرب يحطونهم برووسهم
فيصل : اجل الله يعينك
حمد : ايه والله بس انا بسافر قبلكم .. طيارتي بعد ساعه
فيصل : واحنا بعد بساعه
حمد : وش نروح المطار مع بعض
فيصل : مالنا الا كذا


بالمطار
فيصل : اشوفك على خير يااقرب صديق
حمد ودمعه على عينه : والله راح اشتاق لكم
فيصل : انتبه لنفسك .. وذاكر واجتهد نبيك ترجع ملك
حمد : ابشر وانت بطل حركاتك وارجع مثل اول
فيصل : خلاص تبنا .. وبتسمع خبر حلو قررريب
حمد : والله ..أجل ناوي تتزوج
فيصل : ان شاء الله بس ادعيلي
حمد : الله يكون بعونك
تركي : يالله مع السلامه 
سعد : انتبه لنفسك ولصحتك
عفرآ : الله معك حمد 
خالد : توصل بالسلامه طمنا عليك
حمد : الله يخليكم لي ان شاء الله ماعليكم بطمنكم .. مع السلامه



عاد الكل لارض الوطن اما حمدد فاستقر في لندن 


بالمستشفى
تركي : بسم الله عليك يااااخوي حمدلله على سلامتك
ماجد : الله يسلم قلبك
تركي : هاه مااشوف عندك احد غريبه
ماجد نزل راسه : تصدق تركي من صار الحادث وتعبت مافيه واحد منهم زارني
تركي : من زمان وانا اقولك مافيه واحد منهم صاحب
ماجد : ايه والله انك صادق مابقى لي غير هالطيبه بنت الرجال
تركي يطالع ريم : هذي ذهب لاتضيعها منك
ماجد يهمس لتركي : تركي ريم تبي تطلق
تركي سكت وحس انه لازم يزيد يأنب ماجد : تبي الصدق انت السبب
ماجد : ادري .. بس انا مابي اطلقها
تركي : وليه
ماجد : وش الي ليه زوجتي مابي اطلقها
تركي : طيب هي جالسه معك للحين ليه
ماجد : ماتشوف حالتي وش بيقولون عليها لو خلتني وانا كذا
تركي ابتسم بخبث : خلاص لقيتها
ماجد : وش هي
تركي : خلك كذا ليين تتضبط امورك
ماجد : والله فكره
تركي : ههههههههههههههه ماصدق الاخ
ماجد : ههههههههههههههههه حد يلاقي الراحه ويقول لا 
لحظات صمت ....
ماجد : تركي فيك شي ياخوي
تركي ونظره الحزن ماتفارقه : ابد سلامتك مافيني الا كل خير
ماجد : لو اني ماعرفك اقول
تركي يضيع الموضوع : تصدق من شفت ...؟؟
ماجد : من ...؟؟؟
تركي : شفت مروان ولد عم سلمان 
ماجد : ويين ..؟
تركي : هنا بالمستشفى .. شكله يكمل اوراق احد ..جيت بكلمه قفى عني
ماجد : شااافك ....؟؟؟
تركي : لا الحق ماشافني بس انا مستعجل ابي اشوفك
ماجد : ادري مشتاق لي
تركي : اقول انثبر لااخليها رجلين
ماجد : لالا بالله فكني
تركي بدأ يلعب مع ماجد يصقع فيه ويطير السرير فوق وينزله تحت << حركات الشباب في  بعض بالمستشفى

_______________________________________
نرجع لعلياء الي انشغلنا بأخوها ونسيناها
ام سعد : وش مجنووووونه انتي وشلون تسااافرين
عليا : وش له اجلس ولمن لك انتي الي مضيعه شخصيتي قدام عيال اخوانك
ام سعد : احترمي نفسك وتكلمي بادب .. انتي هنا معززه مكرمه وش له تبهذلين نفسك 

بالغربه
عليا : يمه مابي اجلس هنا مابي .. هناك ابوي بيعزني .. انا مابي اعيش معاك
ام سعد انصدمت من كلام بنتها الي حبتها اكثر من نفسها وتمنت انها تطلع زينه وماتحرجها كل يوم 

من اخوانها
(( انا حبيت اضيف هالمقطع .. لان البنات يردون على امهاتهم احيان ومايلاحظون ان 

هالشي يجرح الام )
ام سعد : شوووف اختك انا خلاص معاد اقدر عليها
سعد : يمه تكفين انا لي ثلاث اشهر مااعرف النوم 
ام سعد : قوم بكلمك بموضوع
سعد : يمه تكفين لما اقوم من النوم
ام سعد : على العموم خالك سامي كان يبيك تكلم تركي وترفعون قضيه على عبد العزيز رغد 

ماتبيه
سسعد قام على حيله وطار النوم من عينه : وشوووو وش قلتي .. ليش ماتبيه وش صااار
ام سعد استغربت : ولا شي الولد ضربها واهانها وسرق كل شي منها .. 
سعد : الله يلعنه هالكلب .. بيطلقها ورجله فوق رقبته
ام سعد : الحمدلله ماطلعت منه بعيال
سعد : هالحقييييييييير عزيناه وعديناه منا .. كلللب
ام سعد : يعني بتوقف مع خالك
سعد : انتي وش تقولين يمه .. ويكمل بقلبه .. هذي رغد يممه
ام سعد : طيب واختك وش نسوي فيها
سعد : يمه خلها تروح .. يمكن تصير احسن وتتغير نفسيتها الي شايفه الناس كلهم من فوق
ام سعد : وش اخيها انتم تبون تموتوني .. 
سعد : يمه انتي مو يهمك سعادتنا .. وبعدين هي بتكون مع ابوي
ام سعد بغصه .. ابوووك 
عليا كانت سامعه كل شي ودخلت عليهم ... سعووودي يعني انت موافق
سعد وهو مايطالعها :ايه موافق
عليا : اجل بتسويلي اوراقي تكفىىى
سعد : يصير خيير
وبوقت وجيز رفع سعد القضيه على عبد العزيز اما موضوع عليا تكفل فيه نواف صاحبهم .. 

رغد وهي تبكي : والله ماارجع له مابيه يبه مابيه
سعد : لاتبكي رغد بيطلقك وهو مايشوف الطريق
رغد : سعد تكفى تصرف تكفى 
سعد .. آآآآآه فداك الكون يابنت خالي .. : هدي عمرك رغد ان شاء الله هالجلسه 

بنتصرف

بالمحكمه
عبد العزيز : ابي خمس ملايين الي صرفتهم عليها
القاضي : لك كم سنه يااخ منزوجها
عبد العزيز : سنه وحده بس
القاضي : وبسنه وحده صرفت عليها كل هالمبالغ
عبد العزيز رافع خشمه : ايه
القاضي من اول ماجلس وهو متوتر وحاس انه بيكفخ عبد العزيز : لايحكم لك الا بالمهر .. 

كم المهر المكتوب بينكم
عبد العزيز : خمسين الف
سعد : ايه ياشيخ بس احنا ماخذناها كامله
القاضي : وين البنت
سعد : وش له البنت
القاضي : لازم تجي الزوجه .. بنأجل القضيه للشهر الجاي ولازم تكون الزوجه موجوده
سعد بتأفف : شهر .. 
طلع سعد من المحكمه وهو حاس انه جبل .. يالله شهررر .. اما عبد العزيز كان عنده 

امل ان رغد ترضى ترجع له .. بعد ماانتهت كل فلوسه




بالمستشفى
الجد حامد : هااه منصور شلونك الحين
ماجد يطالع محمد بصدمه : من منصور
محمد يبتسم : انطم ومشيها منصور
ماجد بغباء: لا وربي مامشيها
الجد حاامد بصوت عالي : شلوووووووووووونك منصور
ماجد : بخير جدي بخير
الجد حامد بصوت اعلى : وش فيها يدي
ماجد بصوت واطي : لاجدي رايح فيها
الجد حامد : ساامعك سامعك
محمد : اللخبطه جايه من مكان بس مدري وش هو
ماجد : وش لخبتطه انت الثاني
محمد : يسمع الصوت الواطي ومايسمع المعتدل ولاالعالي ..؟
ماجد: والحل
محمد : فرمته يبيلها سؤال
ماجد : هههههههههههههههههههههههه تخيل
الجد حامد : عظم الله اجرك منصور
ماجد : انا بديت اشك بنفسي يامحمد
محمد : مشي مشي
ماجد : جزاك الله خير
الجد حامد : خير خير منهو الي مات
ماجد : محمد اذبحني خلني ارتاح
محمد : هههههههههههههههههههههه
الجد حامد : انا بروح اشوف نوره
ماجد : وش فيها نوره
الجد حامد : وشووو تقول نوره كذا من غير مدام
ماجد : انا قايل بنتهي راجوا
محمد : ههههههههههههههههههههههههههههههههههههههه
ماجد : وانت موفاضي غير تضحك
محمد : مانيب قادر هههههههههههههههههههههههههههه
تركي : السلام عليكم
محمد : هلا والله تركي
ماجد : هلا تركي
الجد حامد : هاه وهذا صالح جاكم
تركي بنظرات ملخبطه : وين ابوي
ماجد بستهبال : انت 
تركي فتاح عيونه الاثنين : وش السالفه
محمد : ههههههههههههههههههههههه جدي مضيع
تركي يبتسم لجده : جدي انا تركي
الجد حامد : وشوووووو
تركي بصوت اعلى : تركي تركي
الجد حامد : ماسمعك
ماجد : مافيه فايده سوي نفسك تكلم محمد بصوت واطي
تركي : من جدك انت انا لي ساعه اصارخ مو سامع تبيني اتكلم بصوت اقل
ماجد : انت بس جرب
تركي بهمس : انا تركي
الجد حامد : تركي تعال ياوليدي ودني عند جدتك
محمد : هههههههههههههههههههههه انا قايل يبيله فرمته
تركي : جدي شلون سمعتني
الجد حامد : بتوديني ولالا
تركي حاط يده على فمه: افااا ويهدد بعد ..يالله يالله مشينا
ماجد : تركي وين فيصل
تركي : جاي وراي بس راح يكلم ابوي
ماجد : وش صار 
تركي طالع محمد ومحمد حاول يضيع الموضوع : مو وقته الحين ود جدي هناك وتعال
ماجد : وش السالفه فهموني
محمد : ماجد فيصل اول ماصار لك الحادث سافر .. وماكان يبي ابوي يشوفه
ماجد : معقول وش الي رده عني
محمد :كان مدمن وكنا خايفين ابوي يدري وكان جالس عند سعد يعالجه وماكان يدري انك تعبان 

بالمره
ماجد : وشوووو
محمد : مانبيه يحس اننا تغيرنا عليه .. فيصل ماورى حد وجهه من رجع من اسبانيا 
ماجد : وليييه كل هذا ... هالغبي مايعرف غلاته
محمد : هو عارف غلاته .. بس انت عارف ابوي
ماجد : يعني ابوي زعلان عليه
تركي : ولايبي يكلمه
ماجد : لاحووول .. طيب اسمع انت وياه ترى بقولكم شي 
تركي ومحمد بجديه : قول
ماجد : ترى سالم خطب هنوف مني .. ويحس انها ماتبيه فقلت له يكلمها بنفسه
تركي وجهه حمر وحس انه يبي يصفق ماجد : نععععم ... وش يعني يكلمها مجنووون انت
ماجد : تركي الولد جد يبيها بس مايبي ينحرج .. خله يكلمها اذا رفضت ماصار شي وانت 

عارف اختك .. واذا وافقت هذي بتصير زوجته
محمد : انا اشوف انك خير ماسويت بدل الولد مايضيع منظره
تركي : لاحووول مو مشكله انا مشغول بموضوع عليا ورغد وبنشوف ان شاء الله
ماجد : عليا هذي من جدها بتخلي عمتي والله حرام عليها
تركي : والله سعد ياهو مرتفع ضغطه منها .. بس خلها الله يهديها

______________________________________
طلع ماجد من المستشفى بعد معاناه طويله.. عادتهم ريم له باليوم وبالساعه وبالدقيقه .. وتوفي بوعدها انها تخليه للي يحبها ( وليتها تدري من الي فعلا ماجد يحبها )
ماجد : آآآآآآآه ظهري ريم مقدر اتحمل
ريم : بسم الله وش فيك
ماجد يتألم : آآآآآآآآآآآآآآآآآآآآه اتصلي بتركي خله يجيني


تركي : الووو .. هلا ماجد
ريم :تركي هذا انا ريم
تركي : هلا ريم وش السالفه
ريم : ماجد حيل تعببااااان
تركي : وشوووو وش فييييه
ريم : مادري مادري ...قالي ادق عليك 
تركي : طيب الحين جاي



بالمستشفى
تركي : وش السالفه دكتور
الدكتور : مافيه شي ألم طبيعي 
تركي : يعني ظهره مافيه شي
الدكتور : لا مافيه شي بس الظاهر مسوي مجهود
ماجد : لا والله دكتور ماسويت شي
الدكتور : انت حاولت ترفع نفسك
ماجد يتذكر : لا بس طاحت عصاتي وجبتها
الدكتور : حاول ماتسوي اي حركه العظم بدأ يتجمع والكسر بينجبر بس انت لاتتحامل عليه
ماجد بألم : حاضر دكتور
تركي : الحمدلله الدكتور طمنا عليك
ماجد : ...........
تركي : ماجد .. 
ماجد : معك تركي
تركي : وش فيك
ماجد : اذا قمت على رجلي بتخليني ريم .. اول مره احس اني مابي امشي
تركي : هالبنت من ذهب .. تقدر انت تكسبها
ماجد : شلووون بس .. انا خنتها قداااامها
تركي : خلاص طلقها ونزوجك غيرها
ماجد سكت .. خلاااص ريم صارت جزء مني .. صارت امي وابوي وعيلتي .. ماينفع اطلقها ..معاد ينفع
تركي بقلبه .. والله لو تدري بحنان هالبنت ماخليتها .. يكفي ان عمي متعلق حده فيها .. ويكفي انها اخت الغاليه .. الله يرحمك يانور
ماجد : وش صار على موضوع رغد 
تركي : مارضى يطلقها
ماجد : وش بتسوون
تركي : سعد قال بيشوف هالموضوع بنفسه واحد من اصحابه محامي وبيوقف بالقضيه
ماجد : اخاف البنت تبيه
تركي : اقولك ضربها واهانها ومابقى شي لها
ماجد : لاحول ولاقوة الا بالله
تركي : يالله وصلنا خلني انزلك




ببيت ابو محمد
فيصل : يبه ابي اكلمك بموضوع
ابو محمد بدون مايطالعه : وش تبي بعد
فيصل : يبه ابي اتزوج
ابو محمد والنظره الحاده ملت وجهه : ومن هالمره
فيصل : يبه ابي عفرآ بنت عمي
ابو محمد وجهه استبشر وفرح : وشوووو والله هذي الساعه المباركه ياوليدي ايه كذا فرحني
فيصل بفرحه : يعني انت موافق يبه
ابو محمد : وين القى لك احسن منها
فيصل : طيب يبه متى نكلم عمي
ابو محمد : خير البر عاجله وانا ابوك يصير زواجك انت وعمتك سما بيوم واحد
فيصل : وعمتي بتتزوج
او محمد : ايه خطبها مني دكتور زميلها .. وانا وافقت بس باقي اخذ شورها .. وهي ان شاء الله بتوافق
فيصل ابتسم : الف مبروك يبه خلاص بخلي امي تكلمهم


ام محمد : يعني ياتركي ماالقيت استراحه الا بهالمنطقه
تركي : يمه والله موقعها ممتاز وبعيد عن الزحمه وبعدين انا ابيها للعيال تدرين يمه وين وين نلتقي
ام محمد : قول عشان البر تبيها
محمد : وانتي الصادقه يمه عشان البر والصيد ولاولدك هذا انا عارفه
تركي : يازينك ساكت
ام محمد : ياوليدي والله اني اخاف عليكم شووف ماجد يالله قام وريحني
تركي : يمه وش بيصير يعني ماراح يصير فيني شي
محمد : افااا بالله مابيصير فيك شي خساره ياخي
ام محمد : اعوذ بالله منك بدل ماتقول الله يحفظك ياخوي
محمد : هذا وليدك جني مايجيه شي
تركي : ايه وان صار فيني شي قمت تصيح
محمد : افا جيتني ع الوجيعه ..الله لايفجعني عليك ياخوي
تركي ابتسم وحب راس اخوه الكبير .. الاخو الي عمره ماخلاه يحس انه لحاله ... حتى بالوقت الي ماحد يحس فيه
فيصل : سلاام وش عندكم كذا جالسين
تركي : جالسين نقنع امي بالاستراحه
فيصل : وش قالت الغاليه
ام محمد : وش بقول امريي لله موافقه
تركي فرح : اجل الحمدلله يممممه 
فيصل : انا بعد عندي خبر حلو
محمد : انت وخبر حلو ماتجتمعون
فيصل : وليييه
محمد : خبري تخصص اخبار طوارئ بس
تركي : ايه وانت الصادق تخصص كوارث
ام محمد : وش فيكم على وليدي وووجع كلتوه
فيصل : شفتي يمه دايم انا مظلوم
محمد : هات الخبر وش عندك
فيصل : قررت اتزوج وفاتحت ابوي ووافق
تركي : الحلىىى حركااااات مبرووووك
محمد : مبرووك من تعيسة الحظ
فيصل : عفرآ بنت عمي
تركي وسط ذهوله وسمعه الي يخونه ووسط كل الضحكات والتبريكات والمزوح ووسط زغاريد امه ووسط كل هذا .. خانته ضحكته .. خانته دمعته .. ماعرف وش يسوي .. هذي المره الثانيه يادينا .. هذي المره الثانيه الي تسوينها فيني
تركي : وهي وافقت
فيصل : ايه اكيد وين تلاقي احسن مني
تركي : الف الف الف مبروك .. والله وعرفت تختار .. يمه انا بروح اشوف صاحب الاستراحه توصوني شي
ام محمد : لايمه الله معك .. 
محمد : تركي خذني معك ابي اروح بيتي رجتني ملاك
تركي : يالله امش


نرجع ثاني للهنوف وسالم
بالسياره هنوف نزلت قبل مريم .. ومريم تأخرت وشوي دقت على جوال الهنوف
هنوف : هلا مريووم وينك
مريم : معليه هنوفه .. امي قالت هي بتروح بعد شوي وتبيني اجهز اغراض معها خلاص انتي روحي
هنوف : من جد ك انتي الحين سالم بيعصب
سالم بقلبه والله انه احسن شي سوته
هنوف : خلاص خلاص بقوله يالله باي
سالم : هنوف مو مشكله اوديك وارجع لهم
هنوف : ............
سالم : هنوف
الهنوف : مشكور والله بنتعبك
سالم : تعبك راحه ..
فتره صمت انحرق فيها قلب سالم
سالم : ممكن اسألك سؤال 
هنوف انتي ليه كنتي تكلميني عادي وفجأه قلبتي علي
هنوف : شلون قلبت عليك ..؟
سالم : من المزرعه
هنوف : لاني دريت
سالم استغرب : وش دريتي
هنوف : انك تحب وحده
سالم زاد استغرابه : وحده ...؟
هنوف : ايه ولاتستهبل
سالم : تكلمي معي بأدب هذا اول شي ثاني شي وين حبيبتي هذي الي تقولين عنها
هنوف ارتبكت : انا سمعتك تكلمها بالجوال وتقولها بجيك اليوم او بكره حبيبتي
سالم وسط استغرابه اطلق ضحكه قووويه خلت الهنوف تعصصب من قلب
سالم :هههههههههههههههههههههههههههههههههههههههههههههههه 
هنوف : ممكن افهم ليش تضحك
سالم انا اقولك السالفه
هالبنت كانت اختي نور الله يرحمها تربيها وهي من ملجئ ايتام وهي عمرها مايتجاوز 5 سنوات ترى
وانا اعتنيت فيها بعد موت اختي فتعلقت البنت فيني وصارت تبيني عندها كل يوم
الهنوف تفشلت وصار وجهها الوان الطيف
سالم لاحظ هالشي وبسرعه سألها : هنوف انا خطبتك من ماجد توافقين
الهنوف : نزلت راسها ياااربي وش هالفشله كل شي يجي ورى بعضه
سالم : هاه وش قلتي
الهنوف بقلبها والله موافقه اصلا لو ماسويتها كنت انا بسويها ياااربي بمووووت فرح بروح اشوف مريوووم عشان اقولها
سالم : افهم من سكوتك انك موافقه
الهنوف بدون شعور : ايه
سالم : ههههههههه بنات تموتون ع الزواج
الهنوف استحت بالمره ونزلت راسها ولاعاد تكلمت ولابحرف لين وصلت بيت ماجد




ببيت ماجد
دق جوال ريم .. مسج مسج .اووووه. جالك مسج 
فتحت ريم الرساله
ريم انا تركي ولد عمك .. بتصل عليك وابيك تردين علي .. ابيك بموضوع ضروري

ريم استغربت وماقدرت تفهم الموضوع 
دق جوال ريم وردت عليه ..
تركي : السلام عليكم
ريم : هلا وعليكم السلام .. وش فيك تركي خير عسى ماشر
تركي : ريم ابي اقولك شي بس ابيك تفهميني .. وخليك معي للأخر
ريم : تكلم تركي انا اسمعك
تركي : حد جنبك
ريم : الهنوف وامي وخالتي بره .. وانا جالسه اضبط اشياء هنا بالغرفه
تركي : خلاص اول مايروحون كلهم وتكونين لحالك كلميني طيب
ريم: تركي وش السالفه
تركي : لما تكلميني تعرفي بس كل الي بقولك ياه لاتخافي
ريم : طيب طيب زينه اكلمك بعدين
تركي : اووكيه اخليك الحين .. مع السلامه
ريم : مع السلامه
هنوف : من كنتي تكلمي
ريم : شوووف البنت الملقوووفه
الهنوف : فيه خبر حلوووو
ريم : وشوو
الهنوف : سالم اخوك خطبني
ريم : الله متىى ..؟؟؟
الهنوف : اليوم بالسياره قالي وقالي انه طلب يدي من ماجد
ريم : تصدقي لازوجي ولااخوي قالي
الهنوف : وش رايك
ريم : انتي تبينه
الهنوف نزلت رااسها : مدري
ريم : عيني بعييينك
الهنوف : اقووول ترى امي تقول جيبي القهوه الناس قربوا يجوا
ريم : هههههههههههههه ياعيني ع المكسوووفين
الهنوف : سخيييييفه 

__________________________________
بالمستشفى
الدكتور بحزن : خلاص اليوم اخر يوم تدريب عندنا 
سما : ايه الحمدلله بنرتاح
الدكتور : بترتاحين مني
سما : وشو
الكتور : سما ممكن تعطيني رقم ابوك
سما : وخيير
الدكتور : ابي اتعرف عليكم بس
سما بستغراب : خذ ...0506730
الدكتور ببتسامه : مشكوره




بالسياره
محمد : تركي
تركي : لبيه
محمد : وش فيك
تركي : وش فيني مافيني شي
محمد : انا مو من اليوم اعرفك
تركي وجواله يدق ..يناظر للرقم بمتنان ... مافيه غيرك الي ينقذني 
تركي : هلاا والله بولد العمه
سعد : هلا بك تروووك
تركي : هلا بالمعرس 
سعد : ووينك الرجال له ساعه ينتظرنا
تركي : بس بوصل محمد بيته واجيكم
سعد : سلم عليه ولاتتأخر
تركي : يوصل مع السلآمه
تركي : يسلم عليك
محمد : الله يسلمه من زمان عليه هالدب
تركي : هذا انا رايح له
محمد : بجي معك
تركي : طيب 
تركي بغى يقفل كل آمآل محمد في الكلام .. ويقفل كل باب ممكن يسأل محمد فيه فقرر يشغل الراديوا عشان يسكته
اول مافتح سمع موسيقى حزينه كانت اغنيه عبد الله السالم اذا ناوي تروح

اذا ناوي تروح ..
ابفهم وين اروح
تخليني اعيش بعدك بألم وجروح

واذا عني مشيت
واذا غيري لقيت
منو غيرك انا بلقى ياروح الروح

يعني ترضاها علي
تترك يدينك ايدي 
وتنسى من عايش عشانك
ان كان ميت ولاحي

واذا نويت 
تعشق تحب ثاني 
امانه لاتنساني
اني احبك مووت

طمني عليك اذا
حسيت باي اذى
بتلقاني مع قلبك اذا بكى

منو يحس فيني انا
اذا ذقت العنا
منو يداري قلبي في يوم اذا شكى

يعني ماشوفك بعد
ولااسمع صوتك ابد
واذا ضاقت علي دنياي
مالي غيرك اي احد

تذكر هالمكان
انا وانت بزمان
تذكر يوم تسقيني حب وحنان

واذا ناوي الغياب
ابرضى بالعذاب
ابرضى وانا في قلبي ألم واحزان

خلاص روح الله معاك
وبخليك انا بهواك
واذا خايف انا انساك
انسى روحي ماانساك

اذا نويت 
تعشق تحب ثاني
امانه لاتنساني 
اني احبك موت

تركي دمعت عيونه .. بس مالقى لها اي مبرر .. والي زاد خوفه ان محمد ينتبه له .. ويسأله ومايعرف يصرف نفسه




الدكتور : لا مشاء الله علييك الحين تقدر تمشي مثل اول واحسن العلاج الطبيعي تحسن كثير
محمد بفرحه: ايه والله احس انه طبيعي
الدكتور : هذا بفضل الله ثم العلاجات
محمد : يعني الحين معاد يحتاج جلسات
الدكتور : لا اليوم اخر جلسه
محمد : الحمدلله اجل
ماجد : يعني خلاص معاد بجي
الدكتور : لا ان شاء الله ماتحتاج
ماجد بضيق : يالله امش
محمد استغرب ماجد المغروض يكون مبسوط وفرحان لييه زعل لما عرف انه تعافى

محمد : ماجد فيك شي
ماجد : مافيني شي .. وين بتروح
محمد : رايح الاستراحه
ماجد بضيق : ودني بيتي





جالس بالغرفه لحاله .. وحاس ان صدره ضايق ومو قادر يتكلم .. دخل على النت منتدى قديييييييم اشترك فيه

أهلا بك معنا مجددا يا (( شتات الورق ))
اذا كان متصفحك لايدعم الانتقال التلقائي اضغط هنا ..!


تركي اول مادخل المنتدى لقى رسايل كثير من شخص ارسله قبل لايترك هالمنتدى
مجنون ليلى 
هلا بك يااخ شتات والله مافيه مشكله لااحراج ولاشي خلاص الي تبي بسأل عنه ولايصير عندك فكره

تركي : وش الي بسأل عنه .. عن وش يتكلم هذا .. خلني ارسله اشوف وش كان يقصد
بس وش يضمني يرد شكله من زمان مادخل
خلني افرفر شووي


شات الورق لديك رساله خاصه جديده
مجنون ليلى
هلااا والله شتات وينك وووش اخبارك .. 

شتات الورق
هلا فيك زود ياخوي انا موجود وبخير .. انا وش كنت ابي منك اول .. مذكر رسالتك كانت عن ايش

مجنون ليلى هاك ايميلي وافهمك

تمت اضافه مجنون ليلى

_____________________________________
ابو خالد ببتسامه
ام خالد نادي عفرآ 
ام خالد وهي حاسه بفرحه كبيره .. لانها من زمان تبي عفرآ لعيال ابو محمد
عفرآ تعالي يمه كلمي ابوك
عفرآ : هلا يبه
ابو خالد : يبه انتي صايره عروس والناس قامت تطالعك 
عفرآ :...........
ابو خالد يكمل : اليوم جاك معرس
عفرآ تفاجئت بس حبت تسمع
ابو خالد : ابو محمد طلبك مني لولده... هاه وش قلتي
عفرآ ابتسمت واستحت ونزلت راسها .. : الي تشوفه يبه
ابو خالد : لا مافيه الي اشوفه .. انتي وش تبين ..خذي وقتك وفكري
عفرآ : مايحتاج موافقه يبه
ابو خالد : مايحتاج هاه
عفرآ استحت وقامت ودخلت غرفتها وانواع الاتصلات



بالمحكمه
طبعا متواجدين سعد وتركي ورغد وعبد العزيز وعساف المحامي والي هو صديق سعد
القاضي : هاه يابنتي ماتبي تتصالحي
عبد العزيز : ياشيخ ابي اكلم زوجتي شوي
سعد : مالك كلام معها
عساف قرب من سعد : من حقه يتكلم معها
سعد : طيب بس مايطولون
عبد العزيز يطالع سعد بنظرة حقد : رغد حبيبتي
رغد بنظرات احتقار : الحين حبيبتك وش تبي
عبد العزيز : رغد ليه تخربين بيتك بيدك .. خلنا نكمل حياتنا سوى انا بتغير صدقيني
رغد وكلها اصرار : تغير براحتك .. بس انا معاد ابيك
عبد العزيز وباين انه عصصب : ايه اكيد ماتبيني عشان حبيب القلب
رغد وهي مستغربه : حبيب القلب ..؟ .. انت خليت لي فرصه احب او حتى اختار
عبد العزيز : لاتفكيريني غبي يارغد واضح ان سعد يبيك بس صدقيني انا ماراح اخليك تتهنين فهممممتي
سعد : ياشيخ مايصير طولو
الشيخ : هذول ازواج .. ويمكن الله يألف بينهم
سعد بقلبه .. فال الله ولافالك
رغد : انت حقيييير ومايهمك الا الماده .. وصلت معك انك تتهمني انا وولد عمتي الي حاشمك ومخليك آدمي
عبد العزيز : انا ماراح اطلقك .. لو تشوفين اذنك يارغد
رغد وعيونها كلها دموع : بطلقني غصصصب عنك
الشيخ : هاه الى ماذا اتفقتم
عبد العزيز : مانيب مطلقها .. تبي تتركني خلها تدفع كل ريال صرفته عليها 
سعد بنفعال وقرب يبي يضرب عبد العزيز : آآآه يالحقييييييير
عساف وتركي ماسكينه : سعد لاتضيع نفسك بسببه
سعد : والله اوريه .. مايبي يطلقها هالحقير .. يبيها تدفع له
رغد استغربت وبدأ كلام عبد العزيز يمر براسها معقوول سعد يهمه امري
سعد : رغد لاتخافين بيطلقك ورجله فوق رقبته
رغد بنظرات قلق واستغراب وخوف على سعد : خلاص سعد ماهمني خلاص برجع له
سعد : مجنووونه انتي .. والله ماترجعين له
رغد : سعد انا مابي مشاكل
سعد : وانا ابي المشاكل انتي مالك دخل
عساف بدأ في مرافعته وكل واحد مبهور فيه ... طبعا هالموهبه ماتطلع الا من عساف

الشيخ : حكم عليها تدفع حق المهر خمسين الف ريال .. وبهذا تكون قد خلعته
سعد بفرحه يضم عساااف : الف الف شكر لك
عساف : ولو ياسعد بوقف مع الغريب مااوقف معك
تركي : مبروك سعد
سعد : الله يبارك فيك
سعد اخذ رغد وطلعها بره المحكمه ووصلها هو وتركي بيتها وباركوا لها انها تخلصت من هالحقير الي ماعرف يحافظ عليها




سلمان بالاستراحه مع الشباب
مروان : فيصل متى بنفرح فيك
فيصل ببتسامه : والله ابوي قال بكره نروح نشوفها
مروان : حركااااااااااااااااات
فيصل : بس ماراح نملك على طول ... بننتظر لين توافق سما على الدكتور والهنوف ونملك انا وسلوم مع بعض
سلمان سمع سما : وش السالفه من بيتزوج
فيصل : انا وسلوم وعمتي بيوم واحد ان شاء الله
سلمان : عمتك ... انت وش جاااالس تقووووووول؟؟؟؟؟
مراون طالع سلمان وكانه ينبهه ع الي سواه .,..اما سلمان طلع من الاستراحه وركب سياراته وسط ذهول الجميع ...
مروان : ياااااربي ماااايرد
فيصل : وش سالفته قفل جواله ولاااندري عنه
تركي : شباب كل واحد يركب سيارته ويدور عليه بمكان والي يلقاه يدق ع الباقين
مروان : يالله
فيصل : يالله
طبعا الي كان بالاستراحه ساعتها فيصل ومروان وتركي وسلمان بس والباقين كانوا بيجون بعدين
سالم : الوو تركي وينك
تركي : هلا سلوم اقولك دور على سلمان واذا لقيته جيبه
سالم : ليه وش السالفه
تركي : ماندري عنه ومروان خايف عليه .. سالم هذا رامي يدق علي دوره واذا لقيته كملمني مع السلامه
رامي : الووو تروووك
تركي : هلا وش فيك
رامي : وينكم مافيه حد بالاستراحه
تركي : ندور على سلمان 
رامي : وين تدورون عليه انا توني شايفه
تركي : ويييين
رامي : عند صيد البر الخيام الي حاطينها هناك .. كنت بودي اغراض لابوي وشفته
تركي : الحين اروح له خليك انت بالاستراحه والعيال الحين يجون لك
رامي : طيب مع السلامه
تركي : مع السلامه

__________________________________________
تركي راح عند سلمان وفعلا لقاه جالس يبكي وحالته حاله
تركي : سلمان
سلمان رفع عينه وصار يطالع تركي ودموعه تنزل على خده ورى بعض وبدون ماينطق وبدون مايتكلم كان قلبه يوصف اقسى شعور ... كانت احاسيسه تقول الي فيه .. كانت كل املي .. كنت ابييييها لي


تعبت انا أنثر هم قلبي علـى النـاس ,,,, 
وتعبت ادور للحقيقـة ....../ حقيقـة ! 

يقطع ابوه .. شعور .... لابوه إحساس ..
,,,,لاجيت أسوي من جراحـي / حديقـة !! 

شف لي طريقة لاغدى دربنا.. يـاس ..
,,,,تعبت انا ترديد ..( شف لي طريقـة ) !!

ماعاد ياسع للحزن أي ....... كرّاس .!
,,,,وماعاد قلبـي يحتمـل ... أي ضيقـة !

شفني رشفت من الغرابيل كـم كـاس !
,,,,والصبر مابلّت أمانيه .... / .. ريقـه !! 

أكبر مصيبة طيحة إنسان .. حسّـاس !
,,,,تسوى بعيني .. مـوت كـل الخليقـة !!

أكذب على نفسى إذا قلـت " لابـاس " !
,,,,و" الباس " أصلا ً من زهوري رحيقـة !

ياما تعبت أشحذ من عيوني .. انعـاس !
,,,,مامر ( ........ ) .. عيني .. دقيقـة ! 

صعبه تشوف بعينك الحلم / ينـداس ..!
,,,,كنّك اتطفي .. من دموعـك / حريقـة ! 

الموت ماهو لاانحني .. للتعـب/ راس !
][ الموت نفسك ... لانحنـت / للخليقـة ][ ! 

كل الدروب أشوفها / ياس فـي يـاس !
,,,,سايق عليك الله ( شف لـي طريقـة 


فيصل : تركي
تركي : هلا فيصل حياك
فيصل : عمي رد علينا
تركي : وافقت ماشاء الله
فيصل :وليه ماتوافق هي تطول
تركي بقلبه آآآآآآه شكلي فهمتها غلط .. 
فيصل : انا كلمت عمي وقالي انها وافقت وكل شي صاير تمام .. وبروح لهم بكره عشان نخطبها رسمي واشوفها .. تصدق تركي مشتاااااق اشوفها
تركي : انت تحبها
فيصل : تبي الصدق للحين ماحبيتها بس انا متأكد انها بتكون الزوجه الي يتمناها اي شاب
تركي : ............
فيصل : على العموم لاتنسى تجهز نفسك بكره 
تركي بغصه: ابشر ولايهمك



في بيت ابو خالد 
فيصل ومحمد وتركي ورامي اما ماجد فعتذر لانه مايقدر يمشي ولان عنده مراجعه بالمستشفى وطبعا ابو محمد والجد حامد

ابو محمد : والله يشرفنا اننا نطلب عفرآ لفيصل
ابو خالد : والله هذي الساعه المباركه يابو محمد
محمد : مبروك عمي
رامي : مبروك فصول بتصير ابو
محمد : ماعليك مو منه من هالاريل الي براسه
فيصل : تروك قولهم بشوفها
تركي : لحظه بسأل ابوي
ابو محمد : وش له يشوفها بنت عمه يعني مايعرفها
تركي يحاول يقنع ابوه: يبه هذا الشرع ومافيها شي لو طلبنا من عمي .. يالله يبه خلنا نفرح
ابو محمد : متى افرح فيك انت بعد 
تركي بحزن : يصير خير 
ابو محمد : ياابو خالد الولد يبي يشوف البنت
ابو خالد : على امرك الحين اناديها

ابو خالد : ام خالد خلي عفرآ تنزل
ام خالد : ابشر الحين تجيك .. عفرآ يالله فيصل يبي يشوفك
عفرآ بصدمه .: من ..؟
ام خالد : يالله يابنتي الولد ينتظرك
عفرآ : من هو الي ينتظر
ام خالد ببتسامه : المعرس ياحلوه
عفرآ وكل انواع الصدمات وردة فعلها القاسيه وش تقوليييين يمه يعني المعرس مااهوووو ترررركي

_________________________________________________
عند الرجال
ابو خالد : يالله ياشباب تعالوا المجلس الثاني
رامي : انا ابي اطمن على مستقبل اخوي
محمد : انا بعد
فيصل : اقول انت وياه اقضبوا الباب
ابو محمد : انا شخصيا طالع من هنا
خالد : انا بجلس لاني محرم
فيصل :اقول انت اول واحد بره
ابو خالد : يالله ياشباب
محمد : تركي وين رايح
تركي : بروح عند المسبح شوي
محمد : اوك احنا بالمجلس لما تطلع بناديك
تركي : اوك



تركي ..انا مدري ليه حزين .. وش هالكآبه الي فيني .. المفروض افرح لهم .. هي ماكانت بالاول لي .. 



عفرآ دخلت وجلست شوي .. ماكانت على بعضها وبغت تقوم تصارخ .. ماتكلمت ولاكلمه غير السلام والحمدلله
فيصل ترجم هالشي على انها منحرجه وانها خايفه وقدر هالشي .. (بس آآآه لو تدري يافيصل)
ابو خالد : هاه فيصل شفتها
فيصل ابتسم لعمه واكتفى بالابتسامه
ابو خالد : يالله عفرآ روحي للبنات هناك
عفرآ : ابشر يبه


خرجت عفرآ من المجلس وراحت ركض على المسبح .. المكان الوحيد الي يشيل الهم عنها وتبكي فيه وماحد يسمعها .. المكان الوحيد الي تجلس فيه بالساعات تذاكر او تقرآء كتاب وماحد يتجرء يكدر صفوها


عفرآ بالتنوره القصيره الناعمه السودا وبلوزتها الورديه وشالها الخمري الي على رقبتها جلست على طرف المسبح وقامت تبكي وتكلم نفسها بصوت عالي
لييييييه صار فيني كذاا .. آآآآآآه
تركي كان يطالع المنظر الي صار بسرعه البرق .. ولاهو فاهم وش السالفه .. جالس بعيييييد حاط يده على راسه .. ويسمع صراخ وبكى ونحيب .. قرب منها
تركي : عفرآ وش فيك
عفرآ انصدمت وخافت ضمت تركي بكل قوتها وصارت تبكي 
تركي تجمد بمكانه وماكان يدري وش يسوي او وش يقول .. كل الي حس فيه ان شكله غلط وان الي صار ماهو بيده
تركي : عفرآ اهدي وش فيك بسم الله عليك
عفرآ طالعت عيونه ونظراته ويدينه الي التفت عليها تهديها وتطمنها .. 
عفرآ قررت انها تكتم هالشي بقلبها .. ماراح اقول شي خلاااص انا لازم اتحمل الي صار
محمد : ترررركي يالله تعال ترى البنت طلعت فوووق
تركي طالع عفرآ : عفرآ اطلعي فوق الحين مايصير تكونين هنا
عفرآ : ................
تركي : مابي حد يشوفك تبكين .. ماعاش من بكاك يابنت العم
عفرآ زاد ألمها ونزلت دمعه حاااااااااره من عيونها بدون صوت بدون كلام بكل معاني الالم 
تركي حس انه مو قادر يوقف اكثر حس انه خلاص قرب يستسلم ..قرب يعترف بكل الي داخله..بس ماينفع هي خلاص بتصير زوجة اخوي


(( يامنى روحي وقلبي .. تعبت اداري في اشتياقي .. زحمه حولي وماني لاقي ..وقت وفرصه للتلاقي ))


كل هالموقف مااخذ دقايق .. بس كانه سنين جمعت بينهم .. وطلعت مشاعر ماطلعت بين شخصين عايشين العمر كله مع بعض

_____________________________
رجع كل واحد بيته .. ومافيه اسعد من فيصل الي اخيرا تحقق حلمه وبتصير عفرآ زوجته
اما تركي الي من دخل رمى نفسه على فراشه ولكن مازاره النوم . جالس يفكر .. ليه كانت تبكي .. وليه ارتمت على صدري .. وش كانت تقصد بكلامها. قالت كلام مافهمته .. معقول انها ماتبي فيصل ..لا مستحيل اجل ليه وافقت عليه .. معقول حد غاصبها ...لا مستحيل عمي ابو خالد الوحيد بالعايله الي مايغصب بناته والدليل لما رغد حبت عبد العزيز ماعارض وخلاها تسافر معه ... انا وش لي شاغل نفسي .. ودي تطلعين من تفكيري ياعفرآ 
تركي تعب من كثر التفكير وقام جلس على الجهاز .. فتح المسن ولقى مجنون ليلى متصل
مجنون ليلى :
هلا والله بتركي وشلونك ..؟

شتات الورق : 
هلا فيك ناصر انا بخير انت شلونك

مجنون ليلى : 
دوم يارب . انا بخير .!
هاه مافكرت تخاويني ..؟

شتات الورق :
وين ..؟

مجنون ليلى :
رايح امريكا تخصص صعب ونادر وماهو موجود بالمملكه وبروح ادرسه هناك ..والله له مستقبل ياتركي


شتات الورق :
والله فكره بستشير الاهل وبقول للوالد وبشوف


مجنون ليلى :
انا في خلال شهر بسافر


شتات الورق : 
انا برد عليك بكره


مجنون ليلى :
خلاص انتظرك


شتات الورق : 
خلاص هات رقمك وادق عليك


مجنون ليلى : 
يالله خذ ....050600


شتات الورق :
يالله انا بقوم انام .. تصبح على خير


مجنون ليلى :
الله معك


قام تركي لفراشه وهو يفكر بكلام ناصر .. وش فيها لو سافرت وكملت دراستي بدل ماانا عايش على هالثانويه ... بنفع نفسي واهلي



ابو سعد : ههههههههههههههههههههه ههههههههههههههههههههههههههه
عليا : يبه يبببببه اترررررررركنيييييييييييييييييي
ابو سعد : تعاااالييييي ياكثر ماانتي حلووووووه
عليا : يبببه كذا حرااااااااااااااااام حراااااااااااااام عليك يبه فكنييييييييييييييييييي

ابو سعد كثر بالشرب والحفل الي كل يوم يسوويه وكان يبي يتهجم على بنته ... حاولت عليا انها تدفعه ولكنها ماقدرت .. ضربته على رااااسه بقووووه وطلعت من البنت تركض

لقت نفسها بالشاااارع ومافيه حد معها ... حاولت تدور يمين ويسار مالقت غير انها تروح لحمد ... تضمنه اكثر من ابوووووهاااا

عليا تدق الباب الساعه 4 الفجر
حمد كان نايم وقام مستغرب : what
عليا : حمد افتح البااااب
حمد من سمع صوت عليا فتح الباب بسسسرعه : وش فيييك ...؟ ابوك فيه شي ..؟
عليا دخلت بيت حمد وارتمت على صدره وصارت تبكي وتبكي وتبكي
حمد : وش فيك عليااا تكللمممممي
عليا وهي تشااهق وتبكي : ابوي ياحمد ابووووي
حمد : وش فيه ابووك .. تكلمي ..
عليا قالت لحمد كل شي صار معها .. من اهانات ابوها .. ومن اهانات الناس الي حوله لها .. والشراب الي كان يخليها تشربه .. صح كل شي يصير بكيفها .. بس ماتوقعت انه يصير كذااا ........!!!!
حمد : هالحقيييييييييييييييييير
عليا : تكفى مابي ارجع له تكفىىىىى ياحمد 
حمد : ومن قال انك بترجعين له .. نامي الحين بغرفتي وبكره من الصباح انا بكلم سعد وترجعين للسعوديه
عليا : لالالالالالالالالالالالالالالالا مابي ارجع تكفى حمد مابي مابي
حمد : انتي تبين تجنننيني تبين ترجعين لابوك عشان يهينك مثل اليوم
عليا : لا مابي ارجع لابوي .. خلني هنا معك تكفى حمد .. تكفىىىى
حمد جلس يهديها ويسكتها .. شلون اخليها معي .. انا عايش لحالي ومابي مشااكل
حمد : نامي هنا بغرفتي ويصير خير

___________________________
ببيت ماجد
ماجد : ريم كفيتي ووفيتي يابنت عمي .. 
ريم : وش يعني مافهمت
ماجد : انا حاس انك مليتي ... انا ادري آجلت لك الموضوع الي تبينه كثير
ريم : وش الي ابيه
ماجد : ريم انتي طلبتي مني قبل مايصير لي الحادث اني اطلقك
ريم بصدمه .: ايه بس
ماجد : ريم انتي طالق
ريم انصدمت وجلست على الارض ...خلاااص رجولها معاد تشيها ... وكيف تشيلها والي كانت تخطط له هي وتركي انهددم كلله انهدم



ماجد طلع من البيت عشان يكلم سالم يجي ياخذ اخته .. اما ريم اتصلت على تركي وجلست تبكي وتشاااهق
ريم : الووو
تركي : ريم وش فيييك
ريم : تركي ماجد طلقني
تركي : وشوووووووووو
ريم : قبل شوي طلقني .. كنت اتمنى انه يتغير ليييييييييييييييييييييييييييييته تغييييير
تركي : والله ماجد تغير ياريم ... بس الي صار فوق احتماله .. اهدي انتي الحين وانا بكلم سالم وبنمرك
سالم يدق انتظار على ريم : لا هذا سالم الحين ارد عليه
تركي : خلاص شوفي وينه وانا بجي على بيت اببوك
ريم وهي تشااهق : طيب
ريم : هلا سالم
سالم : وش الي صاير زوجك كلمني قالي روح خذ اختك
ريم : سالم تعالي الحين وانت تفهم
سالم : طيب جهزي نفسك الحين بجي
ريم : طيب مع السلامه
سالم : مع السلامه
ريم لمت كم غرض لها وماقدرت تشيل الباقي .. من صدمتها ماتوقعت ان هالشي يصيييييير


سالم اخذ ريم ووداها بيت ابوها الي كان ينتظرها هناك تركي وابو حمد
ابو حمد اول ماشافها ضمها ومسح على ظهرها وهداها 
تركي : ريم والله ماجد يبيك
ريم : خلاص تركي خلاص انا رضيت بالي الله قسمه لي
تركي يطالع عمه بنظرات لوم واول مره يسويها وخاصه مع هالانسان الحنون الي فقد اعز ناسه بيوم واحد
ابو حمد : ادري انا السبب
تركي : المفروض تخيرون الواحد قبل تغصبووونه على الزواج 
ابو حمد ودموعه بدأت تملى عيونه : عندك حق ياولييدي
ريم : لا يبه انت مالك ذنب .. انا اتحمل كل شي لاني المفروض احافظ على حياتي
تركي : ريم اهدي لك كم يوم وانا بشوف حل قبل ماسافر
ريم : خلاص تركي لاتتعب عمرك
تركي : تعبي من تعب اخوي ياريم .. عن اذنكم الحين



ماجد راح بيته وتوقع ان اول شي يلقاه ريم .. اول مادخل ومالقاها انهار وجلس يبكي ويصارخ مثل الطفل بكل صوووته
دق جواله كثيييير لكن بدون رد .. كان حتى مايشوف الارقام .. جلس يبكي ويبكي على فراق حبيبته الي دخلت قلبه بحنانها وبطيبتها وبخوفها عليه .. وجلس يتذكر كل موقف مر معها .. كيف كان يضغط عليها ويتركها بالساعات لحالها وهي كانت تتحمل وتصبر .. وكيف تغيرت وصارت ماتبيه وماتحبه


رح فـمآن الله والـذمّه مـن الـذمّه بـريّه
............لا تخآف من المفآرق.. رح عليكـ الله و أمآنه



رح بعيد.. أبعد من الدمعه على العين الخليّه
............رح بعيد.. أبعد من الشرهه على مزح الميآنه



وابـعد مـن الحلم للي خاب ظنّه في خويّه
............وأببـعد من الياس للي طاب حظهأ في زمآنه




لـو تـروح أبـعَد منْ حُدوْد السْمَا والجَاذِبيّه
............والله إن تـبقى قريب أقرب من القلب لحنآنه



تـنتشر فيني شتات جروح مثل الروح حيّه
............تـختفي فـي كل عرق ولآ فقدتك قال: عآنه



يـابعد عـذر الـفرآق اللي قبل فرقا الخطيّه
............يـابعد ذنـب الزمآن اللي قبل عذر الخيآنه




لـيله ودآعـك عـلى كثر الحروف الأبجديّه
............مـالقى مـن ودّعك حرفيـــن ينطقهآ لسانه




ليله فيهآ انت مآكنت انت.. هي ماهيب هيّه
............لـيله يـكرم بـهآ مـن حـبّهآ قبل امتحآنه




قـلت لي: بنساك. قلت: الله يهنـــيك و هنيّه.. 
............واحـدٍ خلآك مـن ربـآك تنسآني عشآنه

__________________________
ابو محمد : والله ياوليدي فكره طيبه تقدر تكمل دراستك 
ام محمد : لا وش يعني بتسافر وتتركني انا مقدر على فراقكم
تركي : يمه كلها كم سنه ... وبعدين بجيكم بالاعياد وماراح اتأخر عليكم
ابو محمد : رح ياوليدي الله يوفقك كمل اوراقك واي فلوس تحتاجها كلمني
تركي يسلم على يد ابوه : الله يسلمك يبه ويخليك لي ولايحرمني منك
ابو محمد : يالله انا طالع تبون شي
ام محمد وهي تبكي : الله معك 
تركي يسلم على راس ابوه : الله معك يبه
ام محمد : من جدك بتخليني 
تركي : يمه الله يهداك صدقيني ماراح اخليك .. والله بجيكم كل بعد فتره .. بس بجيكم احسن
ام محمد : وش الي مضايقك يمه .. قولي وش فيك
تركي : يمه يعني لازم يكون شي مضايقني عشان اسافر
ام محمد : يمه انا اعرفك ..اعرفكم كلكم اكثر من نفسي
تركي : الله يخليك يمه مافيني شي .. انا بس ابيك تدعين لي 

اليوم الثاني
بيت ابو محمد
ابو حمد : يشرفنا اخذ بنتك لولدي سالم
ابو محمد يحب سالم ومعروف بالعيله كلها بهالشي : والله الشرف لي 
سالم : الله يسلمك ياعمي
ابو محمد : ماتبي تشوفها
سالم : ههههه الا والله
ابو محمد : وليه ماتقول مستحي
سالم : لا والله بس قلت خلني اثقل
ابو محمد : ايه ايه يثقل ساامع يابو حمد
ابو خالد : اانا سامع
سالم : عمي خلاص لاتحرجني
ابو خالد : هههههههههههههههه
ابو حمد : يالله انا ابي اشوفها بعد
ابو محمد : لا ماينفع مايجلس معها غير رامي
سالم : لا عمي تكفى
ابو محمد : ههههههههههه وش فيه رامي
ابو حمد : ترى احترقت اعصاب الولد وين البنت
ابو محمد : هههههههههههه خبري انه يبي يثقل
ابو خالد : ما نجيبها لين هو يطلبها
سالم : خلاص عمي ابيها 
ابو محمد : فاضح نفسه هالولد ههههههههههههههه
سالم جالس مستحي على حركات عمه الي فرحان فيه لدرجه انه قام يمزح معه ويسولف
ابو محمد : ام محمد نادي لنا الهنوف
ام محمد : ابشرالحين تجيكم
الهنوف : لا ملاك مابي مابي
ملاك : مجنووونه انتي يالله انزلي
الهنوف : لا مابي والله خااايفه
ملاك : هنوووفه بلا دلع يالله
الهنوف : لا خلاص مابي اتزوج بطلت
ريم : وش بتطلتي يجي اخوي يذبحك الحين
الهنوف استحت ونزلت راسها
ملاك : يالله هنوفه شوي واطلعي
الهنوف : طيب تعالوا معي
ملاك : وين نجي معك مجنوونه بيطلقني محمد
ريم : وانا ماجد ماراح يصدق ههههههههههه
الهنوف طالعت ريم بنظرات شفقه وريم تضحك من حزنها على فراق ماجد

بمجلس الرجال
طبعا الكل طلع من المجلس ماعادا سالم وابو محمد والباقين راحوا يتعشون
ابو محمد : هاك شوفها
الهنوف دخلت محرجه وتطالع الارض ومو عارفه وش تسوووي رجلها مو شايلتها : السلام عليكم
سالم وقلبه يدق وحاب انه يحرجها زياده : وعليكم السلام هلا والله
الهنوف طالعته كانها تقول اوورررررريك
سالم : ههههههههه شلونك
الهنوف : احم .. طيبه
سالم : يالبى الطيبه انا
الهنوف طالعت فيه وودها تصفقه .. احرجها كثيييير بس هذي اول مره يحرجها قدام ابوها
ابو محمد : خلصت الخمس دقايق
سالم : مالحقت اشوف شي
الهنوف : كل هذا ماشفت
ابو محمد وسالم مع بعض :ههههههههههههههههههههههههههه
الهنوف : عن اذنك
سالم : اذنك معك وبصوت واطي يكمل : ياحلوه
الهنوف ودها تصفقه بس لما تصير الملكه وخيييييييير


ابو محمد بدأ يحس بالم اشد وقرر انه يصارح اخوه بالحقيقه بس بينتظر لين يسافر تركي ...ياترى وش عندك يابو محمد





ببيت ابو خالد
سعد وتركي جالسين بالمجلس الخارجي للرجال
دخل ابو خالد .. يا حيا الله سعد وتركي
سعد : الله يحيك خالي
تركي : الله يحيك عمي 
ابو خالد : خير وش فيكم
سعد : خالي ابي اطلب منك طلب
ابو خالد : آمرني 
سعد : انا طالب يد رغد بنتك تكون زوجتي على سنة الله ورسوله
ابو خالد ماتفاجئ كثير .. من الي ماكان يحس فيك ياسعد وانت تحاول تخلص رغد من زوجها .. وتدافع عنها
ابو خالد حط يده على رجل سعد : والله لنا الشرف 
سعد ابتسم وكانه استبشر : الشرف لي والله 
ابو خالد : ياحيا الله سعد
سعد : الله يحيك
ابو خالد : والله هذي الساعه المباركه ياسعد .. بس ليه ماخليت امك تكلم الاهل بالاول
سعد طالع تركي وبان عليه القلق
ابو خالد ابتسم ..: انا موافق وراح اكلم الاهل ... وهي بعد الي صار ماراح تلقى احسن منك .. عن اذنكم دقيقه
خرج ابو خالد يجيب القهوه .. الي طلب سعد ان خاله يأجلها لين يوافق على طلبه
واول ماطلع سعد قام وصارخ وضم تركي وباسه
تركي : هههههههههههههههه شوي شوي وش فييك
سعد : والله مبسووط ياتركي اخيرا بتصير زوجتي
تركي : ههههههههههههه خلاص خلاص اجلس خالك بيجي الحين وش يفكنا
سعد : احم احم خلني اضبط غترتي
تركي : هههههههههه وش تضبط حست الدنيا




ابو خالد بصوت خافت: سعد طلب بنتك 
ام خالد : والله كلوووووووووووووووووووووووووووووووووووووووووش
ابو خالد : عيب يامره وطي حسك
ام خالد : من فرررحتي
ملاك : وش السالفه يمه
ام خالد : تعاالي حبيبتي تعالي اسمعي
ملاك : وش السالفه
ام خالد : سعد ولد عمتك خطب رغد
ملاك : والله يمه كلووووووووووووووووووووش
ابو خالد : بس يابنت فضحتونا
مريم : يبه وش السالفه
ابو خالد : بس يابنات خلني اشوف الضيوف
عفرآ : يمه وش السالفه
ام خالد : اسألي ابوك
ملاك بأذن عفرآ : سعد خطب رغد
عفرآ بفرحه : قولي والله
رغد ومريم : وش سالفتكم انتم
ابو خالد : وين القهوه يابنات الشباب جالسين بره
رغد : من الي برى
ابو خالد ببتسامه بخث : سعد وتركي
عفرآ من سمعة تركي وقفت ابتسامتها .. 
اما رغد استغربت وش المضحك ان سعد وتركي عندنا

_____________________________
ابو خالد : ياحيا الله سعد
تركي : افااا عمي وانا 
ابو خالد بضحكه : وانت بعد حياك الله ياولدي
تركي : الله يحيك
سعد : عمي متى تردون علينا
ابو خالد : كلها ثلاث ايام ونرد لكم خبر
سعد : عمي كثيييير
ابو خالد : مستعجل هاه
سعد : ايه والله مستعجل عمي
تركي : يااخي اثقل
ابو خالد : هههههههههههه خله خله
سعد : حدكم لبكره العصر هاه وش قلت
ابو خالد : بكره العصر بكره العصر .. ابشر



ابو خالد اتصل باخته وبشرها ان رغد وافقت وان كل شي تمام وماباقي الا يحدودن يوم الملكه


اتفق ابو محمد وابو خالد وابو حمد ان افراح عيالهم تصير كلها بيوم واحد .. بعد ماتطلع نتائج تحاليل الكل لكن سعد رفض وطلب ان زواجه يكون بدري 

ابو خالد : ياوليدي ليه ماتصير كلها مع بعض
سعد : تكفى عمي ابي زواجي بدري العيال بيأخرون زواجاتهم لين يتخرج سالم انا مابي انتظر
ابو خالد : خلاص مثل ماتبي 
سعد ابتسم : الله يسلمك خالي

تم زواج سعد ورغد على طول بدون زواج كبير لرغبه رغد .. رغم ان عمتها كانت تبي عرس كبير لولدها
سعد : يمه مافيه مشكله اصلا العرس للبنات يعني انا ماستفيد منه غير الدفع
ام سعد : يعني اول مره تتزوج وتتزوج بدون عرس ولا شي
سعد : يمه انا مابي غيرها .. اخذها وسوو الي تبونه
ام سعد : مدام انك بتكون مبسوط هذا الي يهمني ياوليدي
سعد يسلم على يد امه : الله يخليك لي يالغاليه
ام سعد بغصه : ويخليكم لي 
سعد : وش فيك يمه
ام سعد تبكي : قلبي ماكلني على اختك
سعد : وقلبي بعد يمه .. بس خليها هي الي اختارت تبيعنا











ببيت ماجد
ماجد : ريم كفيتي ووفيتي يابنت عمي .. 
ريم : وش يعني مافهمت
ماجد : انا حاس انك مليتي ... انا ادري آجلت لك الموضوع الي تبينه كثير
ريم : وش الي ابيه
ماجد : ريم انتي طلبتي مني قبل مايصير لي الحادث اني اطلقك
ريم بصدمه .: ايه بس
ماجد : ريم انتي طالق

مر هالشريط على ماجد
صار يمر عليه تقريبا كل يوم قبل لايدخل بيته
دخل ماجد البيت وكان وده يلقى ريم قدامه .. دخل مالقى الا الظلام والوحشه وصبر نافذ من الجدران
قرر يروح عند اهله يغير جو وبنفس الوقت يسلم على تركي ويجلس معه شوي

وصل ماجد عند بيت ابوه ولقى سالم قدامه .. 
ماجد : هلا سالم
سالم بضيق : هلا ماجد
ماجد حس بضيق سالم منه وخاصه بعد طلاق اخته .. فضل انه يسكت ويدخل البيت
اما سالم استغرب من ماجد ومن شكله المرهق وعيونه المليانه بالارق
سالم : ماجد
ماجد وهو عند الباب : هلا
سالم ؟: فيك شي ياولد عمي
ماجد بقهر : مافيني شي عن اذنك


ببيت ابو محمد
ام محمد : هنوووف هنوفه تعالي
الهنوف : طيب يمه
ماجد : السلام عليكم
ام محمد : هلا والله مجود 
ماجد : يمه جيعاااان
ام محمد : يخس يالجوع الحين احط لك تاكل
ماجد : لا يمه ابي ادخل المطبخ مثل زماااان
ريم : هنوفه وين رايحه
الهنوف : امي تبيني
ريم : اجل خليني اروح المطبخ اشيل كيكتي لاتنحرق
الهنوف : يالله اجل
ماجد دخل المطبخ .. واول مادخل شم ريحه الكيك الي تصلحه له ريم .. نفس الريحه قرب من الفرن وبغى يحترق
ريم دخلت المطبخ وعينها على الهنوف : هنوفه لاخلصتي تعالي
ماجد سمع صوت ريم وقف مكانه وماقدر يتحرك
ريم دخلت المطبخ وشافته
ريم : ماجد ,,..؟
ماجد : هلا ريم
ريم والدموع تجمعت بعيونها : شلونك
ماجد بغصه بدون شعور : ماني بخيير
ريم نزلت دموعها على خدها ولكن الهنوف نادتها : ريووووووم لاتدخلي المطبخ
ريم : ..................
الهنوف : امي تقول هي سكرت على الكيك تعالي امي تبيييك
ماجد : ريم 
ريم : خالتي تبيني
ماجد بألم : ريم انا جيعان
ريم تبكي : كل الاكل قدامك
ماجد بتعب : مابيه
الهنوف : ريوووووووومه
ريم : عن اذنك
ماجد بقلبه لا تكفيييييييييييييين لاترووووووحي 

________________________________
عند ابو محمد
طبعا لازم يتناوبون عليه اخوانه عشان ماحد يلاحظ .. رغم ان ام محمد كانت عارفه من قبل مايسافر 
اول ماوصل محمد سافر ابو حمد وبقوا مع ابو محمد سامي اخوه (( ابو خالد )) ومحمد ولده
محمد وعينه كلها دموع : سلامتك يبه
ابو محمد : وش له البكي .. انت الكبير
محمد : الكبير من غيرك يضيع يبه
ابو محمد : وش اخبار اخوانك
محمد : الكل بخييير ومشتاااااااق يبه
ابو محمد : وتركي
محمد : تركي مابعد خلص دراسه وبيرجع بعد كم شهر
ابو محمد : لاحد يقوله شي 
محمد : والله ماحد قاله شي انت بس قوم بالسلامه تكفى يبه
ابو محمد : بعد ثلاث اسابيع عندي عمليه
محمد : وش عمليته يبه
ابو محمد : بيشيلون المرض
محمد يبكي :جدي من رحت وهو يسأل عنك
ابو محمد : لو جاكم احد وقالكم لي فلوس عند ابوكم لاتصدقونه .. ماحد له عندي شي (( جدي قبل لايموت قال لابوي 


هالكلام .. فتذكرت جدي من ابو محمد ))
محمد : ابشر يبه
ابو محمد : البيت الي احنا ساكنين فيه تقسمونه .. نصه لتركي .. والنص الثاني توزعونه بينكم
محمد : ماله داعي هالكلام يبه .. البيت راح يجلس مثل ماهو لك
ابو محمد : هالولد انظلم كثيير ودفع كثير بهالبيت لين صار بيت العيله
محمد : يايبه لاتتكلم خلاص ريح نفسك
ابو محمد : هذي وصيتي يامحمد 
محمد حاط راسه بين يدين ابوه وجالس يبكي : الله يطول بعمرك يايبه 



ابو خالد : خلاص ياوليدي لاتتعب ابووك
محمد يبكي : التعب فراقه ياعمي
ابو خالد : خله الحين يرتاح وان شاء الله يقوم بالسلامه








ابو حمد : وشووو حامل
سالم بصوت واطي : ايه يبه حامل .. وماجد قالي لاتقولها لين يرجع ابوك
ابو حمد : اتصل بماجد خله يجي
سالم : ابشر يبه
سالم كلم ماجد وطلب منه يجي بيتهم وماجد اول ماعرف ان عمه وصل وافق بسرعه لسببين
كان يبي يطمن على ابوه .. وثاني شي يبي يقوله على موضوع انه يرجع ريم



ماجد وهو يسلم على يد عمه : سامحني عمي
ابو حمد : وش فيها عيونك 
ماجد : ارهاق
ابو حمد : وقلة نوم .. وسهر .. وبكى
ماجد نزلت راسه : عمي انا رجعت ريم
ابو حمد : حقك
ماجد : بس مابي اخذها الحين
ابو حمد استغرب .. بس ترك ماجد يتكلم
ماجد : نطمن اول عليها وابيها تستعيد صحتها .. وابيها ترجع لي وهي مقتنعه
ابو حمد : يعني لو مااقتنعت مابترجعها
ماجد : عمي انا مرجعها مرجعها .. بس ابيها ترجع لي وانا متغير
ابو حمد : ياوليدي انت مافيك شي اهم شي انك تعرف قيمتها
ماجد : انا كنت ابيها من الاول .. بس تعنيت اطلقها لاني كنت مغصوب عليها .. الحين انا الي ابيها .. 



سعد سافر لتركي وتموا زواج عليا وحمد .. وبلغو اعمامهم وام سعد ورجعوا الاثنين
سعد : مالك شهرين بامريكا وش تبي ترجع تسوي
تركي : تبي الصدق خذت اجازه 
سعد : وخييير
تركي : لي شهر ادق على امي واسأل عن ابوي وتصرفني .. حاس ان فيه شي
سعد ارتبك وماعرف وش يقول : من جدك الحين تبي ترجع لهذا السبب .. طيب كان قلت لي اطمنك عليك
تركي : ماكنت راح اطمن وبعدين انا اختبرت كل اختباراتي مبكر .. والسنه خلصت انت ناسي اني رحت والدراسه بدأت
سعد مو عارف وش يسوي وهو لو يدري ان هذي نية تركي ماخلاه يرجع





تركي : السسسسسسلام عليكم
فيصل قام من فوق الكنب وضم تركي : هلاااااااااااااااااا والله ترووووووووووووك
تركي : وش اخبارك فصووووووووووول
ام محمد انصدمت : تركي مو المفروض ترجع بعدين
تركي : وش فيك يمه مافرحتي لما شفتيني
ام محمد : الا اكيد ياوليدي .. تعال ياقلب امك
تركي : والله مشتاااااااق لك يمه .. وين ابوي ابي اسلم عليييه
ام محمد تطالع فيصل ونزلت راسها الارض
تركي : يمه تكلمي وين ابووي
فيصل : تركي غير ملابسك وكلك لقمه وارتاح اول
تركي قرب من امه : يمه . وين ابوي تكلمي
رامي : ابوي سافر وعنده عمليه بكره
تركي : وشووووووووووووووووووووووووو
فيصل بصياح : راااامي 
رامي : اخرتها بيعرف
تركي : يمه من جدهم ... ابوي بييسوي عمليه
ام محمد : ايه ياوليدي وكان خايف عليك .. وماكان يبيك تدري
تركي : من متى تدرون يمه ... تكلمي من متى
ام محمد : من اول ماسافرت هو راح يتعالج
تركي : ليه ووووووش عنده
ام محمد : سرطان بالكلى
تركي ماقدرت رجوله تشيله .. طاح ع الارض ومسكه فيصل وحاول يقومه


فيصل : تركي اذكر الله
تركي يطالع الارض بعين دامعه : ..........
فيصل : اذكر الله 
تركي : لا اله الا الله
فيصل : طيب قوم ارتاح
تركي قام وخرج من البيت
ام محمد : وين ياوليدي
تركي : رايح احزج مسافر لابوي

_______________________________
فيصل : وانت ماتعرف تقضب لسانك
رامي : انا وش سويت
فيصل : ماامداه سأل الا وانت مجاوب ناسي وصية ابوي
رامي : والله يعني انت ماتعرفه اخرتها بيدري
فيصل : حسبي الله عليك
رامي : لاتدعي علي انا ماسويت شي .. وبعدين انا بسافر معه بعد
فيصل : انت عارف تركي تبطي ماياخذك
رامي : ماهمني .. بسافر لحالي
فيصل : وامتحاناتك
رامي : تتأجل
فيصل : تأجلها وانت اخر سنه بالمدرسه .. تخرج وبعدين سافر وسوي الي براسك
ام محمد تبكي : بس هذا ابوكم ولازم تروحون له
فيصل : يمه ابوي بيرجع ... لازم يرجع 
رامي : ايه ان شاء الله كلها بكره يسوي العمليه ويرجع




موظف المطار : فيه رحله بكره بعد المغرب
تركي : لا اذا فيه رحله قبل ابيها
موظف المطار : فيه رحله من طويكو .. بس مرهقه الرحله
تركي : موافق المهم اوصل بكره الصباح
موظف المطار : طيب احجز لك باسم من
تركي: تركي صالح الـ .........
موظف المطار : تفضل التذاكر
تركي : مشكور




محمد : الووو هلا تروووك
تركي : وينكم 
محمد : انا ببيتي
تركي : محمد انا هنا عندكم وين ابوي
محمد : ويييين
تركي : وين ابوي ابي اكلمه
محمد : والله ابوي دخل العمليات ... 
تركي : وين باي مستشفى 
محمد : بمستشفى الـ ...............
تركي : الحين جايكم



بالمستشفى
محمد لاحظ حركه الممرضين والدكاتره غير طبيعيه
ناس طالعه لغرفه العمليات وناس راده 

محمد : عمي وش السالفه
ابو خالد : والله ياوليدي مدري
محمد : بروح اسأل ماني قادر اوقف ساكت
ابو خالد : انتظر شوي لين يرجع الدكتور وين بتروح الحين
تركي : هاه وش صاير
ابو خالد : هلا تركي وش جابك هنا
تركي : هاه وش صاااير
ابو خالد : والله ماندري ناس طالعين وناس رادين
بالكنترول .. الرجاء من فرق الانعاش التوجه لغرفه العمليات رقم 3

تركي : محمد ابوي باي غرفه عمليات
محمد : هذي ....ويأشر محمد على الغرفه رقم 3
تركي : لاااااااااااااااااا وش هذذي لا محمد انت مو عارف الغرفه
تركي راح يركض ويفتح باب الغرفه ويشوفهم يحاولون يفوقون ابووووه ... ولكن .......! بدوووون مايتحرك
الدكتور يهز رااااسه ...خلااااص مافيييه امل
تركي ركض لابوه : قوووووم يبه .. قوووم يبه تكفى قووووووم
محمد وعيونه كلها دموووع يسحب تركي : تركي اذكر الله اذكر الله ياتركي
تركي : ااااااااااااااااااااااااااااه يامحمد مايرد ابووووووووي يامحمد مايررررررد
محمد وهو يبكي : خلااااص تركي ابوي راااااااح
تركي جلس يصارخ ويبكي حاول يطلع من يد محمد ويرمي نفسه على ابووووه .. آآآآآآآآآآآآآآآه لو تدري بغلاتك يايبه ... 

ماخليتني وررررحت
محمد سحب تركي لخارج العمليات .. اما عمهم طاح ع الارض وصار يبكي بطريقه هستيريه
محمد وهو يبكي: الووو هلا عمي
ابو حمد بخوف : لاتقول يا محمد
محمد يصيح : ابوي عطاك عمره
ابو حمد اختنق صوووته ... وخانته عبرته ...
ابو حمد : لاحول ولاقوة الا بالله .. انا لله وانا اليه راجعون
ابو حمد بعد فتره صمت بكى فيها : ومتى بتنقلون الجثه
محمد : بتوصل الجثه مع تركي العصر واحنا بنجي بكره ان شاء الله
ابو حمد بتعب وبكى : ليه مو اليوم 
محمد : مالقينا حجز .. المهم خلي احد يبلغ امي 
ابو حمد : لا انا مقدر ابلغها .. بكلم فيصل الحين
محمد : انا كلمت فيصل وقال مايقدر يقولها
ابو حمد : مالنا الا تركي


تركي بالطياره ..ساكت ومانزل دمعه .. حاط راسه على شباك الطياره .. وجالس يفكر .. وده لو يقوم 

يصرخ يصييييح .. 


يبه تصدق ؟!
ضحكة شفآهك 
بدت تخنق 
ملآمح حزنهآ صآدق
لآن آلضيق مآصدق 
بآني طفل.. عآجز
آفرآحي بآلحزن يغرق
.
. 
يبه تصدق ؟!
أنآ مآلت بي أحلآمي 
لضيق يضيق له صدرك 
ولآن يهمني أمرك 
رفض حرف الحزن فيني يبه 
ينطق 
ركض يهرب .........!
وليه أنطق ؟!
إذا كان الحزن يآبوي
لو بلحظه لمح ظلك
ركض يهرب .........{
ولكن الحزن آحيآن 
إذآ غبت ولمح ظلي 
بدآ يقرب .......!
بدآ يخنق ........!
بدآ يقتل ......!
بدآ يدفن ......!
بدآ يرسم تفآصيلي بلون آسود على آبيض ...!
يبه لحظهـ...؟!
كأن آللون بدآ يغمق؟؟! 

لحظه!

يبهـ لحظه !!

على هونك على صدرهـ 
لآ تغرس سحآبة موت 
وتحرمني مطر أجرهـ ..}..
لآ تِعبث بموت آلصوت 
إذآ كآن آلبُكاء فِطره ...{
لآ تنثر شعآع آلشمس 
وليلي تخنقه عبرهـ ..}..
لآ تنزع مسآ صبحي
من آلوآن آلصبح بكرهـ ..{
أبي آبقى 
مثل آعمى
عصآته خآنته بطيبه
وقآدت رجله لحفره
وطآح آلأعمى بالحفره
بعثر أطرافه حوآس
تلملم إحساسه بعصآته
وعصآته عآصيه وضعه........!
مروآ نآسه وصدو 
بهدووء ..
مروآ وصدو 
يظنون آلعمى دآمه خنق عينه
خنق ذآتهـ {..
وصد آلآعمى لحآلهـ
تضجر من عجز حآلهـ 
تضجر من عجز نآسهـ
عن ألامه 
وترحـ ـ ـ ـ ـ ـ ـآلهـ ...!
وقوّم حآلهـ لحآله 
وهو يتمتم حلف صآدق:
(حلف إن آلسوآد آللي 
يشوف آلنآس بعيونهـ
حقيقه مآدرى عنهآ 
سوى آعمى مثل حآله) ....؟؟!
يبه
خل آلحزن دآمه
عمآي ودآمني أعمى
نآس كثآر خلوني 
بذيك آلحفره وصدو 
وأخفو عن رضآ عيوني 
عصآي آللي تسآندني 
نسو إن آلحزن آوفى
من آفوآهٍ على آلمسرح 
ومن آلمسرح 
ومن ستآرهـ ..!
وتخيل يآيبهـ منهمـ؟!
ناسٍ كنت أنا أقرب لهم 
مني.......!
ملامحهم}
تقول إني انا منهم 
مثل ما كانو { هم مني ..!
ولكن هم ...../
على هدي الحسد صارت خطاويهم
وأنا يدي بيد أمي 
تذكرني زمان أول 
وتغنيلي أغانيهم 
تقول إن البيوت الطين 
دفا قلب / ووسادة عين 
وأقول الطين يايمه
مساكن غدر لو تدرين 
مقابر طيب
منابر صوت 
بس يحكون 
لاتحكين 

تبي تعرف يبه منهم ؟!
من أول مآبديت آحلم 
وقبل أحلآمي مآتنهد
يبه تخيل ...؟!
بدت خطوآتهم تبعد 
......ولمآ مآتت أحلآمي؛ 
تخيلت آلحلم غيمهـ ...}
فلآيمكن تمل وتموت 
وقلت آلغيمه يآعصفور 
ترآهآ بآلسمآ مثلك 
فلآ تقسى
ولآ تجفى 
ولآ تبعد 
ونمت في سآعة سكوتـــ،
.
.
.
ولمآحآن ميعآدي
وصحآني شعآع آلنور 
رفعت عيني بكحلهآ 
بغيمهـ جنبهآ عصفور 
لقيت إن الطيور تحوم 
تدور في سمآي غيوم 
وعصفوري يا يبه جنبي 
مدري من التعب هو نآم؟! 
أو إنه بالتعب مقبور ؟!

____________________________
وصل تركي ارض الوطن ... الارض الي غاب عنها حظن الوطن .. وصل للأرض الي يحبها .. ولاول مره يحس ان مالها طعم .. تمنى انه ماداسها .. 


ابو حمد ببكى : حمدلله على سلامتك 
تركي مارد على عمه .. طالعه بنظره الانسان الضايع الضايق المققهور ... لبس نظارته الشمسيه وراح يستقبل الجثه مع فيصل وناصر صاحبه الي رجع السعوديه عشان تركي
فيصل بهمس وهو يبكي : عظم الله اجرك تركي
تركي : ..............
فيصل : تركي ابكي ياخوي .. اصرخ ارفع صوتك .. سمع كل هالناس الي بصدرك
تركي : ..................
فيصل سحب تركي وضمه ... وصار يبكي على صدره .. ويبكي ويصيح .. وتركي مارفع يده وضم عليه .. ولاحتى نزل دمعه لو بسيطه من عينه .. انتظر لين خلص فيصل بكي على صدره 


لا تنخْ ..
لا تنخْ ..
لو تكسّر ..
في عميقك ..
مــــــ تكسّر ..
لو يلفّ :
الحزن روحك ..
لونشف من الهم ..
ريقك ..
لوجروحك ..
من أنينك :
تستمخْ !
لا تنخْ ..
لا تنخْ ..
لو يكِونْ ..
آللِيْ يكِونْ ..
كون أكِبرْ..
من همومك ..
والطعون ..
كون أكِبرْ..
ماجموح :
إلِاَّ جموحك ..
كون أكِبرْ ..
ماطموح :
إلِاَّ طموحك ..
كوون اكبر ..
من طعونك ..
كون اكبر ..
من جروحك ..
من غرورك ..
كون اكبر ..
من الي يصير ..
الفراق محتووم ..
الفراق مكتوب ..
لاتنخ ...
لاتنخ ..
لوجروحك ..
من أنينك :
تستمخْ !



شال تركي الجنازه معهم .. ودوها للمغسله
المغسل : ثلاث بس من اهله يغسلونه معي
ماجد وهو ملثم بشماغه ولابس نظارته وعيونه منفخه من البكي : انا ابي اغسله 
والثاني كان تركي تحرك وهو ساكت .. وتوجه عند ابوه مع المغسل 
ابو خالد : رامي ادخل معهم.. وغسله وبدأ التكفين .. بخروه وغسلوه وطيبوه
وشالوه لبيته عشان يسلموا عليه اهل بيته
محمد : فيصل امي عرفت شي
فيصل بقلق : لا ماقلت لها
محمد : وشوووووووووو انت عارف انها ممكن تموووووت علينا
فيصل : وش اسوي ماعرفت اقولها
محمد : الله يستر الحين لو بنقول لعمي بيذبحك ويذبحني


تركي وابو خالد وابو حمد وسعد شايلين الجنازه .. وحطوها بالسياراه 
فيصل شايل هم امه ... متوتر وخايف ومو عارف وش راح يسوي


بالسياره
محمد : عمي انا خايف على امي
ابو خالد : ام خالد ورغد وملاك وعفرآ ومريم وريم وعمتك فاطمه وبنتها ساره والكل عندها


دخل الكل البيت .. وام محمد عينها على كل عيالها .. 
اول مادخل محمد قرب منها وضمها وجلس يبكي .. دخل وراه فيصل وماجد ورامي وكلهم ارتموا على صدرها
اما تركي كان واقف مع الرجال بره .. دخلت الجنازه وهو جالس بالسياره بنظارته السودا وعيونه الميانه ارق وتعب ومو راضيه تنزل دمعه على الفجعه الي طاحت على قلبه
خرج الكل وصوت البكى يتعالى من بيت ابو محمد
الكل ساكت بس صوت دموووعه


وصل الكل للمقابر
ابو خالد وابوحمد ومحمد وماجد نزلوه
فيصل واقف من بعيد وجالس يبكي ورامي جلس يبكي ويصيييح ويصااارخ وسعد واقف جنب تركي وهو متألم والبكى خانقه .. 
اما تركي واقف ونظارته على عيونه الي تجمعت فيها الدمووع وبدأ يبكي دموووووووع حااااااره على خده ..
رجع كل واحد بيته
اول مادخل تركي ولقى امه ارتمى بحضنها .. وانهااااار : ماااااااااااااااااااااااااااااات يمه ابووييييي مااااااااااات يايمه .. مات وماخلاني اشوووفه ... ماشفته ولاكلمته ... ماقلت له اني ابييييييه بحياتي مايروح .. ابي ابووووووي يايمه ابييييه



يايبه ليتك حيّ وتشوف حالي
تشوف وش هو صار من بعد فرقاك


صار الوطن بعدك من الناس خالي
صار... ( الوطن غربه ) بعد مافقدناك


يابوي أنا بعدّك سهير الليالي
مقهور من دنيّاي منّا.... ومنّاك !


مافيه شيٍ في حياتي صفالي
حتى . الورود . إن جيتها صارت أشواك


أطيح واحمولي عليّه إثقالي
وأتخيلك مديت لي كف , يمناك


بعدّك ولامره ترى إرتاح بالي
أصفّق على كفي ندم وآتحراك


من ضيقتي ياكّم أصّدق خيالي
وأقوم أدوّر عنّك وآقول ب القاك


أضيع بالعالم وهمي سؤالي ؟
هو أنت ؟ وينك ؟ ليه ماعاد شفناك ؟ 

_________________________
الهنوف بغرفتها : لااااااااااااااااااااااااا ابوي مامات ماااااااااااااااامااااات
ملاك وهي تبكي : اهدي هنوفه اهدي هذا قدرنا والحمدلله على كل حال
الهنوف : اااااااااااااااااااااااه يابوي 
ملاك : هنووف لاتسوي كذا والله حراااام حبيبتي اذكر الله .. 
الهنوف بصياح : ملااااك رجولي ماتشييييلني
الهنوف انخفظ ضغطها .. شالتها ملاك وحطتها على السرير .. وركضت على تحت عشان تنادي اي احد يشيلها
لقت تركي ضااام امه ويبكي .. وفيصل ومحمد واقفين مجمدين بأماكنهم .. ورامي منهار ومو عارف وش يسوي .. 
صارخت بكل صوووتها : محمد الحقيييينيييييي الهنوف طااااحت
محمد ركض على فوق يبي يشوف اخته .. شالها ووداها للمستشفى
بالمستشفى
سعد : لا الحمدلله مافيها شي
محمد : طيب وش صاير لها
سعد : انخفظ الضغط عندها بس انا مناوب اليوم بشوفها كل شوي لاتخاف
محمد : يعني بتبات هنا
سعد : لا بس لو ساعتين نطمن عليها ويخلص المغذي وارجع خذها .. المهم لاتخلون خالتي لحالها
محمد : خلاص برجع لك بعد ساعتين 
سعد : الله معك
محمد : مع السلامه




سالم : هلا سعد وينك
سعد : بالمستشفى عندي مناوبه
سالم : طيب نبي نروح بيت عمي عشان العزى
سعد : روح انت انا شوي وبطلع
سالم : انت مو قلت بتستأذن وش له الجلسه
سعد : والله الهنوف هنا بالمستشفى وانا مقدر اطلع واخليها انا قايل لمحمد خلها معي
سالم : وشووووووو هنوف بالمستشفى
سعد : ايه 
سالم : انا جايكم الحين
سعد : خلاص انتظرك



سالم : الووو هلا محمد
محمد : هلا سالم
سالم : وش فيها هنوف
محمد : تعبت علينا شوي
سالم : بروح اشوفها اذا تسمح لي
محمد : روح روح ياولد عمي هنوف بتصير زوجتك
سالم : طيب انا باخذها وبطلع انا وسعد 
محمد : اجل جزاك الله خير


بالمستشفى
الهنوف حاطه مغذي ونايمه ومو داريه عن نفسها
سالم : ابي اشوفها ياسعد
سعد : ماينفع سالم .. شلون ادخلك باي صفه
سالم : تكفى ابي اطمن عليها ... تكفى يااااسعد
سعد : والله حاس فيك بس والله ماينفع تدخل
سالم : طيب هي بخير ... تكفى بس طمني
سعد : والله بخير .. مافيها شي .. شوي وناخذها ونرجع ولايهمك


خلص محلول الهنوف وقامت من النوم وهي تبكي وتصيييح .. اخذها سالم من الغرفه بعد ماتغطت ولبست حجابها وعباتها

بالسياراه
الهنوف تبكي بصوت خافت وسالم قلبه معها
سالم : عظم الله اجرك .. معوضين خير
الهنوف : جزاك الله خير
سعد : ازمه وتعدي واخرتها كلنا بنموت
الهنوف زاد صياحها وبكاها .. تذكرت الغالي الي دايم يقولها هالكلام .. وهي كانت ترد عليه .. يومي قبل يومك يبه


رامي كان بحاله ثانيه
كان لاهي مع اصحابه ولاتوقع كل هذا يصير .. ويوم ماعرف بوفاة ابوه كان احد صفقه على وجهه .. كانه فاق على شي قوي يقوله ان الحياه فيها فراق .. ويوم من الايام بدون انذار كلنا راح نموت
اما خالد الي كان عاقل وفاهم وواعي للي يبيه .. كان واقف مع رامي الى اخر شي
طبعا ثاني ايام العزى .. وصل حمد ومعه زوجته الي كانت متعلقه فيه وماتقدر تفارقه عليا 
حمد : معووووض خيييير يامحمد
محمد بتعت : جزاك الله خير
حمد يمسك كتف محمد : انت الكبير الحين .. خلك صامد
محمد ودموعه مجمعه بعيونه : راح الكبير
حمد : كلنا بنموت .. اهم شي الايمان بالله
محمد : والنعم بالله
حمد : وين تركي
محمد : تركي تعبان وحرارته مرتفعه .. 
حمد : تركي كان متعلق بعمي كثير
محمد : ايه والله قص ظهره



عند الحريم
عليا : ماتشوفين شر هنوفه
الهنوف وهي تبكي : حمدلله على سلامتك انتي
عليا : هنوف كلنا راح نموت معوضين خير
الهنوف حست بتغير عليا وضمتها وجلست تبكي
عليا فرحت لان الكلام الي كان يوصيها فيه حمد صار .. انها تحسن علاقتها في البنات .. وتوقف معهم مو كانها ضيفه
ريم حست بتغير عليا .. سما وساره وامها بعد
طبعا السلام كان حار من ام سعد وبنتها وساره اختها والكل وخاصه الي حس بتغيرها

____________________________
انتهت ايام العزى الثلاث
حمد جلس اسبوع ورجع لندن مره ثانيه

اما تركي مارضي يرجع وكان يبي يخلص مشروع ابوه الي كمل عقده قبل مايموت

بعد ثلاث اشهر من كل هالاحداث
بالاستراحه
تركي : وش سالفه عمي يقول يبي يسوي اجتماع
سعد : ايه انا سمعته
خالد : يمكن يبي يوزع ميراث ابوك
فيصل : لا مااتوقع لان ابوي مسلم تركي كل شي .. حتى ماجد ومحمد مايدرون عن شي
ماجد : انا اتوقع عشان زواجات العيال
تركي : ليه من بيتزوج
ماجد : الدب سالم وعمتي وخالد
تركي : خاااالد ...؟؟
سعد يضحك : ايه الدب خطب اختي وانت مسافر
تركي : الا ماحد يدري عن عليا وحمد .. من ايام العزى مدري عنهم
سعد : الا مشاء الله عليا حامل
تركي : مشاء الله
ماجد : والله مو هين هالحمد
فيصل : ايه والله شفتم كيف تضبط له ثيابه وملابسه
خالد : هههههههههههه ايه صاير نظيف ولد عمي
على دخلة سالم : شباب ماعرفتم وش صار
تركي : وش صار
سالم : سلمان ولد عم نواف صاير عليه حادث .. مسكين الولد بغيبوبه ولايدرون وش بيصير عليه
تركي : لاحول ولاقوة الا بالله ..وين وكيف صار له الحادث
سالم : مدري بس الي عرفته من نواف انه صاير مجنووون بالسواقه لدرجه ان مافيه حد يقدر يركب معه
تركي : تقومون نروح له
سالم : هو الحين بالعمليات
سعد : ماله داعي نروح لو رحنا ماراح يدخلونا والاولى لاهله
سالم : والله عندك حق لازم بعد مايقوم نروح له
سعد : تركي
تركي : سمي
سعد : ليه ماترجع امريكا
تركي : وش يرجعني
سعد : تركي .. ابوك والله يرحمه عرف مثواه .. تبي توقف حياتك عشانه
تركي : انسى هالموضوع كان حلم ولايمكن راح يتحقق
سعد : وش الي ماراح يتحقق ماودك تخطب عفرآ وتستقر
تركي وهو منزل راسه بالارض : ياليت عمي يوافق يعطيني ياها
سعد : خلاص اخطبها .. وامسك الشركه هنا
تركي : خلنا نستقر اول بالشركه .. ونكمل المشروع الي بيدينا .. وبعدين تتوقع عمي بيوافق
سعد : وليه مايوافق ..؟
تركي : والله مدري اخاف انه يرفض عشان فيصل
سعد : مااتوقع عمي يفكر بهالطريقه .. واذا خطبتها ماراح يعزها عنك
تركي : اول مايخلص المشروع بخطبها .. تكون امي خلاص طلعت من العده 




ببيت ابو حمد
ابو حمد : هلا والله ريووومه اخبارك حبيبتي
ريم : انا بخير يبه .. وش اخبارك انت وش اخبار حمووود وزوجته
ابو حمد : مبسووووط اخوك .. 
ريم : والله ودي اشوف شكل عليا وهي حامل
ابو حمد : كلها فتره يجون .. مشاء الله عليه حمد خلص هالترم وبيجي اجازه 
ريم : يوصل بالسلامه ان شاء الله
ابو حمد : ريومه ترى عمك واهله بيجون عندنا اليوم يتجمعون
ريم : يشرفون كلهم يبه
ابو حمد : كيف زوجك معك
ريم : والله صار احسن يبه .. صار يسولف ويضحك ويجلس معي بعد
ابو حمد يبتسم : الحمدلله .. وانتي خذي بالك منه .. 
ريم : بعيوني 





بالمستشفى
منصور : سلامتك سلمان
سلمان بتعب : الله يسلمك
مروان : هاه منصور ماتزوجت للحين
منصور : لا والله امي مالقت لي عروس
مروان : والله احنا نعرف ناس اخلاق وادب 
منصور : مشاء الله بنت من
مروان :بنت سامي الـ ......
منصور : هذي تقرب لذيك الدكتوره الي عالجت سلمان
سلمان سمع كلام عن سما فتح عيونه : وش السالفه
مروان وهو خايف على سلمان: ولا شي ارتاح انت ...!
منصور : طيب تعرف رقم بيتهم
مروان : لاوالله بس خذ رقم واحد من العيال اسمه فيصل يقدر يخدمك
منصور : خلاص هاته .. وبشوف الموضوع مع اهلي
مروان : هاك ....059699
منصور : خلاص خزنته .. يالله سلمان ماتشوف شر
سلمان : خلك
منصور : ابي اروح اكمل اوراق التقاعد لابوي .. وعندي كم شغله .. يالله اهم شي اني تطمنت عليك
مروان : الله معك
منصور : مع السلامه
سلمان : مع السلامه
مروان : سلمان مرتاح
سلمان غمض عيونه وكانه مايبي يسمع شي





منصور : وش رايك يمه
ام منصور : وانا وش لي يمه غير سعادتك اتصل عليه وشوف
منصور : الحين ادق عليه
ام منصور : وش الحين شايف الساعه كم
منصور : يمه حنا عيال وبعدها الساعه 8 ونص

بالاستراحه
فيصل وخالد ورامي نواف وماجد واصحاب رامي
فيصل دق جواله : الوو
منصور : السلام عليكم
فيصل : وعليكم السلام
منصور: انا منصور صديق مروان وسلمان 
فيصل : هلا والله هلا منصور
منصور : هلا فيك 
فيصل : كيف اقدر اخدمك
منصور : بغيت رقم عمك ابو خالد
فيصل : خير 
منصور : موضوع خاص وان شاء الله يتم على خير
فيصل كانه فهم بس ماحب يتفلسف : طيب هذا رقمه ....050550
منصور : مشكوووور يافيصل
فيصل بضحكه : الله يتمم لك على خير
منصور : هههههههههه الله يسلمك

________________________________
اليوم الثاني
ابو خالد : الله يسلمك ياوليدي .. خلي الوالده تكلم ام خالد ويصير خير
منصور : ان شاء الله عمي
ابو خالد : نتشرف فيك 
منصور : الشرف لي والله

ام منصور : السلام عليكم
مريم : وعليكم السلام
ام منصور : ام خالد موجوده ...؟
مريم : ايه دقيقه .. يماااااه فيه وحده تبيك
ام خالد : هلا والله
ام منصور : هلا فيك انا ام منصور من طرف نواف صاحبه
ام خالد : ايه طبعا اعرفهم ونعم الناس هلا فيك 
ام منصور : والله ياام خالد احنا سمعنا عن ترتبيه بناتك وحابه نخطب من عندكم
ام خالد : الله يحيك ياام منصور والله تشرفونا
ام منصور : الله يحييك .. متى بنجيكم 
ام خالد : الله يحييكم باي وقت
ام منصور : خلاص اجل بكره بعد المغرب
ام خالد : تشرفوونا
ام منصور : الله يسلمك .. مع السلامه
ام خالد : مع السلامه



ام خالد : عفرآآآ عفرآآ
عفرآ : لبيه يمه
ام خالد وهي مبتسمه : اليوم جاك معرس
عفرآ بستياء : من هو ..؟
ام خالد : واحد من طرف ام نواف 
عفرآ : مابيه
ام خالد : وش له ماتبينه ... انتي شفتيه ولاحتى شفتي اهله
عفرآ : يمه مابيه مابيه .. هي قالت تبي عفرآ 
ام خالد : وان شاء الله تبي ابوك يزوج اختك قبل ماتتزوجين
عفرآ : يمه بالعافيه عليها انا ماااابيييه
ام خالد : آآآص ولاكلمه لما يجي ابوك له صرفه معك
عفرآ راحت غرفتها وجلست تبكي .. آآآآه متى تحس فيني يااااتركي

ببيت ابو خالد
ابو خالد : هاه تركي جبت لي الاوراق
تركي : ايه عمي كل الاوراق .. وجبت معها الختم عشان تخلصها لي واوديها بكره ارااجعها
ابو خالد وهو مازال يطالع الاوراق : طيب تركي اشوفك اليوم بالليل ... لاتنسون الاجتماع
تركي : ان شاء الله عمي .. مع السلامه
ابو خالد : الله معك
تركي وهو طالع تمنى انه يشوف عفرآ ..بس الحظ ماابتسم له
فيصل يدق على عمه : هاه عمي وش سالفه منصور
ابو خالد يضحك : يبي يخطب 
فيصل : ههههههه انا قايل خجله حق خطوبه
ابو خالد : الله يكتب مافيه الخير
فيصل : الله يوفقها يااارب
ابو خالد : آآمين ياوليدي



ببيت ابو خالد
ابو خالد : سعد ياوليدي .. بالله حبة بندول
سعد : ليه خير عمي
ابو خالد : صداع ياوليدي
سعد : ابشر عمي
ابو خالد : طبعا ماحد يدري ليه انا مجتمع فيكم اليوم
تركي : لا والله عمي
رامي : يمكن عشان الميراث
ابو خالد : لا ياوليدي ميراثكم لكم انتم ... ومشاء الله اخوانك رجال .. يوزعونه حسب الشرع ومثل ماابوكم موصيكم
محمد : وش السالفه عمي
ابو خالد : قبل لايموت ابو محمد .. سالم خطب الهنوف وخالد خطب ساره .. والدكتور خطب سما .. 
ماجد : ايه كمل عمي
ابو خالد : الحي ابقى من الميت .. ومدام ان ام محمد باقي لها شهر وتطلع من عدتها .. نسوي زواجاتهم بيوم واحد
تركي : واحنا موافقين .. والله يوفقهم .. وانا كنت بقولك نفس الشي ..
ابو خالد ارتاح لانه اكثر شي كان خايف من ردة فعل تركي : الله يحفظك ياوليدي .. ايه هذا التفكير الصح .. بس فيه شي ثاني انا جمعتكم عشانه اليوم
الكل يطالع ابو خالد بترقب .. والكل منصت
ابو خالد : تعين تركي رئيس مجلس اداره مجموعة شركاتنا .. 
تركي : وشووووو
سعد : انا موافق
فيصل : وانا موافق
محمد : وانا موافق
ماجد : وانا موافق
رامي : وانا بعد موافق
خالد : وانا بعد
سالم : وانا بعد موافق
ابو خالد ابتسم : هاه تركي
تركي : وش له .. محمد دارس احسن مني .. انا مستحيل اوافق
محمد : انت عندك حنكه سياسيه ممتازه وانا ماسك تخصصي مدير التسويق
ماجد : وانا بعد ماسك تخصصي مدير العلاقات العامه لمجموعه الشركات
سالم : وانا تخرجت وعمي كان موصيني اتعين عنده .. هاه وش راح تعيني
تركي تفاجئ من تأييد الكل له .. ايه يدري ان الكل يحبه .. بس مو لدرجه انه ياخذ هالمنصب ويصير مدير حتى على عمه الكبير .. قام وقرب من عمه سلم على راسه ودمعت عيونه .. 
تركي : الله يخليك لنا ياعمي .. 
ابو خالد : تستاهل اكثر .. هاه ماتبون تتعشون
تركي : انا ابي اطلع الحوش .. من يجي معي
الكل جالس ياكل وماحد يبي يروح مع تركي .. جلس يفكر .. وش هالمسؤليه الي انحطت علي .. الله يرحمك يايبه .. كنت حكييم بكل شي
تركي وهو يدور حول المسبح .. لمح عفرآ وهي تقرآ كتاب .. انحرج وارتبك وماعرف وش يسوي .. بس حس بنفسه يقرب منها
تركي : عفرآ 
عفرآ بصدمه : ترررركي ..؟؟؟
تركي يبتسم : هالمكان كل ماجيه جمعني فيك
عفرآ انحرجت وتذكرت يوم طاحت على صدره : ليه مو عابجك
تركي يبتسم : هذا من حظي .. تذكرين لما كنا باسبانيا
عفرآ : تتوقع اني بنسى ..؟؟
تركي بقلبه ..

( اصعب سؤال ) اللي جوابه للأسف مثله ( سؤال ) !!
ما هو تفلسف !! الا موقف صار واسمع " ثاني بيت" : 


البارحه يومه سأل : ( وش ذكرك ذيك الليال ؟ ) 
كان الجواب بكل بساطه : ( من متى اصلا نسيت ؟ ) 


ادري بان جمع ( الصعوبه والبساطه ) شي محال !!
لكنها صارت كذا ! واللي (( اهم )) اني دريت :


ان الحياه فبعد احبابك اذا جف الوصال 
اتعيشها لو تقتنع انك خلااص اصبحت ( ميت !!) 


يا صاحبي لو كل شي يمر بالخاطر يقال 
ما كانت العبره تــــولجني اليامنك طريت ؟!


شفني قدرت احبس دموعي بس ( دمع القاف ) سال 
ويا كبرها ساكت ولكن داخل اوراقي بكيت !!


عمر الحكي ما كان دافي لاابتدى بقولة تعال 
لجل اتجاهل رجفة حروفي اليامني حكيت ..


الحال في بعدك قسم بالله ما اسميه حال 
انوي على الضحكه واحس كلي خطا لاني نويت ؟!


اتصور انك من رحلت اشوفك لجسمي ظلال
لا شفته امشي ببتعد واثره معي مهما مشيت !!


مدام يعني في بحرك لفرحتي مليون جال 
وش فيه موجك ما ركد ؟ قربت اموووت وما رسيت ..


يرضيك ما عادت معي تفرق اذا جالك مجال 
لاني اقتنعت انك نهايه واني ببطي ما بديت !!


صرت ( اعقد حجاجي ) اذا جابوك باطراف الجدال 
وانا قبل لاقالوا اسمك كني : ميت ثم حييت ..


تعبت اعيش الدور وافتح للمعاذير الخيال 
واتخيل اني جيت في بالك وبانك استحيت ..


وتردلي كلك (( وله )) وتقول : ( كن البعد طال ؟ ) 
ومن الفرح ما عاتبك واقول : ( ياخي مابغيت ! )


حتى وانا تخيل حشمتك ! لن قلبي لا يزال 
يكرر اسمك داخل اعماقي بنبضه لا سهيت ..


قلي شسوي فيك ؟ وانت بداخلي اصدق مثال 
للحب واحساس القصيد ان عانق الليل وسريت ..

ربي يصبرني على الفرقا مدام الحظ مال
وانت بيجيلك يوم تعرف ليه في بعدك شكيت ..


واذا بلاك الله وعذبك اشتياقك (( بس تعال )) 
واقرى القصايد في غيابك كلبوها بيـــت ... بيـــت ..


بتدرى ان ( اصعب سؤال ) اللي يجي رده ( سؤال )
لا قلتلي ( وش ذكرك ؟ ) ثم قلتلك ( متى نسيت ؟ )



ام خالد : والله ياام محمد الولد طيب ورجال
ام محمد : وبياخخذون عفرآ ماشاء الله
ام خالد : والله هي مابعد وافقت بس ان شاء الله بتوافق عليه
ام محمد : واذا ماوافقت
ام خالد : بنعطيهم مريم .. هم جايين اليوم يشوفونها .. الولد مستعجل يبي يسافر
ام محمد : والله لو يخلونها مع الباقين
ام خالد : قلت لهم بس ابو خالد يقول .. نملك الحين .. والزواج مع بعض
ام محمد : الله يوفقهم

_______________________________
بعد اسبوع
بالاستراحه
ماجد : وش السالفه
سعد : اليوم ملكة عفرآ
ماجد : وفيصل عرف
سعد : ماادري
محمد : على منصور صح
سعد : ايه هو رامي محمد ماجد سالم مابي فيصل يدري
الكل : ماعليك
تركي : السسسسسلام عليييييكم
سعد : هلا والله بتروووك
تركي : شباب ترى انا اليوم مبسوووووط
سعد : دووووم يااارب .. بس خير صاير شي
تركي : ايه .. خلصنا اول شحنه من المشروع ... وان شاء الله كلها كم شهر ونخلص المشروع كله
سعد : بس هذا الي مفرحك
تركي قرب من سعد : اليوم بشوف عمي وبطلب منه يد عفرآ 
سعد انصدم وارتبك وماعرف وش يقوله .. 
تركي جواله يدق كان حمد من لندن
تركي : الوووو هلا والله
حمد : هلا فيك ترووووك وش اخبارك
تركي : والله بخيييييير انت ش اخبارك وزوجتك وش مسوووين
حمد : هذي قدامي صايره كانها فيل 
تركي : هههههههههههههههههههههه الله يرجك .. وانت وش اخبارك وش اخبار الدراسه معك
حمد : والله خلصنا الترم وراجع بعد بكره وابيك تستقبلني بالمطار
تركي : والله عيوني لك متى رحلتك
حمد : اوصل 8 الصباح
تركي : خلاص ولايهمك
حمد : يالله سلم ع الجميع لين ارجع لكم
تركي : ابششششر
حمد : الله يسلمك مع السلامه
تركي : مع السلامه
سعد : هاه بيرجع حمووود
تركي : ايه يقول زوجته صايره دبه
سعد : هههههههههههههههههه قلبي عليها عليا .. والله من تزوجت حمد وانا مرتاااح
تركي : والله شكلها تحبه .. اذكر بعزى ابوي كان الولد مرتاح
سعد : ايه والله وزايد وزنه
فيصل : السسسلام عليكم
ماجد طالع محمد شااافق على اخوه
سعد وتركي ورامي : وعليكم السلام
فيصل : وش فيكم جالسين ماراح تجون
سعد برتباك : وين
فيصل : اليوم ملكة بنت عمي سامي يالله شباب عمي لحاله
تركي انصدم وصار يطالع سعد .. يبي منه اي تبرير ... يبي منه اي كلمه اي شي .. يبيه يضحك يقول لا هالكلام ماااااااصااااااار
تركي : سعد جد بيزوجها
سعد : تركي .. هذا نصييب
تركي انصدم .. الكل عيونه على فيصل وعلى قلبه وهو يقول هالكلام .. ماتوقع احد ابد ان سعد كان يقصد تركي بالكلام
سعد عيونه دمعت على حال تركي وشكله وخاصه انه كان مبسووط : تركي .. اهدى تكفى اهدى
تركي طلع من الاستراحه ... وركب سيارته وصارت ارض تاخذه وارض ترجعه ماعرف وين يروح ماعرف وش يسوي لقى نفسه عند المقابر .. المكان مظلم وموحش .. بس ابوي هناك .. وانا مشتاااااااق لك ابووووي
دخل تركي للمقابر .. جلس عند قبر ابوه .. اول ماجلس حس بشي موحش .. الفراق .. وجلس يبكي ..ويبكي ويبكي ... ليييييين حس انه خلاااص مابقى فييه شي


يبـه شلـونك

يبه شلونك...ملل هالــكــون من دونك ..

يبه شلونك ؟؟وتمضي رحلة الدنيا..

بليا طلة عيونك..؟؟!!

يبه شلونك ؟؟وشلون المرض وياك ؟؟

بعد ماهدك بدنياك..عساها تغمض جفونك ؟؟

تبي تدري عن احبابك ؟؟عن عيون تغنا بك ؟؟عن قلوب دفنها الشوق..واذا جاها الغفا جابك ؟؟

.. يبه امي تخيلك دوم...تغني لك مع القمرا..

يبه واللي خذاك بيوم....خذا بنيتك بكرا..

خذا.. وياماخذا.. وياما..خذا ناس يحبونك

يبه حنا صرنا كبار..توفقنا وتخرجنا..

يبه ماعاد فيه صغار..يموج بهالزمن كل شي..

وحنا ماتموجنا..على ذاك العهد نسري..

نبيع العمر والدنيا..ولا تخلف بنا ظنونك

يبه شلونك ؟؟تبي تدري عن اخباري ؟؟

عن افكاري وتذكاري ؟؟

اشيلك داخلي جمره ..وبعيون الحزن عبره..تغرقني .. وتحرقني..

اشوفك نجمة تجبر..مراعيها .. يراعيها..

واشوفك للرجوله اسم..اذا شد الزمن تقسى..واحلم من معاني الحلم..احسك مقبل بكرى..وعيا لايجي بكرى !!

يبه تذكر زمان مر؟؟
يبه تذكر مجالسنا ؟
مقلطنا ومجلسنا ؟
وحارتنا ومسجدنا ؟
يبه تذكر هدايا العيد ؟
صلاة العيد؟ وبشت العيد؟
يبه تذكر سوالفنا ؟
لاجل هذا ..
وكل هذا ..
اقول اليوم يايبــه ..
ملــــــــــــــل هالكون من دونك
يبه وينك ؟؟ .... ولهت لنظره من عينك .... 
يبه وينك ؟؟ 
اشوفه طوّل غيابك !! ... و من ودّاك .... ما جابك !! 
قالوا ما يدوم الزين !! ... و انا عندي امل للحين .. 
و لكني اعرفك وين !! 
يبه وينك ؟؟ 
عسى الداعي يبه بس خير ؟!! 
عساك بخير .... مداين تكرم لعينك ... 
بس ارجوك علمني ... 
علمني .. يبه وينك ؟؟ 
سألت امي عن رجوعك ... ولا كني اعرفك وين !! 
و قالت .. ما يدوم الزين !! ... و انا .. عندي امل للحين .. 
في رجوعك !! .... يبه بس تكفى علمني .... 
متى رجوعك ؟؟ .... يبه بس تكفى علمني . 
وش احلى من طلوع اثنين ؟؟ 
طلوع الشمس .... و طلوعك 
يبه وينك ؟؟ 
سألت امي ...... غيابك طال ؟؟ 
ولا كنّي اعرفك وين !! 
و قالت مثل ما قالت .. حسافه ... 
ما يدوم الزين ... مع كل هذا صدقني .. انا عندي امل للحين !! 
سؤالي عنك يالوالد .. صار كما الموال 
و اشوفه طال ... والله طال .. 
حزين .. بلحنه و حروفه ... يخاف .. يموت من خوفه ... و قلب ٍ كان اقوى قلب ... ضعف .. من قسوة ظروفه .. 
يبه .. 
ارجوك علمني ... 
تشوف اللي انا اشوفه ؟؟ 
انا اشوفك نهار و ليل ... 
في وسط المجلس تصلي .. و تدعي الرب ييسر لي .. 
يبه .. 
ما عاد بي من حيل .. وين الحيل ؟؟ 
و انا اشوفك نهار و ليل .. مع اني ادري ما ترجع !! 
غريبه .. بعدها تدمع .. عيوني من هموم البين !! .... و ادريبه مكانك وين !! ... مع َ هذا .. ارد و اسأل !! 
يبه .... وينك ؟؟ 
و لا كني اعرفك وين !! شبكت العشر في غيابك ... على راس ٍ كساه الشيب .. و من وداك ... ما جابك .. 
و لا ادري وش يخبي الغيب !! ... و جرح ٍ عذ ّب احبابك .... يبه ..عيّا يخف و يطيب !! 
يبه.. كل جرح في الدنيا .. مصيره بالدوا يلتم ... و لكن البلا من جرح .. 
نزف فرقاك ... بليّا دم !! ... و هذا الفرق في جرحي ... عجز يلقا الدوا دكتور .. انا جرحي غريب الطور !!! 
ينزف ... بس بليّا دم .. و زاد الهم فوق الهم ... و دام انك يبه غايب ... جروح الغيبه ما 
تـلتم .. 
بس عندي امل للحين !! ... و لا كنّي اعرفك وين !! 

يبه .. ذكراك تفرحني .... 
في نفس الوقت تجرحني !! ... لا من جبت في طاريك ... دموعي غصب تفضحني .... 

يبه .. تذكر ليالي الصيف ؟؟ 
عرس الحي .. و رقص السيف ؟؟ 
و كرم قلبك معَ هـالناس .. كل ٍ كان في بيتك ضيف .. 
الا يا حيف .... الا يا حيف .. 
زمن قاسي .. زمن قاسي ... 
اخذ مني بلا رحمه ... اخذ مني اعز ناسي !! 
و خلاّ لي سهر هالليل .. في عيني ضيف .. الا يا حيف !! 

يبه وينك ؟؟ 
تعال و شوف ... 
كبرنا مثل ما تمنيت ... درسنا كل ما حبيت .. نصلي مثل ما وصيت .. و ندعيلك في كل ظروف .. 


يبه وينك ؟؟ 
تعال و شوف .. صحيح الدنيا ما ترحم .. 
تجرعنا التعب انواع ... و لكن الأمل ما ضاع .. 
و انا عندي امل للحين !! ... و لا كني اعرفك وين !! 


يبه تذكر شطانـتـنا ؟؟ 
انا و اخواني و اخواتي ... معانا عيال حارتنا .. 
نلعب في زوايا البيت .. يبه ... والله انا حنيت .. 
لذاك الوقت في وجودك ... الا يا ريت ... الا يا ريت ... 


ترجع .. يا يبه حنيت .. 
حسافه الدنيا ما ترحم ... 
خذت منا سعادتنا ... خذتك بعيد .. و خلتنا !!! 


يبه امي تذّكرنا ... بأيامك قبل ما تروح ... تناديها.. يا روح الروح .. 
تغازلها و تنظر لك .. مثل طفله ... ملامحها عشق مفضوح ... 


في ذاك الوقت .. كنا صغار ... 
معَ هذا ... كنا نغار .. 
عليها .. او بعد منها ... كنا نغار 
نحبك يا يبه ... ارجع .. مثل شمس الفجر .. اطلع 
حزينه الشمس في غيابك .. و نفس الحزن في احبابك .. واخاف الشمس من حزني .. 
تغيب و ما بعد تطلع !! .. يبه ارجع !! ... اذا لي خاطر فـ قلبك .. 
تعال و زورنا بس يوم ... مع انه ما يكفينا .. نشوفك يوم .. نبي حضنك يدفينا .. و نشوفك دوم .. 


لكن قلّت الحيله ... و يمكن مـ البطا ضاعت .. 
و قلنا يوم !! 


يبه سامحني بترخّص ... قبل ينشف حبر الأقلام .. كلامي بعده ما خلّص .. 
و لكن موعد الأحلام .. حان .. 
ولازم اوفي له.. بعد ما ضاعت الحيله .. اشوفك والوعد باكر !! 
اذا فكّر يجي باكر ..!! .. و برجع اسألك وينك !! 


بس لازم تجاوبني .. ترى عندي امل للحين !! .. و لا كني اعرفك وين ..!! 


يبه شلونك ؟



ملل هالكون من دونك
يبه شلونك ؟
وتمضي رحلة الدنيا ... بليا طلة عيونك
لاجل هذا ... وكل هذا ... اقول اليوم يابـيـي 


ملل هالكون من دونك 
.............. 
ماجد : وش السالفه
محمد : تركي وش فيه منفعل لهدرجه
سعد بنظرات كلها الم : لييييه فيصل .. ليييه تكلمت
فيصل : وش السالفه انا ماني فااااهم شي
سعد : تركي يحب عفرآ من قبل انت لاتخطبها ... ولما خطبتها سكت وماتكلم عشانك .. والحين جاي تقوله انها خلاص راحت منه
فيصل انصدم من كلام سعد : ومن قالك اني كنت اتكلم عن عفرآ
سعد بنظرات استفاهم : اجل من ..؟؟
فيصل : انا جالس اتكلم عن مريم .. عمي من قبل اسبوعين كلمني وقالي ان عفرآ رفضت وانه بيزوج مريم .. وبيملك لها الحين ويزوجها مع العيال عشان زوجها يبي يسافر
سعد : وشووووو ... طيب وتركي ويييينه الحين ...؟؟؟




الكل تجمع ببيت ام محمد 
سعد : وييين راح مقفل جوااااله مايرد
رغد : طيب هدي نفسك ... ان شاء الله بتلاقووونه
ام محمد تبكي : ولييييه ماقلت ياسعد انه يبيها
سعد : والله ماكنت اقدر اتكلم خالتي .. تركي كان يبي يخلص المشروع ويخطبها
فيصل : المهم الحين هو وينه
سالم : دورتو عليه بالمخيم
ماجد : ماخلينا مكان
محمد : انا اقول نرجع ندور حول الاستراحه وبالبر
رامي يبكي : محمد تركي صار فيه شي
محمد : مافيه شي والله مافيه شي .. انت عارف تركي ان شاء الله ماراح يصير له شي


ببيت ابو خالد
ابو خالد : وييين راح هالولد
عفرآ : من هو يبه
ابو خالد : تركي مختفي من امس وامه تبكي والكل متجمع ببيتهم ولاهم لاقينه
عفرآ انصدمت وماقدرت تقول شي .. راحت غرفتها وصااااارت تبكي ماقدرت تتمالك نفسها
تبي تتطمن عليييه ... تبي تفهم وش صااااار فيييييه ... هي خايفه تجيه حالة الحمى وماحد يكووون معه

ماجد : هاه محمد لقيته
محمد : لا والله مالقيييته والله اني خايف عليييه
ماجد : دقيقه فيصل جالس يدق علي خلني اشوف اذا لقاه
فيصل : هاه ماجد لقيته
ماجد : لا ولا محمد مالقاه ... ياربييي وين راااح

ثلاث ايام عدت
كان نايم على صخره .. ملابسه مغبره .. شعره مو مرتب .. يدينه وسخه .. والجوع يغتاله .. ماغير يشرب مويه وبس .. تركي .. شاف ابوه قام ..
ابو محمد : تركي ياوليدي .. ليه كل هالحزن .. روووح لعمك واطلبها .. ماراح يردك ..
ماراح يردك
ماراح يردك
ماراح يردك

تركي قام خايف ومفزوع .. الساعه 2 الليل ..
قام وكب سيارته .. وراح لبيت عمه .. وصار يبكي ويصارخ .. جاته حاله هستيريه .. وقف عند باب عمه ..وصار يدق الباب بجنووون .. 
ابو خالد وعيونه كلها نوم : بسم الله من يدق الباب الحين
ام خالد : قووم شوف بسسرعه لايكون صاير شي بتركي
ابو خالد : فال الله ولافالك
ابو خالد نزل تحت وفتح الباب .. لقى تركي طايح ع الارض وجالس يبكي .. يبكي بكل قوووته
ابو خالد : تركي بسسسم الله عليييك وش فيك .. وين كنت طاحت قلوبنا عليك .. بلغنا الشرطه
تركي : عمي ابييييها تكفى يااعمي لاترررردني
ابو خالد وهو يشيله : بسم الله عليك ياوليدي وش هي الي تبيها
تركي : ابي عفرآ عمي ابي اتزوجها .. تكفى ياعمي لاتردني 
ابو خالد : كل هذا عشان عفرآ .. كل هذا تحبها 
تركي بألم : آآآآآآآه ياعمي .. فقدت الراحه بغيابها .. فقدت الصبر بغيابها
ابو خالد : خذها من الحين ..انا موافق وهي ماراح تلاقي احسن منك
تركي من التعب فقد الوعي .. طاااااح على عمه ... كانه كان يبي يرتاح بهالكلمه .. كانه كان يبيها وبس
ابو خالد : سعد الحق علييي
سعد : وش السالفه
ابو خالد : تركي هنا عندي بس تعباان وحالته حاله
سعد : الحين اجيكم

ام سعد : وش السالفه 
سعد : يمه هذا عمي ابو خالد .. لقوا تركي الحمدلله
عليا : حمدلله على سلامته
حمد : وش جالس انا احترميني
عليا : انت نسيت تركي وش سوى عشانا .. والله يستاهل
حمد : سعد لحظه بجي معك وبكلم فيصل بالطريق
سعد : وانا بكلم ماجد ومحمد .. يالله

_____________________________
تجمع الكل ببيت ابو خالد .. وحمد لتركي بالسلامه .. اما الي صار ماحد عرف فيه شي .. الكل عرف ان تركي تآثر من موت ابوه .. وانه يحب عفرآ .. لكن ماحد عرف انه خطبها

يوم الزواج
ابو خالد : فيه مفاجئه ياام محمد لو توافقين
ام محمد ببتسامه : موافقه من الحين
ابو خالد : انا بخطب تركي لعفرآ وش قلتي
ام محمد : كلوووووووووووووووووووش
تركي بفرحه : هذا بدل ماانا اخطبها
ابو خالد بضحكه : اقولهم كيف خطبتها
تركي : ههههههههههههههههه لاتكفى
ابو خالد : والله يشرفني اني اخطبك .. انت رجال ولد رجال
تركي : الله يرحمه ابوي .. تدري انه هو الي قالي روح لعمك
ابو خالد : لانه عارف اني ابيك .. من قبل لايخطبها فيصل
تركي : الحمدلله انها رجعت لي




طبعا بسبب وفاة ابو محمد واللخبطه الي صارت ..صارت الملكه والزواج بيوم واحد .. يعني كل واحد يتزوج ياخذ زوجته ويسافر شهر العسل
تم الزواج على خير وكانت سهره حلووووه
اول شي انزفت سما وزوجها ( الوليد )سما كانت لابسه فستان ابيض عريان من فوق .. وعليه شال فرعوني بالكرستالات .. وطرحه طووويله
تركي وعفرآ ..انزفوا وراها .. كانت عفرآ لابسه فستان جاهز مافصلته لان زواجهم مفاجئ .. بس كانت محليه الفستان .. كان مفتوح من فوق .. وعليه حبال على شكل ضرب من الظهر .. وضيق عليها من فوق وواسع من تحت
تركي : مالقيتي فستان عاري اكثر من كذا
عفرآ : وش اسوي ابوي جابلي ياه
تركي شال البشت منه ولبسها عفرآ عشان تتغطى
عفرآ : تركي مابيه
تركي : اقول البسي .. مابي حد يشوووفك غيري فهمتي
عفرآ انبسطت لانها حست بغيرته .. بس بنفس الوقت سوت انها زعلانه < دلع بنات 
وبعدها انزف سالم والهنوف .. وجلس يرقص مع عمته .. ومع زوجته 
كان فستان الهنوف ابيض مليان كرستالات حمرآ .. مغطى من فوق وواسع بطريقه حلوه .. والطرحه لابسته على طريقه قبعه وشايله باقه ورد جوريه منسقه بطريقه حلوووه
سالم : وش هالحلا
الهنوف انحرجت : عيونك الحلوه
سالم : ياويلي ع المنحرج انا
الهنوف : سلوووم
سالم : آآآآآآه قلبييييي وش قلتي حبيبتي
الهنوف : سلوووم خلاص
سالم : طيب ياقلب سلوووم
وبعدها انزف خالد وساره
ساره كانت لابسه فستان بنفسجي رااايق وحلو لانها ملكه وماراح يتم الزواج لين يخلص خالد الدراسه 
خالد : طالعه قمر
ساره : ولد عيييب
خالد : هههههههههههه وش الي عيب كلها كم سنه وتصيرين زووووجتي
ساره انحرجت وسكتت 
خالد : تستحين مني
ساره : خالد والله لو ماسكت لانادي امي
خالد : هههههههههههههه ياويل حالي عليك





بعد بالزواج 
ريم تكلم بالجوال: ماجد وينك
ماجد : انا عند الرجال
ريم : برجع البيت خلاص الكل رجع ماباقي الا انا
ماجد : خلي حمد ياخذك
ريم : وش حمد ليه ماتاخذني انت
ماجد : انا مو فاضي واقف مع تركي .. يالله ريم بعدين اكلمك
ريم انقهرت من حركاته ... ردينا ياماجد حرام عليك
رجعت ريم من حمد وعليا .. وانبسطت كثيييير بزواج اخوها بس الي كدر خاطرها حركه ماجد .. وطول الطيرق وهي تفكر .. ليه سوى فيني كذا

دخلت البيت وتفاجئت بالي شافته فيه .. شموع على الارض وبكل مكان
ماجدد مسوي لها طريق بالشموع لغرفه نومها .. والزينه بكل جدار .. ورود جافه على الارض والممرات .. وعلى السرير ورد احمر نااعم .. وعليه باقه جوري وطقم الماس فاخر
وعلى الارض طااوله عليها أكل ايطالي .. وورد احمر وشموع .. وماجد لابس ثوبه وشماغ وكاشخ .. وماسك بيديه باقه ورد 
ريم : ماجد انت سويت كل هذا
ماجد : احبك
ريم : من متى وانت هنا
ماجد : احبك
ريم : يعني ماراح تخليني
ماجد : وين اخليك اقولك احببببك .. وماصدقت تكونين بقربي الحين ..
لف عليها وضمها من ظهرها لصدره : ريم .. انا ماعمري حبيت غيرك .. يمكن ظروف زواجنا .. والحادث .. وموت ابوي .. خلاني بعيد عنك ومافهمتك 
صدقيني ماحبيت بهالدنيا غيرك .. ولاحسيت اني بموت لو بفقد حد .. تكفين ياريم خلك معي .. انا مقدر اعيش من غيرك
ريم والدموع مجمعه بعيونها : الله يخليك لي ولايحرمني منك
ماجد : ريم وش هالحلى
ريم استحت ونزلت رااسها
ماجد : اموووت انا ع الي يستحي
ريم : ماجد خلاص 
ماجد : وش الي خلاص انا ماااااصددددقت




ابو حمد استأجر غرفه بافخر فندق للكل .. هديه منه بزواجهم
سما والوليد
الوليد : تدرين سما حبيبتي
سما : وشو
الوليد : كنت اتمناك من زماااااااااااااان
سما باحراج : والله ..؟
الوليد : والله .. من اول ماشفت هذاك الي كان بالمستشفى وانتي عندنا تدريب .. كنت بموووت غيره
سما تذكرت سلمان ..وحست بشي بقلبها .. بس حبت انها تتناسى هالشي ..عشان تكمل حياتها

تركي وعفرآ 
تركي : الله الله الله وش هالزين
عفرآ : توك تذكرت تمدح ..اشوفك بالزواج تهاوش وبس
تركي : وبالله هذا فستان الي لابسته .. طالعه اليدين ..والظهر..والصدر ..ماتحسين فيني حرام عليك
عفرآ : ليه وش سويت فيك
تركي وهو يغمز : جننتيني
عفرآ انحرجت وطالعته بحب : تركي
تركي : ياروح تركي
عفرآ : تحبني
تركي : امووووت فييك
عفرآ بدلع : وماراح تخليني
تركي : لو امووووووت
عفرآ : يومي قبل يووووومك
تركي : لا يومي قبل يووم
عفرآ : شلون اعيش من غيرك
تركي وهو يضمها : الحين اقولك كيف

سالم والهنوف 
سالم : هنوفه
الهنوف : لبيه
سالم : وريني وجهك
الهنوف : وش له
سالم : ابي اشوووفه .. ابي امتع عيني فيه
الهنوف رفعت عينها بحيا 
سالم : يااااوييييل حاااالي انا
الهنوف : ساالم
سالم : لبيه
الهنوف : لاتحرجني خلاااص
سالم : انتي شفتي للحين احراج
الهنوف : هههههههههه وش بتسوي
سالم قرب منها : تبيني اوريك وش اسووي
الهنوف : لاااااااااااا خلاااااص




مرت ثلاث سنوات
ريم جابت توؤم ولد وبنت .. سمت البنت صالح على اسم عمها والبنت ساره على اسم امها
وعاشت مع ماجد في تفاهم وود .. وصار يهتم فيها ومايطلع الا لدوامه .. عرف ان الصداقه صديق يوقف معاك وقت ضيقك 

سعد ورغد جابو بنت وسموها فاطمه .. وولد سموه صالح
عليا وحمد جابوا ولدين وربوهم احسن تربيه
سالم والهنوف ماجابوا عيال ماالله رزقهم للحين بس سالم اتبنى البنت الي كانت نور تربيها وعاشت معهم وصارت نور عين تركي .. صح عفرآ تغار منها ..بس تحبها بعد
اما تركي وعفرآ جابوا ولدين وبنت .. تركي يبي عيال كثااار .. يبي عزززوه له
محمد وملاك جاتهم بنت مع صالح وخالد مجنننه ملاك .. وحلفت اخر مره تجيب عيال
ابو خالد فخور بعياله وعيال اخوانه
فيصل خطب وحده من عيال عم نواف.. وماكان مرتاح معها جلس معها سنتين وطلقها
رامي فتح شركه لحاله ..وصار ينافس شركه ابوه .. وانضبط وصار كفئ .. ويوم افتتاح شركته اشترى له تركي بي ام هديه
خالد كمل دراسته .. وباقي له سنه ويتخرج ويتم زواجه هو وساره .. الي كبرت وصارت بالثانويه العامه ..وللحين تستحي لما يدلعها خالد
ابو حمد حس انه خلااص ماعاد هو لحاله .. عياله حوله واحفاده حوله بعد .. 






خلف الكواليس
ابو سعد بعد ماتركي تهدد فيه وتوعد
بلغ عنه وقبضوا عليه واحجزوه بسبب المرض الي عنده
ام سعد اصرت تكلمه وتوقف معه .. وفعلا ماقصرت
ناصر خلص الكورس .. ورجع واشتغل بشركه رامي .. عشان يوقف معه .. ويفيده بتخصصه 



تمت بحمد الله

