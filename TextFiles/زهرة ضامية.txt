
الجزء الاول

ـــــــــــــــــــــ

ّّ~~معه من كان لي العوض~





:كم تبي
:الي تجيبه

:امسك هذي عشرة اريل ماهنا غيرها
ونزل الشنط
التفت وناظر اللي جالسه
ورى يله انزلي وصلنا
"تفحصت البيت من برى بنظري
شفت بيت متواضع جدا
نزل هو قبلي وفتحلي
باب السياره وانتظرني انزل
نزلت وانا متمسكه بغطاي
خايفه يطيره الهوا
نزل سواق الاجره الشنط
وحطهن عند الباب البني
:ادخلي
وشال شنطه وانا شلت
الشنطه الثانيه
:حياتس الله في بيتس
زهره بحيا : الله يحييك
ابوناصر : تعالي اوريتس حجر البيت
دار بي في بيته ودخلني
غرف البيت وكانعباره عن حوش كبير
وثلاث غرف
ومطبخ بطرف الحوش
حمامين واحد داخل البيت
والثاني في الحوش




معهم من كانو لي الاهل



في بيت مجاور
: يمه يمه
ام فيصل : وهي ترفع عيونها لبنتها جنا ن
:نعم
جنان : يماه جارنا ابو ناصر
ام فيصل : وش فيه ؟
جنان بحماس : شفته مع السطح
ام فيصل بصوت غاضب
: يا عيبااه تويقيين على الرجال في بيته
افرضي احد شافس وش بيقولون
بنات ابو فيصل في السطوح يترززن
جنان بتضيع السالفه
: يمه ابو ناصر دخل بيته ومعه حرمه
ام فيصل بشهقه: ايش حرمه!!
جنان: أي والله ومعهم شنطتين كبار
ودار فيها البيت
ام فيصل ما حبت تتمادى مع بنتها
:بس خلاص
ويا ويلس لو ادري انس وايقتي
من السطوح مره ثانيه يا عوبا
وروحي جهزي العشا
ابوتس لا جاء من صلاة المغرب
يبي العشا جاهز
جنان بتذمر : يمه اليوم ماهو دوري
اليوم دور سلمى
ام فيصل : طيب روحي
قولي لها تجهزه




ابو ناصر طالع لصلاة المغرب
وانا جالسه في غرفة النوم
دارت عيوني على جدران
غرفة النوم الخضرا القديمه
والمطرحه اللي مطبقه في طرف الغرفه
والمخده الطويله الساتان
والزوليه الحمرا المخططه بأسود
وخيوطها متأكله من القدم
كل هذا ما همني حاسه اني في قصر
بصوت فيه نغمة الراحه والفرح
" يالله واخيرا صار لي
بيتي الخاص الحمد لله
فتحت شنطتي الاولى
شفت ملابسي الجديده
وتحسستها بسعاده
اول مره يكون عندي شي جديد
سعيد ه انا بحياتي هنا
على انها اول ليله لي
بس حاسه ان الجاي
احلى ان شاء الله



*********


معهم من كانو ا الجيران والاصحاب
؛
؛


في بيت مجاور اخر
:ستي بتقولك هاتي من الحلاوة
اللي جابها البارح ابويا
مهجه : روحي قولي لستك
ان ابوكي ما جاب حاجه البارح
يظهر انها خرفت
فتو بتعجب : ياماما تبغي اقول
لستي هادا الكلام
مهجه واقفه فوق الغساله
وبصوت ساخر
: ايوا يا حبيبتي روحي
راحت فتو وبكل براءه الاطفال
: ستي ستي
امي تقولك ابويا ماجاب
حاجه يظهر انك خرفتي


انتفضت ام امجد وبكل ثقل وزنها
الثقيل قامت من سريرها
واستندت على عصايتها وببطئ
وهي تعدل طرحتها البيضا على راسها

: فينها امك يا فتو
امك بنت الاصول
انا خرفت والا هيا
مخبيه الحلاوه عني
فتو : امي في الحوش
تغسل الهدوم
ام امجد : يا مهجه
يامهجه
فينك يا بنت اخويا
انا خرفت انا تقولي
عني هادا الكلام
الحق مو عليكي الحق
على ولدي
اطلب منو الحاجه
وبدل ما يديني هيا ...
مهجه قاطعت عمتها
: يا عمتي يا عمتي
اشبك تصرخي فيا
ولدك ماجاب حلاوه
والله ماجاب
يعني انا حخبيها عنك

ام امجد ترفع عصاها
في وجه مهجه : اسمعي
حركاتك وصوتك العالي
ما حيخوفوني
انا عارفه انك تبغنيي ازعل
واروح عند بنتي مريم في الطايف
بس بعينك
هادا بيت ولدي
ما حطلع منو الا على قبري سامعه
مهجه :ترفع عيونها على فووو ق
وتاخذ نفس وتخرجه
وب عقل وطولة بال
: اللهم طولك يارووح انتي
يا عمتي ظالمتني والله
انا ولا لحظه فكرت بالهرجه هادي
دخل امجد من باب البيت وكالعاده
سمع صوت امه وزوجته العالي
: ايش بكم ايش الهرجه
مهجه بتعب : تعال وقل لعمتي
انت جبت البارح حلاوة والا لا
ام امجد بصوت عالي : تعال يا ولدي
ونزلت عينها على الكيس اللي مع ولدها
: ايش هادا اللي معاك ؟
امجد ب ابتسامه : هادي الحلاوه
اللي تحبيها يا امي
مهجه ب فرحه شفتي
يا عمتي انك ظلمتيني
ام امجد ب ابتسامه خجوله
: سا محيني يا بنتي
انتي عارفه اني ست كبيره
واحيانا عقلي يفوت
مهجه في نفسها " احيانا
دايما تفوتي والنتيجه علقه على راسي
: عمتي الله يخليكي
لنا انت بركة هادا البيت وانا ما ازعل منك
فتو : ستي اديني من الحلاوه
ام امجد تمد يدها داخل الكيس
وتعطي لحفيدتها حلاوتها المفضله
امجد يغمز لمهجه ويهمس له "ا شكرا
ممتن لها لتحملها عمتها الكبيره
النسايه والصعبه في التعامل



في المسجد
السلام عليكم ورحمة الله
السلام عليكم ورحمة الله
انفضت جماعة المصلين
وفرغ المسجد الا من بعض الرجال
: ابو فيصل استنى شوي
:هلا ابو ناصر
وتبادلو السلام
ابو فيصل : ما شاء الله غايب من كم يوم
وينك ياجارنا
ابو ناصربوجه معبس ومهموم
: رحت يم العم ناصر
وبكل هم نطقها "" وحلف الا يزوجني

وزوجني البارح

ابو فيصل تفاجأ باللي قاله
جاره بس فرح بنفس الوقت
: مبرووووك تزوجت
عل البركه منك المال ومنها العيال

ابو ناصر بهم : الله يسامحه ورطني
والا انا وين والعرس وين
ابو فيصل حاول يغير من نفسية ابو ناصر

:لا ياخوي لا تقول كذا يمكن يكون
هالزواج خير لك تفاءل بالخير
ابوناصر بعدم اقتناع هز راسه
:يمكن
ابو فيصل ترى عشاكم عندنا بكره
ابو ناصر : ماله داعي يا بو فيصل
ابو فيصل : العشا ماهو لك العشى للعروس
خلها تتعرف على ام فيصل والبنات
ابو ناصر بتفكير
( أي خلها تعرف على ام فيصل وبناتها )
:خلاص تم بس لا تكلف الله يرحم والدينك
ابو فيصل : ما علينا من هالكلام
شلون ناصر ال...
ابو ناصر: بخير يا سبحان الله صار
نسخه من ابوه
الله يرحمه يوم شفته دمعت عيني غصب


















ــــــــــــــــــــــــــــــــــــــ

رجعت بي الذكرى لذاك اليوم اللي تغيرت فيه حياتي

: زهره العمه ام ناصر تبيتس
زهره تركت الي في يدي
ولبست منديلي على شعري
ورحت بسرعه

العمه ام ناصر هي اكبر زوجات
ابو ناصر التاجر
وهي اللي تتولى امور البيت ومن فيه
من عبيد وخدم
دقيت الباب ودخلت

"السلام عليكم عمتي طلبتيني
ام ناصر جالسه على كنب وثير
ولابسه ثوب مزموم من تحت الصدر
ويدها تملاها الاساور الذهبيه
12 اسواره من النوع الثقيل
وخاتم بفص ازرق
وسلسال حلبي معلق بنحرها
ينتهي بتعليقه ضخمه معشقه بأالماس حر
شعرها مفروق بالنص ومغطى بطرحه حرير
بكل طيبه : تعالي يازهره تعالي اجلسي جنبي
وبنفسها تقول" الله يصلحك ياناصر
وش لون اقولها هالخبر
وياربي مالقيت الا ابو ناصر !!
زهره بحيا جيت وجلست جنبها
ام ناصرتحسس خاتمها
بيدها وتفره يمين يسار
: كم عمرتس الحين يازهره
رديت بحيره : والله مدري كم عمري ياعمه
ام ناصر با ابتسامه رحيمه وبتفكير عميق
: اممم انتي يازهره يوم يتوفون اهلتس
كنتي بعمر خمس سنوات
والحين كملتي عندنا ثلاثين سنه
"زهره ابتسمت وبنفس الوقت
خفت قلبي نغزني من هالكلام
مادري ليش
ام ناصرتكمل مهمتها الثقيله على نفسها
: اسمعي يازهره عمتس ناصر زوجتس


" شهقت ودمعت عيني عارفه اني ماأقدر

أعارض او حتى أبين اني معارضه

او حتى أسأل عن اللي زوجوني له
ام ناصر حاسه بالذنب
وبتقوم بواجبها على اكمل وجه
مع بنتها اللي ربتها
: مبروك يا زهره ومهرتس
وجهازتس على عمتس ناصر

لا تخافين انا بجيبلتس
اللي تبين واكثر

" مسحت عيوني وبخضوع
ابتسمت
: الله لا يخليني منكم يا عمه

ام ناصر:يوم الخميس بتروحين مع رجلتس

بنسوي لتس عرس ونفرح فيتس

صعقت " بعد بكره عرسي


بعد بكره عرسي


نبضات قلبي تتسارع


واحساس عجيب اول مرره احس فيه

ــــــــــــــــــــــــــــــــــــــــــــــــــــــــــــ ـــــــــــــــــــــــ








ابو فيصل منسدح على فراشه
وبنته تهمز رجوله
وام فيصل ترتب وعقلها
في الحرمه اللي
شافتها جنان مع ابو ناصر
ياترى منهي
اللي اعرفه ان ابو ناصر
ماعنده احد يزوره كانت حصه
الله يرحمها
هي اللي دايم تجيه هي وبناتها
:ام فيصل
:يماااه
انتبهت ام فيصل من افكارها
على صوت جنان
" يمه ابوي من اليوم يكلمس
وانتي مسرحه
ام فيصل تبسمت باحراج : هلا يابو فيصل
ابوفيصل : اقولس ترى ابوناصر تزوج
ام فيصل بتعجب :ماشاء الله تزوج تزوج !!
ابو فيصل ضحك
:ههههاي والله تزوج ويقول
ناصر ال.... زوجه غصب
لو تشوفين وجهه تقولين ميت له احد
ام فيصل ناظرت بنتها جنان
: يمه خلاص روحي نامي
وسكري الباب وراس

طلعت جنان وهي ما تبي
تطلع تبي تعرف تفاصيل
زوااج ابو ناصر جارهم

كملو كلامهم ابو فيصل
وام فيصل وعلمها بعزيمته
لهم بكره ورحبت وهلت ام فيصل بضيوفها
وانحل لغز الحرمه اللي
كانت مع ابو ناصر
بالنسبه لام فيصل


ــــــــــــــــــــــــــــــ
:تعالي يمه
: مانمت يا ولدي
: لا والله ما جاني نوم كنت افكر بابو ناصر
احس اني تعجلت يوم زوجته زهره
ام ناصر جت وجلست جنبه
وهي تبي تهون عليه

الزواج وصار وماله داعي الكلام فيه


: لا تعجلت ولا تفكر فيه
انت سويت فيه خير
خله يمكن الله يرزقه بولد
وزهره بعدخلاص
خلها تشوف حياتها بعيد عنا
هالبنت طيبه مرره
والبنات هنا اخذات حقها
وهي ولا عمرها اشتكت
مسح على وجهه
:يارب ما اكون غلطان
بس اليوم الصبح وهو جاي
يودعني حسيت انه مهموم
اكثر منه فرحان
ام ناصرلوت فمها بسخط
: ماعليك منه من يوم كان يشتغل
مع ابوك
وهو كذا معبس وشايل هموم دنيا

الا انت وش اللي خلاك
تزوجه زهره بالذات


ناصربكل صراحه
: ام خالد ابلشتني تقول زوجها
زوجها وما فكت عني الا يوم
علمتها اني زوجتها

ام ناصر بغضب وبنقمه
على ام خالد(شريفه
: الله يصلحك صحيح اني ابي
زهره تزوج
بس كان علمتني
عن شريفه وزنها عليك
ام ناصر تفرك يدينها ببعض
:اه يالقهر من يوم دخلت
شريفه هالبيت وهي حاطه نقرها
من نقر زهره المسكينه
ناصر حب راس امه
: يمه خلاص تكفين
انا حاس بالذنب
من ناحية ابو ناصر
لا تشيليني هم زهره بعد

ام ناصر وقفت بتطلع من الغرفه
: ادعي ربك ان زهره تتقبل ابوناصر
وترضى بالعيش معه وعسى ربي ييسر امرهم

_______________________________



كح كح
شهق بقوووه وهو يكح
ركظت زهره
تعطيه كاس ماء
زهره : سم اشرب
ابو ناصر :كح كح
اخذ الكاسه وشرب
ورجع انسدح بفراشه
زهره
" واقفه عند رجوله وأ تأمل
هالانسان اللي قدامي
نا يم من بعد صلا ة ا لعشا ورفض
يتعشى من السندويشات اللي جابهن لي
حاولت ا نام ما قدرت البيت حار
وما فيه الا مروحه وحده
في سقف الغرفه
ومزعجه تدوور
ولها صرير مزعج

منسدحه بفراشي اللي في طرف الغرفه
غمضتعيوني بس مع التفكير
ترجع تفتح
واخر شي قررت اني اجلس
وجت عيني على وجه ابو ناصر
"نايم وشكله تعبان اكيييد بيكون تعبان
رجال كبير
و بتفكير عميق
" ياترى كم عمره
"اممممم يمكن يكون عمره 60 سنه
كح ح وقطع عليها كحت ابو ناصر
ــــــــــــــــــــــــــــــــــــــــــــــــــــــــــــ ـــ


اوهوه علينا ايش بك يا حرمه
اهجدي خلينا نعرف ننام
مهجه: خبطته على كتفه لا تقلي
حرمه انا ليا اسم
وبعدين انا ابغى اعرف
من فين جبت الفلوس
دحينا تقلي
احمد ببرووود
: بعت السياره
مهجه طلعت جنونها
: اش اش اش بعت السياره
واحنا كيف حنسافر لجده
انت عارف كم باقي على اجازة الصيف
احمد بعصبيه : ايوه بعت السياره خلاص
والسنه هادي جالسين ما حنسافر
مهجه فصلت اسلاك عقلها
وتخصرت
: نعم نعم ماحنسافر ليه يا خويا
حسافر يعني حسافر
والا شاطر تسفر امك كل سنه
رجلي على رجل عمتي
زي هيا ماحتروح انا كمانا حروح زيها
امجد صوته بدى يعلى
: يا حرمه اهجدي وعيب
ترفعي صوتك عليا
مهجه بعدم عقلانيه
: حرفع صوتي وامد يدي كمان
لو لزم الموضوع
امجد رد عليها برد واحد
: كف قوي على وجهها
مهجه ردت عليه بكف
بس هو مسك يدها ولواها ورى ظهرها
:تمدي يدك اكسرها لكي واعلقها
في رقبتك سامعه يابقره
مهجه رفعت صوتها بالصراخ والشتم
:انا بقره يارمه انابقره ياعرة الرجال
وتبادلو الشتم والسب وبالصوت العالي
وما راعو مشاعر الجيران
ــــــــــــــــــــــــــــــــــــــــــــــــــــــــــــ ـــــــــــــــــــــــ



سلمى وهي تسد اذنها
: وش هالازعاج
والله ما يستحون كل كم ليله كذا
عيييييييب عليهم هو يضرب
وهي تصرخ
وهو يسب وهي ترد عليه
تعبت والله منهم
هناء تتمسخر :لا واللي ادهى وامر
لا جت زياره عند امي
تقول يابنات صوتكم يوصل لعند
غرفتنا انا وجوزي ابو فتوو
جنان : هههههه من زينه
عاد ابو فتوووو
اللي لا كشخ كشخ لبس
وزار وفانيله علاقي
سلمى وهناء بضحك مشترك
: ههههههههههه
سلمى : والله ما أرحم الا الضعيفه بنتهم
كل ما تضاربو جت عند ابوي
تستنجد فيه

هناء :خخخخخخ
ما انسى يوم يجي
عبد الله وعمي
يخطبوني ونامو عندنا


سلمى قطعت عليها كلامها
: اييييه ذيك الليله يا فشيله بس

هناءوخجل فعلي وهي تسترجع الموقف : والله فشيله صدق
وقفت عند باب المقلط وتصرخ
يا عميابو فيصل الحق
ابويا ضرب امي والسبب ستي
وانا اجر فيها ابيها تتحرك من قدام الباب لايصحووون
وهي ماشاء الله عليه مثبته رجولها بالارض
سلمى وجنان : ههههههههه
هناء : ويا فشيله عبد الله
بعد ما تزوجنا بفتره
يسألني وش سالفة البنت
اللي كانت تستنجد بعمي ابو فيصل


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


السلام عليكم ورحمة الله وبركاته



يسعد مساكم



الجزء الثاني



ـــــــــــــــــــــــــــــــ






مع صياح الديك واشراقة شمس الصباح





كان يمارس عادته الصباحيه





تجهيز القهوة





كان مايشرب قهوة كثير بس




يحب يسويها يتسلى فيها





شال دلته وفنجاله وتوجه




لفراش تحت نخلته اليتميه




اللي تتوسط حوش بيته





جلس وصب لنفسه فنجال




شرب فنجاله الاول





وارتكى وجالت عيونه في بيته وتفاصيله





وركز على شباك غرفة النوم





" ( ياربي شسوي بهالمسلمه اللي




بلاني فيها عمي ناصر ))




ما يعرف عنها شي غير اسمها




وانها يتيمه ومربيتها العمه ام ناصر





رفع بصره للسما ودعا




من كل قلبه




" يارب يارب انت اعلم بحالي




يارب استر علي قبل مماتي







زهره





"وعيت من النوم




وكل عظمه تشتكي وتصرخ من الوجع




بحياتي ما نمت على الارض




انا لازم اقوله يشتري لي سرير





ما اقدر على كذا





دخلت الحمام وتوضيت




واحساسي بالذنب عظيم




تأخرت بصلاة الفجر




والسبب سهرتي مع المروحه




اللي تسولف علي طول الليل




لا انا اللي نمت ولاهي اللي بردت علي





صليت




ورحت فتحت شنطتي




وطلعت لي جلابيه خفيفه




أتبرد فيها بهالصبح الحار





وغيرت وطلعت اتشوف وينه




عريس الغفله زين الشباب





شفته جالس تحت النخله




وعنده دلته




زهره : السلام عليكم




: ابو ناصر : وعليكم السلام





"سكت ما دري وش اقول





ابو ناصر يناظر في كل مكان




الا انا




فجأ ه نطق ابو الهول




قصدي ابو ناصر




: الليله عشانا عند جارنا ابو فيصل





بعد صلاة العشا تكونين جاهزه





تبسمت وقلت : طيب ان شاء الله





ورجع الصمت مرره ثانيه






رجع نطق ابو الهول





ابو ناصر: جيبي لتس فنجال




عشان تقهوين





رحت ودخلت المطبخ




وصعقت من منظره





مطبخ قديم مافيه حتى دولاب





هوحوض المغسله الحجر





وعليه المواعين مجمعه





جلت بعيني ادور فنجال قهوه





لقيت فنجالين وكلها مشطبه اطرافها






لقيت كاسة شاي وغسلتها





ورحت عند ابو ناصر بالحوش






ناظر الكاسه اللي في يدي





وسألني ما لقيتي فناجيل قهوه





"الا لقيت بس مشطبه وانا ما اشرب بفنجال مشطوب





هز راسه




وبنفسه " بدينا من الحين بتطلع عذاريبي بعينها الله يستر"






"ومديت يدي اتناول من الدله





عشان اصب لنفسي





حلف علي " والله ما تصبين





انا اصب لتس





غصبا عني ارتسمت على وجهي




ابتسامه عريضه





والله ابو الهول ذرب




" اول مره بعد كذا انا اقهويك






سألته




" تحب قهوتك الصبح بدري كذا




" ابو ناصر




أي اصلي الفجر واقعد بالمسجد الى الاشراق





واجي للبيت واتقهوى تحت هالنخله





" طيب متى تبي فطورك؟




ابو ناصر :مع القهوه والا بعدها بشوي





ساد الصمت





مدري ليش ماخذه راحتي معه




اسولف واتحرك شعور بالراحه وانا معاه هذا اللي حاسته يمكن عشانه رجال كبير




يمكن ملامحه السمحه هي اللي مطمنتني




ودي انه يتكلم يعلمني




عن نفسه شوي





رشفت رشفات من قهوتي





فجأه قام من مكانه




وطلع ساعته من جيبه الفوقي





وتأملها دقيقه





كأنه يدقق بالوقت





" اسمعي يا....




رديت بسرعه وانا اوقف قدامه




" زهره اسمي زهره





رد ابو ناصر " معليش انا نسيت اسمتس





ما تعودت ومع الايام ما بنسااهان شاء الله





تردد شوي وبعدها قال :




اسمعيني




انا عارف ان البيت خرابه وقديم





وما ينفع للسكن




وانتي متعوده على عيشة القصور




بس انتي شوفي





وش تبين تغيرين وانا





اوديتس للمحلات ونشتري اللي تبينه






"ابتسمت بامتنان له




" شكرا يا بو ناصر




متى ما تبينا نرووح انا جاهزه





انا شفت المطبخ يبيله اشياء كثير






وبعد غرفة النوم محتاجين سرير




ابوناصر بقلبه " هه تبي سرير اول البشاير





وانهى الكلام بقوله




:خلاص باكر الصباح




ان شاء الله نروح وخذي




كل اللي خاطرتس




تشترينه





والحين اسمحي لي بطلع





تبين شي من برى





" سلامتك بقوم اشوف ايش ناقص البيت





ـــــــــــــــــــــــــــــــــــــــــــ






: يا بوي الله يخليك لي افهمني انا




ما جلست هنا كذا




انا قاعد اخذ خبره




وللحين باقي لي الدكتوراه




ناصر : اقولك معك لين اخر هالسنه




تنهي امورك وتجي





خالد: يابوي الله يرحم والدينك




اسمعني انت ليش تبيني ارجع




فهمني بس




ناصر بصوت حازم: تجي يعني تجي




خلاص كم سنه وانت بعيد




ومن دون اسباب ترجع





يله مع السلامه





وقفل ناصر التلفون




والتفت على زوجته شريفه وبنبره شديده




: شوفي من هالحين اعلمتس




ما اقبل أي واسطه له يرجع يعني يرجع




شريفه وهي تنفخ على




اضافرها الطويله الملونه باحمر





:ياربي وش فيك على هالولد




خله علامك مستعجل عليه





للحين ما خلص دراسته





ناصر يتلمس جيوب ثوبه وهو واقف: انا ابيه يرجع ابيه جنبي ابيه يتزوج





راح عمره وهو يدرس





بضحكه : هالحين كل هالصجه




عشان تبيه يتزوج






شف ياناصر الزم ما علي سعادة ولدي





وهو سعاد ته ومطلبه دراسته لا تنكد عليه





طلع من الغرفه وهي تلحقه





ناصر: ممكن اتغاضى عن رجعته لو تزوج





شريفه : لوت فمها ما اعتقد بيوافق بس ببلغه بشرطك




ناصر :انا رايح للمكتب وفي الليل عندي عشا عمل






شريفه رجعت لغرفتها وجلست تتفرج على التلفزيون





"اكييييد بيمر العجوز امه ويبلغها بمستجداته





كالعاده





ــــــــــــــــــــــــــــــــــــــــــــــــــ ــــــــــ ــــــــــــ






خالد بيأس " ياربي من ابوي




ماهو قادر يفهمني




انا ما ابي ارجع هالحين يعني كل هالسنين وانا هنا ادرس من يومني بالمتوسط ولا عمره احتج او اعترض يجي هالحين يوم وصلت لاهم مرحله




(الدكتوراة )ولا تخصصي دقيق ومهم وماهو موجود باي مكان





انا لازم ارجع اكلمه





انسدح وحط يده على عيونه بيستعد للنوم





دق تلفون البيت




" ياربي منهو المزعج اللي داق على هالوقت





رفع السماع : الوووو





ام خالد" السلام عليكم خلوودي بعد عمري





خالد فز من سريره وجلس " يا هلا وغلا بام خالد اللي لا سمعت صوتها تهون علي الدنيا بكل ما فيها من مشاكل




ام خالد بحب وبحنان : شلونك ابوي شلون دراستك




عساك مرتاح




خالد تنهد من اعماقه : يمه انا بخير




الحمد لله بس اكييد عرفتي ابوي وش طلب مني





ام خالد بضحكه بارده : اي دريت اصلا يكلمك وانا عنده




شف هو يبيك ترجع ومصر على رايه




خالد يشد شعره ويصر على اسنانه : يمه والله حرام يعني هالحين يومني قربت احقق حلمي يبني ارجع




وبيأس: شجاه علي ما عمره تكلم معي بالاسلوب وفجأه طلبه ذا





ام خالد: اسمع قبل شوي كلمته وعرفت ليش يبيك ترجع




خالد بلهفه لمعرفة السبب : لييييييش




ام خالد:يبيك تزوج




خالد بابتسامه باهته : يمه من صدقتس الحين هذا كلام ابوي والا كلامتس




ام خالد بحب وبتملك : انا يا خلودي ودي انك تتوفق في حياتك وتكمل دراستك والا الزواج وغثاه لاحق عليه " وبقلبها هو انا مجنونه ازوجك عشان تاخذك بنت ابليس عني





خالد: يمه يعني ابوي لا تزوجت بيخليني اكمل دراستي هنا





ام خالد بنرفزه : ايه هذا شرطه بس انت ما عليك منه سوي اللي براسك مصيره بيرضى





خالد: يمه حبيبتي انتي وابوي اهم واغلى من خلق ربي ورضاكم عندي اساسي وسبب توفيقي من الله




ام خالد بخوف وبهمس: يعني بتوافق على طلب ابوك




خالد بحيره : مدري يمه افكر واكلمه واشوف وش بيقولي





ام خالد بخيبة امل عارفه انه في النهايه اكيد بيرضخ لرغبة ابوه : شف انا معاك واعرف اني ما يهمني بالدنيا غيرك انت واختك





ــــــــــــــــــــــــــــــــــــ




"يمه وين رايحه





ياولدي الليله فيه عشى عند بيت ابو فيصل




وتوها دقت ام فيصل تعزمني




حسين:يمه هالحين تبين تروحين





وهو يناظر الساعه




يمه الساعه 3 الظهر باقي شوي ويأذن العصر





ام حسين وهي تغطي وجهها : عادي ام فيصل متعوده علي اجيها بأي وقت




حسين يهز رأسه بيأس " مستحيل امي تقر ببيتها مستحيل





بعذر ابوي تزوج عليها




ـــــــــــــــــــــــــــــــــــــ





دخلت مثل العاصفه الهوجا





يمه شوفي لس حل مع ام حسين




" ام فيصل تشرف على تجهيزات العزومه




: جت ام حسين




سلمى بتأفف ايه جت العله




ام فيصل : عيب يمه ام حسين اكبر مني




سلمى وبصوت فيه ملل:




عارفه بس تراني طفشت منها كل ما شافتني




تدعي علي بالموت




ام فيصل جت جنب سلمى وبحنان : يمه تراها ما تقصدس




تقصد طبينتها




سلمى : ادري بس تراعي مشاعري مو كل ما شافتني " تغير صوتها مثل ام حسين وتقلدها "" يعلتس الموت يا سلمى يا علتس ما تهنين بمنامتس ولا زادتس




ام فيصل : خلاص مادام عارفه طنشي وارتاحي




فجأه طبت عليهم ام حسين المطبخ وشافت سلمى وبدت موشحها لا تذكرت طبينتها : عساتس للموت يا سلمى






طلعت سلمى وهي تتأفف بصوت عالي




وام حسين تتبعها بنظرها وبكل براءه تسأل ام فيصل : وش فيها بنتس تنافخ




ام فيصل : ههههههههه




خفي على بنتي كرهتيها اسمها





ــــــــــــــــــــــــــ





"ياربي من هالحاله




اذن العصر وعريس الغفله ما شرف





وين راح وتركني




قمت وصليت العصر




وبعدها رحت لشناطي ادور وش




بالبس الليله بعشى جيراننا





فتحت الشنطه وشفت فستان زواجي




"هههه




رفعته قدام عيوني




وتحسست قماشه الوردي




بالله ذا فستان عرووس




يفشل




مدري منين جابته العمه شريفه




" ما انسى وجه عمتي ام ناصر يوم شافتني وان لابسته





ام ناصر بتساؤل : زهره وش هاللي لابسته




ناظرت بالعمه شريفه ابيها تتكلم




ناظرتني وقرصت عينه بتوعد لي لو تكلمت




" بالله وش تبيني اقول مدري شقول العمه شريفه للاسف تكرهني وبكل وضووح ما تجاملني ابدا




درت بفستاني اتباهى فيه وكأنه اجمل فستان




: شرايس يا عمه بالله مو حلو يجنن




علي صح




ام ناصر على بالها الفستان من ذوق زهره : يا ماشا الله وش زينه عليتس وبوست خدودي وحشرت بكفي شي مدري وشهو




انا صكيت كفي عليه بقوووه عشان ما تشوفه العمه شريفه





وجلست انتظر مباركة البنات




********


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الثالث


ـــــــــــــــــــــــــــــ



من بعد صلاة العشاء




"ياربي هذا وين راح



ماسكه عباتي وجالسه



انتظر ابو ناصر



قلق والله



اكيييد انه ناسي



اني في البيت استناه



قمت احرك رجولي شوي


احسها تخدرت من كثر


ما جلست وانا انتظره



وقفت عند مراية المغسله

0
اتفقد روجي وكحل عيوني



اتأمل ملامحي السمرا


برضا اول مره اشوف


نفسي حلوه


يمكن عشان نفسيتي مرتاحه



سمعت صوت الباب وهو يفتح


وشفته يدخل


ابو ناصر


"السلام عليكم


رديت عليه


" وعليكم السلام وينك


وين رحت


الله يهداك قلقت عليك


ابو ناصر بحرج


" معليش السموحه


تعطلت السياره علي


رديت عليه "اهم شي انك بخير


ابوناصر يتهرب بعيونه عني


" جاهزه


رديت عليه : ايه جاهزه


ابوناصربعجله


: دقيقه بغير ثيابي


ودخل داخل البيت وانا انتظره


بالحوش والنسمه تلعب
\بشعري


دقايق طلع ابو ناصر


وهو كاشخ كشخة شيبان



" يالله كتمت ضحكتي


يا حليله كاشخ والله


لابس ثوب بني بعز الصيف


ووبشت بنيه وشماغه البرتقالي


طبعا كله مجعد وغير مكوي



" يله مشينا نطقها


وهو يمشي قدامي


"تأملته وتعجبت هذا من صدقه


يبي يروح للناس على هالشكل



"ابوناصر ليه ما قلت


لي اكوي لك ملابسك



عطنياها خليني اكويها



ابو ناصر:بعد نظره سريعه على ثيابه


"ماله داعي تأخرنا


على ابو فيصل


امشي امشي



وطلعنا من البيت


ـــــــــــــــــــــــــــــــــــ








هناء يا هناء



علامتس ما تردين


هناء بنص ابتسامه " هلا ام حسين


امري وش تبين


ام حسين ترفع فنجال القهوه


: جديده هالفناجيل


اول مرره اشوفها


متى شريتوها


ما شفتها قبل كذا


سلمى بصوت حاد


ترد على ام حسين


: أي جديده وش عندس


هناء وهي كاتمه ضحكتها


: سلمى عيب عليتس


سلمى : وانا صادقه لازم


تعرف عن كل شي



ام حسين رشفت فنجالها كله


وناظرت سلمى " سليم


هاتس فنجالكم ما نبيه


وحذفت سلمى فيه



سلمى تفادت الفنجال


اللي طاح وارها


والحمد لله ما انكسر


سلمى مصعوقه من حركة ام حسين


" وتهمس لهناء: شفتي شفتي


انها مجنونه انا قايله لكم


هناء انفجرت ضحك


"تحب المعارك والمناوشات


اللي تدور بين ام حسين واختها سلمى


ههههه" سليم" ههههه


وهي تحط يدها على بطنها


: اه حسبي الله عليكن انتن الثنتين


والله حاسه اني بولد من كثر الضحك ااااه


سلمى كشرت زعلانه من ضحك هناء


" والله ما فيه شي يضحك


هالحين انا اعاني منها


وانتي تضحوكين


ام حسين زادت عليها


: يا علتس للجدري ياسلمى


هناء زااااد ضحكها وطفرت


عينها بالدموع :ههههههههههه


ام حسين بظرافه


" سليم يامي صبي لي فنجال



سلمى وهي طفشانه منها


: ابشري ا م حسونه


من عيوووني


وهناء مستمتعه على الاخر


بالمشهد الكوميدي


ـــــــــــــــــــــــــــ








دخلت جنان المطبخ وهي


شايله ريم بنت فيصل


: يمه شوفي من معي


ام فيصل بابتسامه عريضه


" يا هلا والله بريومه


واخذت حفيدتها من جنان


"وين امها


جنان " في غرفتنا تنوم دحومي



بعدها بلحظات طلت عليهم


منيره زوجة فيصل


: السلااااام عليكم


انا جيييت


وسلمت على خالتها ام فيصل


: وحبت راسها


معليش يا خالتي سامحينا تأخرنا


بس دحومي مسخن وتونا


راجعين من المستشفى


ام فيصل : يا قلبي عليه علامه تعبان؟


منيره: ابد روشته وجى


تحت المكيف واخذله لفحة هوا


على كيف كيفتس


ام فيصل : ادهنيه بفكس ويطيب


احسن له من هالادويه


منيره توافق خالتها بالكلام


: ابشري ياخاله اصلا الفكس


دواء لكل شي


جنان بقرف : وع مدري شلون تستخدمونه


ام فيصل بصدق : الله يرضى على من سوااه


يامااا دهنتس فيه وانتي تونين من الحمى



جنان :يماااه كاني سمعت صوت


الباب يندق برووح افتح


يمكنها العروووس


جنان فتحت الباب لقت


ام امجد ومهجه وبنتها فتو



دخلت ام امجد بعد ما حشرت نفسها


في باب البيت



السلام عليكم يا بنتي


وجرت جنان لحضنها تسلم


وتبوس بحراره كانت ام امجد


تحب جنان وتشوفها من ألطف البنات



جنان خجلانه منها


: هلا والله خالتي ام امجد الله يحيكم


تفضلي وهي تسحب نفسها من حضن ام امجد



مهجه واقفه على الباب تنتظر دورها


: يالله يا عمتي ادخلي انا واقفه في الشارع


ام امجد وهي تتحرك على مهلها


وعصاها في يدها:


: اصبري اصبري اشبك


حتدخلي بس خليني املي


عيني من حبيبة قلبي جنان


والا ما عندك صبر



تنفست مهجه بعمق


وهي تحاول تهدي نفسها


وواخيرا افسحت لها


عمتها المجال ودخلت



:عمتي الله يخليك لينا


اناحفطس من الحر وانا مغطيه


وتمسك جنان وتضمها وتسلم عليها


بحراره فهي تستلطف جنان ايضا


مهجه بفضووول شديد:


جنو يا عسل من عندكم


جنان بابتسامه خجوله


: ما احد جى الا ام حسين


عبست مهجه وجهها " بس


جنان : منيره موجودة


مهجه : كويس في غير العجوزه


ام حسين


جنان حطت يدها على فمها تكتم ضحكها



بعدها بدقائق


دق باب البيت وفتحت سلمى


: دخلت زهره ورحبت بها سلمى


اشد ترحيب


و جت ام فيصل وهي ترحب


وتهلي بضيفتها


ياهلا والله ياهلا وغلا



زهره " طلعنا من بيتنا ومشينا


عن يسار البيت كم خطوه


وقفني عند باب الحريم


ودق الباب ووقف بعيد



ويوم شافني دخلت راح



دخلت بيت ابو فيصل واستقبلتني


اول شي بنت شابه



ماشاء الله عليها من اجمل


ما شافت عيني


بسم الله عليها


ورحبت وهلت فيني وبعدها


جت حرمه كبيره بوجه سمح


وطول معقول وصوت دافي


من شفتها ارتحت لها وحبيتها



واخذت بيدي ومشت معي لجلسة الحريم


عرفتني على الجالسين وقالت


: هذي ضيفتنا عروسة ابو ناصر جارنا


قامن الحريم ودرت اسلم عليهن


الصراحه كلهم وجيههم مرحبه


والابتسامه كانت الميزه للمجلس


ودقايق دخلت علينا بنتهم الكبيره هنااء


وكانت مسكينه


يالله تمشي من ثقلها شكلها


والله العالم تنتظر ولادتها باي لحظه


سلمت علي ورحبت فيني بحفاوه



مر الوقت وانا بينهن


وكانت جلستهن حلووه



وفجأه ومن دون مقدمات


سألتي مره كبيره بالسن


الا انتي وش اسمتس ؟


"رديت اسمي زهره


ردت عاشت الاسامي يازهره


بس ما قلتي لنا وش اللي جابتس لابو ناصر



احرجتني مررره


ردت ام فيصل بحرج


: الله يهداتس يا ام حسين


وش ها لسؤال اكيد النصيب



ام حسين : بلقافتها المعهودة


اكيييد النصيب بس وش اللي


يخلي بنت صغيره تاخذ لها شايب


اقووول يا ورده


انتي مطلقه والا ارمله



رديت بحرج شديد


" لا ابو ناصر اول بختي


قالت ام امجد بلهجتها الحجازيه


: يا حبيبتي سيبك منها


هادي حرمه تحب تحشر نفسها


في اللي ما يخصها


اخسريها




مهجه غمزت لي : اسمعي كلام عمتي


هادي عجوزه مخرفه وتموت لو


ما رمت الهرجه



ام حسين : انتن وش تقولن


عساكن بس ما تحتسن عني


هناءتحاول تغير الموضوع


: الا يا ام حسين وش اخبار ابو حسين


من زمان ما سمعنا اخباره


ام حسين كشرت وبقوه


: الشايب العايب بدل


ما يقول يالله حسن الختام


جانا قبل يوميين وهو صابغاً لحيته سودا


يتشبب لعجوزه الثانيه سلمى


يعلها يعجز عنها كفنها


الا على دخلت سلمى المسكينه


وسمعت دعوة ام حسين


على سلمى الضره


ــــــــــــــــــــــــ







انتهى دوام خالد في المستشفى


وقرر اذا وصل للبيت يتصل على ابوه


ويتكلم معاه في شرط الزواج


وتكميله للدكتوراه


وصل شقته واتصل على ابوه




ووكان ابوه جالس عنده امه


ام ناصر في صالة بيتهم


بعد السلامات والتحيات


تكلم خالد يوم شاف ابوه معاه جاف


: يبه انا تحت امك وطوعك


باللي تامرني فيه


امي قالت لي انك شارط زواجي


لجلوسي هنا وتكميلي للدكتوراه


انا ما اقدر على زعلك


رضاك بالدنيا عندي


ناصر: ببتسامه أي هالحين انت


ولدي تزوج واقعد هناك


مثل ما تبي اهم شي اتطمن عليك


متزوج ومرتاح


خالد : خلاص لا جيت في الاجازه


بعد شهرين ان شاء الله اخلي


امي تدور لي


ناصر : خلاص على خير ان شاء الله


وصدقني لا تزوجت يا ولدي


انت بتدعي لي


عشان ريحتك


خالد طيب يبه سلم على امي وجدتي


ناصر يوصل ان شاء الله وانتبه لنفسك



ـــــــــــــــــــــــــــــــــــــــــــ








في نفس الليله



بعد مارجعنا من عشى جارنا ابو فيصل



مد فراشه ابو ناصر ونام ولا كلمني ولا كلمه



وجلست انا لحالي


فرشت فراشي وتمددت


حاولت انام وطبعا مثل البارح


المروحه تسولف علي



عجزت ما فيني نوم


رحت عند شنطتي وفتحتها ابي


ارتب اغراضي



وشفت كيس صغير مخمل ازرق


تبسمت يوم تذكرت وش فيه



وتذكرت عمتي ام ناصر


يوم دسته في يدي



الله يجزاها خير


والله انها امي اللي ما جابتني



فتحت الكيس وتناثرت


بيدي الجنيهات الذهب


20جنيه


بعد ما انتهت حفلة عرسي



مسكتني ام ناصر على جنب


وقالت لي بصوتها الحنون


" اسمعي يازهره هذي هديتي لتس


احفظيها


وان شاء الله ما تحتاجينها بس


لا احتجتي في يوم تلقينها "



حبيت راسها وانا ادعي لها


بطول العمر والصحه


ذيك الليله نمت بغرفتي مع البنات


ويوم اصبحنا قالو يله يازهره


العريس بيمشي البسي عباتس



طلعت وانا يالله اشوف


من نور الشمس اللي جهرني



وركبنا سيارة الاجره وشفت


العريس اخيرا شفته


شيخ الشباب قصدي شيخ الشياب



جاني تبلد وبروود عادي


مهما كان عمره وكان سنه وشكله


اهم شي يخاف الله فيني




ولحد الان شكله من اللي يخافون الله



رتبت الشنطه وقفلتها


وقمت ابي اشرب ماء



ودخلت المطبخ واخذت كاسه مويه


وصبيت لنفسي وشربت


طلعت من المطبخ ودخلت غرفة النوم


و حسيت بشي يمشي على رقبتي



وااااااااااا واصرخ ذيك الصرخه


اللي فزعت شايبي المسكين



واااااااا


ابوناصر بفزعه وقلبه


يرقع من الخووف:


وش فيتس وش فيتس



رديت عليه في شي مشى


على رقبتي وشكله على شعري



جى قرب مني وناظر بتمعن


ومد يده وسحب من راسي


صرصووور كبير ابو شنبات >>> وع اكره شي هالمخلوق


ابو ناصربزعل يروح يرميه بالحوش


وقالي : هالحين هالصراخ كله


عشان صرصور


باحراج رديت عليه : معليش سامحني


بس انا اخاف من الصراصير



ابو ناصر يهز راسه ويرجع


لفراشه


سألني : الحين من اكبر انتي والا الصرصور



رديت وانا مستغربه سؤاله : اكيد انا


تبسم لي : اجل ليش تخافين من شي


اصغر منتس



رديت بسرعه وانا متقرفه من نفسي


ودي اروح اتفرك بالصابون


عقب ابو شنبات صرصور افندي


" هو ماهو خوف كثر ماهو قرف منه


ضحك علي وغمض عيونه ونام


رحت سحبت منشفتي وركظ على الحمام




ــــــــــــــــــــــــــــــــــ








شوفي يمه ابتس تدورين لخالد


عروس تكون بنت حلال



ابيها على ذوقتس


ام ناصر بمكر العجايز : وامه وينها


ليه ما تدور له



ناصر حب يد امه : يمه الله يخليتس لنا


انتي البركه هنا


وانا ابي وحده لولدي تكون من اختيارتس


وما ابي شريفه تدري عن شي



ام ناصر : هووو ليش يا حافظ


امه هذي واكيييد بتشوف له الزين


ناصر يهمز رجول امه


: يمه انتي هالحين من صدقتس


شريفه لا يمكن تدور لولدها عروووس


لو على كيفها ما تزوجه ابد


وان اختارت ما اضمن اختيارها


هي ان زوجته بتزوجه


وحده من بنات خواتها او اخوانها


وانا ما ابي حظ ولدي مثل حظي


ام ناصر : طيب بدور له الله يعين


بس لا صار مشاكل بينك وبين شريفه


انا مالي دخل


ناصر هز راسه باسى


: يمه المشاكل حاصله حاصله


بس دعواتس بالتوفيق لخالد


وترى ما عندس وقت


اقل من شهريين


قامت ام ناصر من مكانها ويدها


بيد ولدها رايحه لغرفتها


: ربي يكتب اللي فيه الخيره




ـــــــــــــــــــــــــــــــ




صباح اليوم الثاني



صحيت وانا مكسره وعرقانه


شعري لاصق بوجهي وحاسه بخموول


بس اللي صحاني واقف على راسي


ناظرت فيه بصعوبه وجلست


ولميت لحافي علي استر رجولي


ناظرني ابو ناصر وقالي : ي الله قومي


"سألته ويين


ابو ناصر : قومي نفطر وبعدها نمشي للسوق



فزيت بسرعه وقمت غسلت


وجهزت الفطور اللي هو جايبه


شايبي الحبيب جايب فول وتميس



وجلسنا تحت النخله بالحوووش


على انه حر بس كان الذ فطووور



بعدها بساعه كنا متوجهين للسوق


قبل ما ننزل من السياره


مسكني ابو ناصر بيدي



وقالي : شوفي يازهره الي تبينه خذيه


لا تستحين كل شي بخاطرس خذيه


سامعتني


هزيت راسي وقلت: سامعه



ابو ناصر من ليلة البارح وهو


مخطط ينزلها السوق


وما يخلي في خاطرها شي


" دام الله منعم علي خليني افرح هالضعيفه





دخلنا محلات الاثاث


وشفت غرف نووم كثيره


كلها حلوة بس في وحده تنحت عندها


احلى غرفة نووم شفتها في حياتي




شا فني ابو ناصر واقفه اتأملها


سألني


: تبينها


بصراحه انحرجت


قلت له: هي حلوه بس غاليه


ناظر ني بحنان


: قلت لتس اللي تبينه انتي اشري بس



قلت له وانا في قمة الخجل: لا خلاص



تركني وراح للبايع وسأله عنها


سمعت سعرها شهقت


سمعت ابو ناصر يقول وانا شريت



"يالله هذا الحيين منين له حق الغرفه


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الرابع
ـــــــــــــــــــــــــــــــ


تمر علينا تفاصيل في حياتنا



تفاصيل واحداث سعيده وحزينه



ترسخ بالذاكره


ونستشعر حلاوتها ومرارتها



كل ما استرجعناها


من الذاكره


وكأنها للتو حصلت
.
.

.
.


لن ولا ومستحيل انسى اجمل يوم







يوم تحقيق الامنيات البسيطة
.
.
.
.



دخلنا محلات الاثاث

وشفت غرف نووم كثيره

كلها حلوة بس في وحده تنحت عنده
ا
احلى غرفة نووم شفتها في حياتي



شا فني ابو ناصر واقفه اتأملها

سألني

: تبينها
بصراحه انحرجت

قلت له: هي حلوه بس غاليه

ناظر ني بحنان

: قلت لتس اللي تبينه انتي اشري بس


قلت له وانا في قمة الخجل
" لا خلاص

تركني وراح للبايع وسأله عنها

سمعت سعرها شهقت

سمعت ابو ناصر يقول وانا شريت


"يالله هذا الحيين منين له حق الغرفه



رحت وقفت جنبه وجريته من ثوبه

التفت لي وقال" نعم

قلت له: ابو ناصر الله يهداك

لا تشريها غاليه وانا ماابيها اصلا

""مع ان قلبي تعلق فيها


ابوناصربـ ابتسامه

" لاتخافين معي حقها وزوود


وسحبني بيدي ورحنا محل ثاني

وانا انسدت نفسي ما ابي

اشتري أي شي واحمله فوق طاقته

حس علي وان حماسي انطفى

" ابوناصر

ليه ما تشترين اللي تبين



غصب عني تغير صوتي

وعيوني دمعت
" ابوناصر ماله داعي

خلاص تكفي غرفة النوم


ابو ناصر عصب
" ليه تكفي؟؟

اجل ماهو انتي قايله ان البيت

محتاج اغراض كثيره

" خفت منه بصراحه ما توقعته يعصب


هذا وانا قلبي عليه وراحمته

ما ابيه يكلف على نفسه

" اعوذ بالله من الشيطان الرجيم

قالها ابو ناصر

امشي يالله للسياره

ورحنا وركبنا السياره وانا ساكته

انتظرته يشغل السياره وعيني على السووق

" الحين هذا ليش زعل

عشاني حريصه عليه

اجل وش بيسوي لا اشتريت وما بقيت


ابوناصر : اسمعي يازهره

ابيتس تعرفين شي واحد

انا عندي خير واجد

تدللي وامري وانا اقول ابشري وتم


فهمتي يا بنت


" الصراحه ذهلني كلامه

وكنت فاتحه فمي متعجبه من كلامه


عنده فلوس ويقولي تدللي

رجعت عيوني تدمع وحسيت بغصه

ما عمر احد قالي تدللي
الله عليك يابو ناصر
ما احن قلبك
شغل السياره ووداني

سوق ثاني

وما خلا بنفسي شي


ــــــــــــــــــــــــــــــــــ




دخلت مهجه على عمتها ام امجد

:وي يا عمتي اش بك تبكي

ام امجد وهي تمسح عيونها

: ولا حاجه بس كنت احكي فتو

عن سيدها حمزه الله يرحمو

قربت منها مهجه وقرصتها

بمزح في خاصرتها
: اشتقتي لو
ام امجد بحيا : اكيييد اشتقت لو
كان حنون عليا وانا معاه
من صغري هو اللي رباني وعلمني
مهجه : يا عيني يا عيني ياعمتي
لساتك بتحبيه وتزكريه بالخير
ام امجد: وي ياندامه حب ايش
الي بتتكلمي عنه
ما عندنا هادي الهرجه
مهجه بأبتسامه عريضه
: عمتي عيني فـ عينك كدا
ام امجد ترفع عصايتها : يابت اختشي
مهجه : هههههه
اصلا انا كنت جيه اقولك حاجه اش هيا اش هيا اااه

عمتي انا جيت اشاورك
نعزم زوجة ابو ناصر
عصريه كدا ونعرفها على الجيران
ام امجد : ونعم الراي
ايوه اعزميها اصلو انا حبيت
هادي الحرمه كده من وشها
ترتاحي لها

مهجه : خلاص يا عمتي
اكلم ام فيصل تكلمها
وقامت : دحينا اكلم ام فيصل تكلمها
ـــــــــــــــــــــــــــــــــــــ





ام ناصر جالسه بغرفتها
وفاتحه الراديو على اذاعة القران
وتتسمع برنامج عن اليتيم واجر من كفله

جت في بالها زهره وتذكرت
هاليتيمه وكيف كفلتها عندها

قبل ثلاثين سنه

دخل علي زوجي ابوناصر
وماسك بيده بنت
تصيح وتبكي
وتنادي امها وتنادي ابوها
ناظرته بتساؤل من هالبنيه
رد علي : بنت احمد ال.. اللي يشتغل عندي
سألته وانا اناظر البنيه
وليه جايبها معك
ابو ناصر مسح دموعه بشماغه
: مات ابوها وامها اليوم الصبح
ومالها احد يتولاها
نزلت بجسمي لعندها وضميتها بقوووه
: يا حبيبتي
يا حبيبتي
ومسحت على راسها وحاولت اهديها
رفعت نظري له بتكفلها

ابوناصر : ان شاء الله هذا حق ابوها علي
ام ناصر مؤيده لقرار
ه : الله يجزاك خير ويا عظم اجرك عند ربي

رجعت ام ناصر لواقعها
ومسحت وجهها بيدها
وسؤال كبييير بخاطرها
: ياترى احسنى لزهره
واحسنى كفالتها والا فرطنا الامانه
قررت قرار ونوت تنفذه خلال الاسبوع

ــــــــــــــــــــــــــــــ




عبدالله تكفى تعال
: عبد الله: والله يا هنو ودي اجي بس
القايد رفض يعطيني اجازه
هناء بزعل : ليه انت من زمان
ما اخذت اجازه
ماله حق يرفض
عبد الله يحاول يهديها
: هنوو ليه انتي تبيني اجي حاسه
انتس قريب بتولدين
هناء بضيق : مدري والله انا طفشت
حاسة اني حامل من سنه
ورجولي تنفخت وخواتي
بس يضحكن علي
عبدالله: تخيلها منفخه وفرطها ضحك : هههههه
هناء : يوووه عبوود حتى
انت تضحك علي
عبد الله : اوووهههوو لا مادام
الدعوه فيها عبووود
اجل زعلتي خلاص التوبه
ماعاد اضحك ههههه
هناء: فتو تسلم عليك
عبد الله: عسى ما فتو عساها البنت
اللي فجعتني يوم خطبتس
والله يانا ما انسى ذيك الفجعه ابد
هنا هههههههه
هنا ء بكره وش عندكم بين
العصر والمغرب
هناء بتفكير : ولا شي لييه
عبدالله : ولا شي بس سؤال

من باب السوالف
ــــــــــــــــــــــــــــــ




دكتور خالد دكتور خالد
التفت خالد وشاف زميلته
الدكتوره فريزا
نعم دكتوره :
د.فريزا :عندي حاله تدخل
في تخصصك
وحبيت انك تشوفا
د.خالد برسميه : ثانكس دكتور
عطيني الملف وانا اروح اشوف الحاله
دفريزا:هيدا هوا الملف
رقم الغرفه 313
وكملت باستظراف: وانا راح
روح معك تا استفيد
وممكن بأقول ممكن
فيدك بشي
مشى خالد وهي معاه
والدنيا مو سايعتها من الفرحه

ــــــــــــــــــــــــــــــــــــــ




دخلنا البيت اخيرا
وكنا هلكانين من التعب
ما خلا سوق ما وداني له
اخر شي ترجيته نرجع لاني شفته
مرهق وانا بعد حر وتعب
وسووووق
بفطس من الحر

دخلت المطبخ ومعي كيس الغدا
حطيته واخذته للغرفه
وتغدينا وختمناها بلبن بااارد

وبعدها راح وانسدح وقالي صحيني
لا اذن العصر
عشان حقين البويه بيجون
يشوفون الغرف

انا تبسمت وقلت له ان شاء الله
انت بس ارتاح وانا بطلع عنك
بشوف المطبخ وافرغه من اللي فيه

حطيت حيلي بالشغل
مع اني مومتعوده اشتغل وانظف
بس كنت مستمتعه انا انظف بيتي
طلعت الكراكيب اللي في المطبخ
وقعدت ادعك بالجدران
والارضيه الاسمنتيه المتعرجه
يووووه والله هذي لو انظف فيها
من هنا لبكره ما يبان فيها
كملت وللاسف ما بانت نتيجة جهدي
بس حسيت فرق شكله
وريحته ريحة نظافه

جمعت كل الاكياس المهمه في زاويه
ورحت اتروش بعد السوق وشغل البيت
طلعت والمؤذن يعلن عن دخول صلاة العصر
صحيت ابو ناصر وراح للصلاه
بعدها رجع وقالي ادخل غرفة النوم
واقفل على نفسي
نصف ساعه ودخل علي
قالي:بكره او بعده ان شاء الله يخلصون
الصبغه وبعدها نجيب اللي شريناه
هزيت راسي موافقه

ــــــــــــــــــــــــــــــــــــــــ


ـ
جالسه وكأنها على صفيح حار

تحس انها تغلي من القهر
هيا تحاول تهدي فيها : اهدي اهدي
وتزوج هو حر مالنا دخل الله يسعده
هدى بصراخ : الله لا يسعده
هيا بسرعه : استغفري استغفري
حرام عليتس مايستاهل منتس هالدعوه
هدى بعصبيه : انتي متخيله
ومتصوره خطورة زواجه

هيا : بصراحه ما همني بالعكس
من حقه يتزوج
ويرتاح
هدى بعصبيه : يختي و ش هالبروود
بزواجه كل شي رااح لبنت ابليس

اكيييد وحده ضاحكه عليه
هيا : انتي هذا اللي يهمتس
طول عمرتس انانيه

والله اسعد ما على قلبي اشوفه
مرتاح وياليته يرتاح

اصلاً انتي ماتعرفينه الا اذا بغيتي
منه شي حلي عنه خليه يعييش
ــــــــــــــــــــــــــــــــــــــــــــــــــ











يمه شخبار خالد
شريفه يفز قلبها لا سمعت
طاري ولدها : بخير يا قلبي عليه
البارح مكلمني
العنود : ما قالتس وش رد على ابوي
شريفه بامتعاض شديد : الا قالي
بس انا ببرد الموضوع لمن يجي
واذا جى بقول دورت له
عروس ولا شفت اللي تناسبه
العنود بذهول من تفكير امها
: يمه انتي عارفه ابوي

لا حط في باله شي يسويه
وخلاص هو حاط في باله
خالد وزواجه
يمه فكري انتس تدورين له
عروسه على مزاجس
وبنفس الوقت تناسب خالد
شريفه باصرار وانا نيه
:خالد لا قال بتزوج ومن خاطره
صدق ومن دون ضغوط
دورت له وانا اضحك
اما يجبرني ناصر اني امشي
على هواه لا يمكن
العنود بيأس من امها
عارفه امها وتعلقها بخالد

كل اللي اتمناه يمه
ان خالد يتوفق ويرضى عليه ابوي

ــــــــــــــــــــــــــــــــ






بعد صلاة المغرب



رشيت الحوش مويه
يمكن يبرد شوي الهوا
وجبت فراش ابو ناصراللي تحت النخله
وغيرت مكانه شوي وجبت قهوتي
وتمرتي السكريه اللي شريناها اليوم
وجلست انتظره


دقايق وسمعت الباب يدق


" معقوله نسى مفتاحه
ورحت ركظ وقلت : ميين
محد رد ورجع الباب يدق اقوى
قلت بحده وصوت عالي : ميين
انرجف الباب بقووه
وخرت عن الباب بخووف
" من هالزفت اللي يرجف
الباب ولا يتكلم


بعدها سمعت صوت ابو ناصر
وهو يتكلم مع اللي واقفين برى
دقايق و فتح الباب
وهو يقوول: ياهلا يالله تحيهم
تفضلووو


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الخامس
ــــــــــــــــــــــــــــــ


ليه دايم يقولون

يكفينا شرهالضحك

ليه لا ضحكنا كثير

نختم ذاك اليوم بصياح
ودموع
ليه ؟؟
سؤال دايم يجي في بالي


انا لا كنت مبسوطه طول اليوم


لازم اتنكد في الليل ؟



اللي صار اليوم يبكي


تذكرت دخلت ابوناصر ووراه حرمتين
كان ابو ناصر فرحان فيهم مررره
وده يشيلهم من الارض شيل
وانا يوم شفته دخل علي فيهم
كشيت ونفسي ضاقتي مدري ليه

جلسهن ابوناصر مكان مافرشت بالحوش
لان البيت معفوس عشان الصبغه
ورحبت فيهم وهليت
وانتظر ابو ناصر يعرفني من هالثنتين
تأملتهن
وحده كانت مبتسمه
والسماحه في وجهها
والثانيه جامده واكلتني بعيونها
ولا ابتسمت نص ابتسامه
ابو ناصر : شوفي يازهره هذلي
بنات اختي حصه الله يرحمها
قلت انا : يا هلا وسلمت عليهن
وحده سلمت علي بحراره
والثانيه كأني اسلم
على لوح مرره كانت جامده
بعدها جلسنا وقمت
أ صب القهوة و مديت لها
ما اخذت الفنجال مني
قالها ابو ناصر
تناولي الفنجال
ردت بكل جلافه وقلة ذوق
: لا اقرف
واختها نغزتها وسمعتها
تقولها وهي تكز على اسنانها
: هدى خذي الفنجان
ردت بوقاحه وعينها في
عيني وهي مشمئزه
: اقرف ما تسمعين
ابو ناصر بحرج مني
: تقرفين من وش
زهره غاسله الفناجيل
والفناجيل جديده اصلا
خذي خذي بلا وسوسه
تناولت الفنجال مني وحطته بالأرض
بصراحه هذي وحده وقحه
وش هي شايفه عشان تقول اقرف
بس هذي شكلها جايه
وهي تقول ياشر اشتر
هيا بمجامله : مبروك يا خالي
وربي يتمم عليكم والله اني فرحت
يوم اتصل علينا احمد يبشرنا
تبسم ابو ناصر
: ايه اتصلت عليه وعلمته
هدى : ومنين جبتها
وهي تأشر علي براسها
ابو ناصر : هدى علامتس
يا بنتي هذي خالتس زهره

" طارت عيوني وارتفعت
حواجبي فوووق
انا خالت هذي!!
هذي تنفع تكون امي "
هدى وتلون وجهها من الزعل
: لا ما هي خالتي
ابو ناصر بهدوء ورزانه
: هدى علامتس انتي
زعلانه اني تزوجت
هدى ما عرفت وش تقول بس
ردت : يا خال انا اللي مزعلني
انك ما شاورتنا وتزوجت
وحده ما ندري منين جايبها !!!

"قهرتني
"" الحيين هذا تتكلم عني
انا مدري منين جايبني
وقفت وانتظرت رد ابو ناصر
" ابو ناصر بصوت عالي وحازم
: هدى بس خلاص انتي
من جيتي وانتي تلطشين بالكلام
وانا احاول اعدل لتس
زهره زوجتي وصارت امر
واقع وقام ومسك يدي
وجلسني جنبه
: ورضاي عليكم مرهون برضاها
سمعتن
هيا بحرج شديد : اي سمعنا
"" قمت بروح اجيب الشاي
ما دريت الا هدى وراي

وسمعتني كلام مثل السم
انا وش سويت لها ؟؟

دخلت علي المطبخ وهي حاطه يدها
على خصرها
اسمعي ياااا وناظرتني من فوق لتحت
انا عارفه نوعيتتس
انتي تزوجتيه طمعانه بفلوسه
بس حامض على بوزتس
والله ما اخليتس تهنين يا بنت ابليس
" شلت الصينيه ووقفت
عند باب المطبخ: اسمعي ياااا
وناظرتها من فوق لتحت
وانا اعرف نوعيتتس بعد
بس انتي ضيفه عندي
في بيتي ولاجل عين ابو ناصر
بسكت والا انتي ما تستاهلين
ينرد عليتس
وطلعت من المطبخ وانا اغلي من القهر
ـــــــــــــــــــــــــــــــــــــــــــــــــــــــ






في جو مليان دخان
وريحه كريهه امجد كان جالس
يلف سجاير ويدخن حشيش كان
ما يحب يسهر برى بيته يحب يحشش
وهو في مجلسه

دخلت عليه مهجه
وهي قرفانه منه ومن
ريحته وتصرفاته
امجد على باله برررراد شاي
يعدل المزاج ناداها :
موهجه
يا موهجه
اش بك ما تردي عليا
مهجه بقرف : نعم يا سيد امجد
اش تبغى
امجد بلسان ثقيل
: روحي اعملي ليا براد شاي تقيييل
مهجه بعصبيه : لا ماراح اعملك
الزفت التقييل
امجد وطار المزااج
: قلت لك تروحي تعملي
الشاي يعني تروحي
لا تطيري مزاجي وتعكريه
مهجه باصرار وعناد
: ماراح اعملك ووريني
اش حتعمل
قام وهو مايشووف
من الزعل عكرت عليه التحشيشه
وضربها ضرب وهي تدافع عن
نفسها وترد الضرب
الى ان انهارو الاثنين
مهجه : الله ياخدك يا بعيد
كسرت ليا يدي
امجد : روحي ربنا ينتقم منك
عكننتي عليا
مهجه ببكاء وبصوت عالي
: ااااه لااا انا هادي العيشه
المره ما اقدر عليها
انت كل ليله كدا تسطل وتغيب
حرام عليك والله هادي مو عيشه
ام امجد واقفه على عصاها
: اش بكم
مهجه بصوت عالي
: ولدك المسطول ضربني
ام امجد : ياولدي حرام عليك
نفسك ومرتك سيب الهباب اللي بتاخدو
وتوب ربنا يتوب عليك
امجد خجل من امه
واقبل عليها يحب
يدينها ورجولها : يا او مي ادعي لي
ادعي لي يا ا ومي
وصار يبكي بخجل
اومي اطلبي ربنا يتووب
علي وابطل السم الهاري اللي باخدووو
وام امجد تمسح على راسه وتكرر
: ربنا يهديك
ربنا يهديك
ــــــــــــــــــــــــــــــــــــــــــــ




هناء اتصل ابوي من محله يقول انه
ارسل اغراض مرسلها عبدالله ويبيتس
انتي تستلمينها وتشوفينها
عبست ملامح هناء
: اغراض !! ما قالي البارح مكلمني
وقامت بصعوبه وراحت للباب
ودقيقتين بالضبط دق الباب
وفتحت طرف الباب
حتى تستلم الاغراض
عبد الله دف الباب بخفه
وطل بوجهه عليها
" السلام عليكم
هنا بفرحه : واااااااو ههههه انت هنا
وعليكم السلام ورحمة الله وبركاته
دخل عبد الله وصك الباب ورااه :
وسحبها لحضنه وسلم عليها
وهنا ميته خجل تخاف احد يدخل
يشوفها بحضن زوجها
هنا : الحمد لله على السلامه يا عمري
عبد الله وهو يتبسم : الله يسلمتس يا قلبي
وقف بعيد عنها بخطوتين وتأملها
: وين اللي تقول تنفخت
وصارت قد الفيل
هناء وهي تأشر
على بطنها الصغير
: هه شوف بالله
شوف ماني مررررره دبى
ضحك عليها : واحلى دبى
بس مو مررره
انا قلت الحين ما تدخلين مع الباب
هنا :هههه لا ان شاء الله
ما اوصل لذي الدرجه
سحبت يد عبد الله ودخلته المجلس
وراحت تنادي امها تعلمها
ان عبد الله جاء
وكان الكل يدري بجية عبد الله الا
هناء كنوع من المفاجاه لهاااا
ـــــــــــــــــــــــــــــــــــــــــــــــ












قل لأبوك لا يوريني
وجه العنز اللي معاه
بيتي وما ابيها عندي
حسين :يمه الله يهديس
الحين هي ضيفه عندس
بتطردين ضيوفتس
ام حسين :تخسى وتهبى
ماهي بضيفتي هذا عدوتي
حسين يمه انسي خلاص
: اللي صار صار
وابوي تزوجها وعنده
منها عيال لمتى .
ام حسين بقهر : ليوم امووت
يابوي انت ما تدري سلمى
ذي اللي تقولي اكرميها
كانت صحيبتن لي خويتي

من زمان وما كنت اعز عنها شي

بس هي طمعت بكل شي عندي
لمن وصلت لابوك
واخذته وتبيني اكون
راضيه وارحب واهلي لا والله

اطلع يا حسين اطلع
لاتزيد جروحي
طلع حسين من امه
واخر نظره لها كانت
تمسح دموعها
ااه يا يمه ما عاش
من يبكيتس وانا موجوود
ــــــــــــــــــــــــــــــــــــــــ










عنوده سألتس بالله وش صاير
العنود: والله ما صار شي
بس تعرف تناقشت انا وامي
بسالفة زواجك وما عندها نيه
ابدا تمم الموضوع
خالد بكدر : الله يسامحه ابوي
والله ماني رايق لزواج ولا غيره
بس عشان رضاه علي وافقته
عنوده :امي اجل عارفه انت وش تبي

والمشكله كلن بينفذ اللي براسه وانت
اللي مفروض تحسم الامور
ابوي ما ظنتي بيغير رايه

خالد وهو يشد شعر راسه
: طيب والحل انا ماني رايق
لها المشاكل عندي اللي يكفيني
وانتي عارفه
عنودة: الله يعينك يا خوي
بس ما تدري يمكن يكون زواجك حل
لكل مشاكلك
خالد :اووووف والله سيره تهم وتغم
مظطر اقفل خلص
البريك وأقووم اكمل شغلي
عنوده : في حفظ الله يا نظر
عيني ووكل امرك الى الله
خالد : صادقه حسبي الله وكفى
هو اللي بيدبرني
ــــــــــــــــــــــــــــــــــــــــ














الساعه 11,45ليلا
ابو ناصر ينعس وانا جالسه على اعصابي
والعلل الثنتين جالسات
لاا حراام هيا طيوبه وما قالت الا كل خير
وكل شوي تسكت النسره هدى
هدى طامه كبرى من دخلت
وهي مكرهتني بعمري
كل كلمه ترميها مثل السم
وانا ساكته لجل عيون ابو ناصر
بس بعد ما سكتها ابو ناصر
صارت تنغز بالكلام من تحت لتحت
ابو ناصر خلاص
ماهو قادر يفتح عيونه
" من بيجي ياخذكن
هيا قالت زوجي يمديه واقف برى
هدى بأبتسامه صفرا
: ليه يا خال عسانا
ماحنا جالسين على قلبك
ابو ناصر لا والله
يا بنتي بس انا نعست وابي انام
هدى خلاص يا خال
ادخل نام هذي مرتك جالسه معنا
والا ما تصبر عنها

هيا دقت هدى كوووع "استحي
كح ابو ناصر
" وفز واقف : انا رايح انام
ويالله تصبحون على خير

زهره " كرهت هدى زياده
لازم الاحراج
جلسنا ساكتين لمن صارت الساعه 12
دق الباب بشويش وطلعت هيا
وشافت زوجها موجود
هدى استغلت الفرصه
عشان تسم بدني "
لا تفكرين انتس بتخلصين منا
لااا كل يوم وانا هنا
ويمكن اجي اسكن عندكم بعد
رديت عليها وانا ابتسم
" انا ما شالتس الارض
نشيلتس بعيوننا
وانا من داخلي ودي انفجر
وافجرها معي الزفته


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




الجزء السادس
.
.
.
.
.
.

عمتي وحشتني جده
وحشوني اخواتي
ام امجد تتنهد: ومن سمعك يا حبيبتي
تعرفي يا موهجه اكتر حاجه وحشتني هيا
ايه
مهجه وهي تقطع الخبز صغير تجهزه للسوبيا
ايش يا عمتي

ام امجد : وحشني الحرم كتيير حابه اروح
اقعد في الحرم زي زمان
متى ما حبيت اعمل عمره قلت
لعمك ابو امجد الله يرحمو
وياخدني انا والبزوره وروحنا الحرم
ومانرجع الا لمن يعشينا هناك عند ابو نار
ونحلي كمانا بالحلاوة اللدووو
مهجه بتلذذ : ااممم الله يسامحك يا عمتي دحينا
من فين نجيب حلاوة لدووو
ام امجده تهتز ضحك : بت يا مهجه انا عندي
لبنيه وسمسيه وحمصيه
كمانا روحي هاتيها ودخلت يدها
في صدرها وعطتها المفتاح
موهجه تغيرمزاجها تماما مع ذكر
الحلويات الحجازيه الاصيله
ـــــــــــــــــــــــــــــ







عبد الله اصحى
فز عبد الله من نومه ومسك يد هناء : وش فيتس
هنا بملامح متألمه قم ودني للمستشفى تعبانه
عبد الله يقوم بسرعه ويلبس ثوبه
وطلع من الغرفه لقى عمته ام فيصل واقفه بعباتها
وشايله شنطةهناء و النونو
صباح الخير يا عمه
ام فيصل : يصبحك بالرضا والسرور
طلعو من البيت متوجهين للمستشفى وهدووء شديد
يتخلله استغفار ام فيصل
وصلو للمستشفى
وكانت هناء في حالة ولاده
ودخلتها الدكتوره غرفة الولاده
هناء : يمه لا تروحين خليتس معي
ام فيصل بهدوووء : ان شاء الله معتس بس
اخاف يطلعوني
هناء بصوت باكي : يمه خايفه وظهري مرررره
يعورني اممممم
ام فيصل بدت تنصح هنا ء
وتحاول تشغل فكرها عن الوجع
: هنا ء يمه ادعي وما تخلين شي بنفستس
ما تطلبينه من ربي
انتي دعوتس ان شاء الله مستجابه
ولا تنسينا من هالدعوات الطيبه
هناء: يارب يارب
في غرفه ثانيه قريبه
كانت وحده ثانيه عندها ولاده
وكان الصوت والصراخ على اعلى مستوى
الدكتورة: ما يصحش كدا ماتسرخيش جهدك
كلو حيررروووح مع السريخ
المريضه : اااااي امممممم ااااه يايماااااه
الدكتوره بدت تعصب : لازم تتحملي شويا
اولي يارب اولي معايا
المريضه : اااااه بصوت عالي ااااااه يايمااااه
الدكتوره : وبعدين بأه انتي كده بتعبي نفسك زياده
المريضه ااااااه انقلعي عني اااه يا يماااااه

هناء كانت تسمع وتصيح : يمه سكري الباب
هذي لعبت بنفسيتي من صراخها
ام فيصل سكرت الباب ووراحت جلست عند هنا ء
:يمه معليتس منها هذلي الحريم بدل ما يدعن ربهن
ويطلبنه تقعد الوحده تصارخ وتفضح عمرها لو وفرت
صوتها وتعبها لذكر ربي كان ربي هون عليها من بدري
الله يصلحهن بس
.
.
.
.
.
.
.
بعدها بساعتين ولدت هنا بنوته مثل القمر
ـــــــــــــــــــــــــــــــــــــــــ




دكتور خالد
لو سمحت لحظه
خالد" اووووف هذي شتبي بعد
:نعم دكتوره فريزا
فريزا : صباح الخير
خالد وقف وحط يده بجيبه
خايف يعطيها بوكس على فمها
ما يدانيها ولو على كيفه مشى وخلاها
صباح الخير
فريزا : شيري بدا تشوفك
خالد بملل من وقفته معاها
: طيب بكره بمرها اليوم
انا تعبان مناوب من البارح
فريزا بابتسامه عريضه
: خلاص روح ارتاح
بننتظرك بكره
مشى خالد قبل لا تزيد اي حرف
مشى واعصابه مشدوده محتاج يرتاح
ياربي ياربي افرجها علي
ـــــــــــــــــــــــــــــــــــ



زهره تعالي كلمي
مدي لي ابو ناصر السماعه
" الووو
السلام عليكم
ام فيصل : وعليكم السلام
انا ام فيصل جارتس
شلونتس عساتس بخير
زهره : بخير جعلس بخير شلونتس
انتي والبنات ومن يعز عليتس
ام فيصل : بخير ربي يسلمتس
زهره : الحمد الله الله يجعله
ام فيصل : ابشرتس بنتي هناء جابت لها بنيه
والحمد لله الام والبنت طيبات
زهره بفرحه صافيه
: ماشاء الله مبارك ما جابت وجعلها
من عبيده الصالحيين
وعساها طلعت من المستشفى
ام فيصل : اي الحمد لله
زهره : طيب لو بزورها متى يناسب
ام فيصل بود : متى ما بغيتي البيت
مفتوح وحياتس الله
زهره : خلاص ان شاء الله امركم
ام فيصل ننتظرتس ويله مع السلامه
زهره: مع السلامه
صكرت السماعه ولفيت على ابو ناصر
: ماشاء الله هذي ام فيصل تبشرني
بنتها جابت لها بنيه
ابو ناصر رد : ماشاء الله
ربي يصلحها لوالديها
وسكت
كنت قاعده ارتب ملابسي في الدولاب
الجديد اكوي واعلق او اطبق

وابوناصر جالس عند درج خشبي
قديم رفض ان يغيره مع الغرفه الجديده
فاتح الدرج ومطلع اوراق كثيره وملفات خضرا
وثلاث اربع اسطوانات صغيره
نادني
وجيت جنبه وقلت
: سم تبي اجيب لك شي
ناظرني هو جالس بالارض وانا واقفه قدامه
سحب يدي وقالي اجلسي ابيتس بسالفه
جلست وانا ما تخيلت اللي بيقوله لي
ـــــــــــــــــــــــــــــــــــــــــــــــــ



السلام عليكم
هدى لوت فمها بطفش : وعليكم السلام
عبد الهادي : ها حبيبتي عسى الغدا جاهز
هدى بكل بجاحه وقلة ذوق : لا توني قايمه من النوم
شرايك تروح وتجيب لنا غدا
عبد الهادي تغيرت ملامحه : هدى الله يسامحتس
تدرين فيني اجي منهد حيلي من الشغل وابي لقمه اكلها
هدى بقواة عيين : اووووف قلت لك توني قمت
وش تبيني اسوي
عبد الهادي باستسلام : لا تسوين شي انا اللي بسوي
واخذ مفتاحه وطلع
بعد نص ساعه رجع وهو جايب معاه الغدا
واخذته هدى وحطته له وجلسووو ياكلوون
هم وعيالهم
هدى كانت تاكل وهي مبوزه وزعلانه
عبد الهادي ما يرضى يزعلها كانت بالنسبه له شي مهم
يحبها ويموت عليها وهي ما تشوفه شي مغتره بزينها وجمالها
وعندها حسب تفكيرها انها خساره فيه
عمرها وجمالها يروح مع عبد الهادي !!
كانت شايفه نفسها عليه وعبد الهادي على قلبه مثل العسل
وعشان يراضيها اخذ لقمه صغيره وقالها
: هدهد يله يا شطوره كولييي
هدى صدت يده : عبد الهادي انا أوكل نفسي خلك في حالك
عبد الهادي نفض يده من الاكل وقااام زعلان من صدها
وهدى ولا على بالها كملت بلع قصدي اكل
ـــــــــــــــــــــــــــــــــــــــــــــ




تعالي يا زهره
جلست جنبه وانا متحمسه للي بيقوله
ابو ناصر مرره طيب بس
ما يتكلم معي الا قليل جدا
لا بغى يطلع سألني اذا ابي شي
واذا جى يسلم ويقعد ساكت طول الوقت
بس اليوم شكله بيتكلم واخيرا

"ابوناصر متردد وحاس ان الكلام حجر صعب ينطقه

بس في النهايه لازم يتكلم ويفهمها ويوضح لها
وحتى ما تتأمل كثير

رفع عيونه لها وقال بصراحه
: زهره انتي
بعمر بنتي لو كان لي بنت
تدرين يا زهره دايم الناس تلومني
على اني ماتزوجت
وراح عمري وانا وحداني
بس الناس مالها الا الظاهر
انا يازهره تزوجت زمان
يمكن من خمس وثلاثين سنه يمكن قبل لا تنولدين
وبعد زواجي بفتره بسيطه
صار علي حادث انا ومرتي
هي توفت وانا صرت عاجز
سكت وناظرني يشوف ملامحي
واثر كلامه علي
رجع تكلم :
فاهمه يا زهره انا لا يمكن
يجيني عيال
ونزل راسه يداري دموعه

" هزيت راسي بعدم استيعاب
عجزت افهم كلامه
شلون ما يجييه عيال !!
ناظرته وتكلمت : ماحاولت تتعالج
ابو ناصر رد بسرعه وبلهجه قاطعه
: العلاج للي ممكن يطيب
انا حالتي مالها علاج

هدوووووء وصمت
حسيت الصمت هو ابلغ وافضل حل
مدري شقول او وش اسوي
كيف ارد عليه
مدري وش منتظر مني
فكرت ودار راسي
بس ما حسيت الا باحساس
واحد بس
ولا يمكن اني بيوم احس غيره ناحيه هالانسان
" ابو ناصر عاملني بحنيه اب
الاب اللي ما عرفته الا يوم عرفت ابو ناصر
هو يشوفني بنته وانا اشوفه ابوي
ـــــــــــــــــــــــــــــــــــ







عنوده تعالي وانا امتس
ابيتس تقولين للسواق يجهز السياره
وابيتس تروحين معي
عنوده :وين يا جده وين تبيني اروح معاتس
ام ناصر:
قريب قريب
بس امتس لا تقولين لها انتس معي
ثم تلصق فينا ابي اروح انا وانتي بس
عنوده بابتسامه : ابشري ياجده متى تبين تروحين
ام ناصر : بعد ساعه لا يروح منا والا منا
عنوده : خلاص بعد ساعه ان شاء الله
وكلمت عنوده السواق وبعد ساعه كانت ام ناصر وعنوده مع بعض في السياره
يا جده وين تبين السواق يروح
ام ناصر : تعرف بيت ابو ناصر ال....
السواق : اي يا عمتي اعرف وين بيته
خلاص ودينا هناك

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ






الجزء السابع :
ـــــــــــــــــــــــــــــــ
.
.
.
.
.
.






ليه ساكت وداخلك زحمة حكي

ليه تضحك وفيك عبرات وبكي

ما تعبت و ضقت ليما تتكي

ليه همك وانت آخر همهم

ليه ظنك في رجا باقي بهم

ضاع عمرك ضاع في مداراتك لهم

.
.
.
.
.

"بخاطري كلام كثييييير
بس ولا كلمه ممكن توصل احساسي
ابو ناصر ضل ساكت وانا ساكته
فجأه حسيت الكلام تزاحم بحلقي
ودي اقول ودي اتكلم واقوله
ما همني
ولا تشيل هم
وانت عندي اهم انسان
انت ابوي
انت عوض ربي لي
لا تزعل ولا تنكسر
بس ما نطقت ولا حرف
يا مصعب السكوت
والكلام صار حاجه

اخر شي ابو ناصر
قام وطلع برى الغرفه
وقالي انا طالع
وسمعت باب البيت يصك بقوة
لمت نفسي كثير
ليش ماتكلمت
بس والله ما قدرت

سمعت اذان العصر

قمت وتوضيت

ودعيت ربي يلهمني الصواب ويطلق عقدة لساني
ابو ناصر محتاج مني كلمه كلمة وحده
ممكن ترجع له هيبته وصورته كرجال وموجود في هالدنيا
ـــــــــــــــــــــــــــــــــــــــ






ام حسين لابسه عباتها ومعاها شنطة القهوة
حسين : يمه وين رايحه
ام حسين : بروح اقهوي هناء بنت ام فيصل
حسين يمه الليله ام سطام راجعه من عند اهلها
ياليت تكونين موجوده
ام حسين ابتسمت : ابشر وتبشر ام سطام ابروح العصريه
وقبل المغرب وانا بالبيت
تقدم حسين من امه وحبها على راسها
: تبيني اوصلتس عند بيت ابو فيصل

ام حسين ما يحتاج هذا هو حذفت عصى ورانا
حسين : انا طالع الصلاه وانتي شايله قهوتتس هاتيها
ام حسين : يله اجل وخذ الشنطه
وطلعوومن بيتهم
وبدقيقه وصلو لبيت ابو فيصل
ام حسين دقت الباب وتراكضن سلمى وجنا ن بيفتحن الباب
سلمى قالت : ميييين
ام حسين : ام حسين افتحي ماعرفتيني
سلمى لوت فمها وجرت جنان من بلوزتهاوبهمس
: تعالي افتحي لضرتي ام حسين
جنان :خخخخخ هجي بسرعه قبل
لا افتح ثم تفتح عليتس باب الدعاوي الحلوووه
وركظت سلمى واختفت عن مجال الرؤيه هههههه
فتحت جنان الباب و استقبلت ام حسين
وتناولت منها شنطة القهوة
ام حسين سلمت على جنان ودورت وراها
:اجل انتي اللي فتحتي الباب
جنان تتبسم : اي انا يا خاله
ام حسين بابتسامه ماكره : اجل وين سليم
ليه ما فتحت اكييد هجت ما تبي تشوفني
جنان بحرج: لا يا خاله سلمى فوق بعد شوي بتنزل
تفضلي ياخاله
ودخلتها على امها وهنا اللي منسدحه
على سرير النفاس ومتلفعه بمنديل ثقيل
وريحة الغرفه حلبه تدل على ان هالغرفه فيها وحده نفااااس
ــــــــــــــــــــــــــــــــــــــــــ





عمه وصلنا بيت ابو ناصر
ام ناصر خففت غطاها
وتمعنت بالبيت اللي قدامها
:انت متأكد انه بيت محمد ابو ناصر
السواق بثقه : اي يا عمه هذا هوو
طيب انزل دق الباب
نزل السواق
وعنوده تسأل جدتها : جده معقوله
ابو ناصر اللي تزوج زهره ساكن هنا !!!
ام ناصر : والله مدري بس السواق يقول بيته
دقيقه جى السواق وفتح بابه وقال : يا عمه محد يرد
ام ناصر :: دق مررره ثانيه
رجع السواق يدق الباب وانتظر شوي وما احد رد
تلفتت ام ناصر
واشرت للسواق
: رح لها البيت الابيض واسأل شف وش يقولووون
راح دق الباب ورد ابو فيصل وكان توووه راجع من المسجد
وسأله السواق وقاله ابو فيصل
انه فعلا بيت ابو ناصر بس ممكن ماهم موجودين
لان ابو ناصر صلى العصر وركب سيارته وراح
ابو فيصل قال للسواق بعد مالمح الحريم في السياره
: قل للأ هل يتفضلوون عند ام فيصل لمن يجي ابو ناصر واهله
السواق قاله انه سواق عند ناصر الـ..... وان اللي في السياره هي ام ناصر
ابو فيصل راح وفتح باب البيت الرئيسي وقال للسواق
:رح قل لعمتك تتفضل والله ان واجبها حضر
راح السواق وقال لام ناصر اللي صار
اول شي بغت ترفض بس فكرت بسرعه
خليني انزل انتظر زهره عندهم
ونزلت ام ناصر وهي تتكي على عصايتهاا وعنوده تسندها
وابو فيصل بكل ذوق واقف جنب باب البيت وصاد بوجهه عنهم
: تفضلوو يالله تحي ام ناصر
ام ناصر ترد عليه بأدب : الله يحييك ويبقيك
ابو فيصل نادى من داخل : يااااولد استقبلي الضيوف ياأ م فيصل
ام فيصل فزت هي وبناتها جنان وسلمى
اللي كانت بالمطبخ وراحووو ركظ للمدخل
شافو مررررره كبيره بالعمر قصيره مليانه شوي
ولابسه عبايتها ورافعه اطرافها بذرعانها وتمشي على مهل
ومعاها بنت مساندتها لابسه عباه ضافيه وساتره
ام فيصل رحبت وهلت وهي ما تدري من الحرمه اللي داخله عليهم
بس العز باين على ام ناصر من عباتها الحرير وعصاها المشغوله بالفضه
دخلت ام ناصر وانشرحت نفسها لها البيت
من طريقة استقبال ام فيصل لها
وجى دور البنات يسلمن عليها سلمى وجنان
دخلت ام ناصر مع العنود عند هنا ء في مجلسهم
ام فيصل وهي تشير لهناء
:هناء بنتي الكبيره توها والده امس
وهذي جارتي ام حسين
سلمت ام ناصر وعنوده وجلستهم ام فيصل بصدر المجلس
وقامت تقهويهم
ام ناصر حبت تعرف عن نفسها
: انا ام ناصر ال.... وهذي بنته العنود
ام فيصل: ونعم
ام ناصر : نعم بحالتس
دقايق دخلت سلمى و سلمت على ام حسين مغصوبه
واخذت القهوة من امها وهمست لها : يمه ابوي يبيتس
استأذنت ام فيصل وراحت لزوجها
ام حسين بظرافه : وينتس اليوم يا سلييم هاجتن عني

سلمى بابتسامه وودها تخنقها
: موجوده يا ام حسين بس كنت مشغوله
ام ناصر بابتسامه وود: اسمتس سلييم
سلمى انحرجت وبقلبها تتمنى تخبط ام حسين على راسها
: ههه لا اسمي سلمى بس ام حسين تحب تدلعني
هنااء عجزت تسكت من الضحك
: ههههه حرام عليكن انتن الثنتين والله ما اقدر اضحك
اااه وحطت يدها على بطنها
ام حسين بهواله واستغراب في غير محله
: ياو يلي وش جاتس يا هنا وش حنا قايلات تضحكين
سلمى كاتمه غيضها وضحكها على استغراب ام حسين
طبعا ام ناصر وعنوده مثل الاطرش بالزفه

عنوده شا فت ضحكهم يزيد سألت هنا ء لانها
قريبه منها: وش السالفه
هناء قالت لها السالفه وام ناصر تسمع
وضحكوا على ام حسين وتسميتها
لسلمى بسليم وفهموا السبب
ام ناصر : عاد ماشاء الله الزين كاسيتس يا سلمى
وما يليق عليتس الا هالاسم
تدرين ان اسمى سلمى
ام حسيين طلعت صوت امتعاض من اسنانها وشفايفها
ولوت فمها في حركه واضحه
ام ناصر تبسمت
: ما كل سلمى مثل صحيبتس
ام حسين بدت وصلة الدعاوي على ضرتها
: حسبي الله عليتس يا سليم كانتس كرهتيني بهالاسم
ويعلتس الموووت اللي يشيلتس شيييل
سلمى اول مرره ما تتضايق وشافت ام ناصر تغمز لها
وانحرجت ونزلت راسها ولازالت البسمه على شفايفها
ـــــــــــــــــــــــــــــــــــــــــــــــــــــــــ






ناصر
دخل البيت ودور امه ما لقاها
راح للصاله لقى شريفه جالسه وتتصفح مجلة ازياء سلم
وسألها : وين امي
شريفه ما رفعت عينها له : مدري
ناصر تنرفز منها : وانتي من متى تدرين عن شي
شريفه وهي مواصله برودها
: اوووف ما تمل من هالاسطوانه
امك وحده كبيره ماهي نونو عشان اتابعها
وينها فيه والا وين راحت
ورمت المجله على الطاوله وراحت لغرفتها
ناصر زفر من قلبه وتنفس بعمق وهو يدعي الله ان يلهمه الصبر على هالحرمه
راح للمكتب و نادى ماريا اقدم شغاله عندهم وتعتبر مديرة المنزل
سألها عن امه : قالت انها طلعت مع العنوود بس ما تدري وين راحوو
صرفها ناصر وهو يفكر " معقوله امي بدت تدور لخالد عروس
يارب تيسر دربها وتوفق مسعاها
ومسك اوراق قدامه على المكتب وانشغل فيها
ــــــــــــــــــــــــــــــــــــــــــــــ












كنت اصلي وانا في الركعه الثانيه دق باب البيت
شوي اختفى الدق بعدها لمن وصلت الركعه الاخيره
رجع الباب يندق
وانا حاولت اخشع اكثر والله ماني قاطعه صلاتي
اللي يبينا بينتظر ويدق مره ثانيه
خلصت صلاتي وانتظرت الباب يدق لكن ما صار
ورحت اكمل شغلي وانا بالي مشغول
بابو ناصر اللي طلع وللان مارجع
بعد نصف ساعه خلصت شغلي
ورحت للحوووش ورشيته مويه
وقعدت اضيع وقتي بالمويه رشيت النخله والجدران
وانا اتنفس بعمق اشم احلى ريحه ريحة الطين لا تبلل من الماء
سمعت تلفون البيت يرن قفلت المويه
ونزلت ثوبي على سيقاني ورحت للتلفون ورفعته كانت
سلمى بنت ام فيصل
سلمت وقالت لي احلى خبر
عمتى ام ناصر عندهم وانها دقت علي البيت ومالقتنا
قلت لها كنت اصلي
شوي جاني صوت ام فيصل سلمت وقالت لي
: تفضلي زهره ام ناصر حلف ابو فيصل ما تطلع
تعالي شوفيها عندي
زهره ترددت : ما اقدر اطلع وانا ما بلغت ابو ناصر
ام فيصل : تعالي ابو ناصر ماهو جاي الحين
وما عليتس الليله عشى ام ناصر عندنا وانتم معزومين
وعشان تطمنين انا بخلي ابو فيصل ينتظر زوجتس
لاجى ويعلمه ان انتي عندنا
زهره فكرت وقررت بسرعه : طيب شوي وجايه
وفعلا اقل من ربع ساعه وكنت بين احضان عمتي ام ناصر

ــــــــــــــــــــــــــــــــــــــــــــ





كنت مررره ضايق ومخنوق عشان كذا دقيت عليك
احمد : خيير وش فيك
خالد : مضغووط بشكل ما تتصوره وجى ابوي وكمل علي
احمد باهتمام : لييه وش سوى
خالد : يبيني اتزوج ورابط رضاه علي وقعدتي هنا بزواجي
احمد بتفهم : طيب تزوج
خالد بنرفزه وصوت عالي شوي : وشيري وش اسوي فيها
احمد بهدووء شديد : توك تفكر وش تسوي فيها
خالدسكت ما عنده رد
احمد : شف فكر بزواجك اللي طالبه ابوك منك انها فرصه عشان تتعدل احوالك
خالد يهز راسه بموافقه : هي فعلا فرصه بس التطبيق راح يكووون جدا صعب
احمد بتأييد: البدايه صعبه بس بعد كذا بترتاح صدقني
الا يا خالد سمعت اخر خبر
خالد : لاا وش هوو
احمدبفرحه : خالي محمد ابوناصر اخيييراتزوج
خالد فرح له : والله يا حليله خالك ابو ناصر اذكره زمان مع جدي دايم
ههههه واخيرا تزوج مبررروك عليه والعقبى لك ياابو حميد
احمد: اعوذ بالله انا يكفيني تجربتين فاشلات بعد تبيني اكررها ليه ما عندي عقل
ــــــــــــــــــــــــــــــــــــــــــــــ





يالله يا حلو شوفت الاهل والغالين وذاتا لا جت هالشوفه من دون توقع
ياانا فرحت بشوفة العمه ام ناصر وعنودة
وهي بعد كانت فرحانه فيني على صلاة المغرب فضت الغرفه الا مني انا وام ناصر وعنوده هنا ءراحت تغير لبنتها دانه
وام حسين راحت لبيتها
وام فيصل وبناتها مشغولين
بتجهيز العشا
ام ناصر سألتني : مبسوطه يازهره
مع ابو ناصر
رديت بكل صدق ويمكن بان بصوتي
: اي مبسوطه
ام ناصربــ آلحاح : امنتس يازهره قولي الصدق
مرتاحه معاه تشتكين منه في شي

ترى انا امتس
واذا ما تبينه والا ما عجبس
عشانه كبير والا لأي سبب
علميني ترى بيتي وقلبي
مفتوحن لتس

" ياويلي وش عندس ياعمه ليه هالسؤال وليييه هالوقت بالذات


جاوبتها وانا دموعي تغرق
رموشي وغصه عورت حلقي :

الله لا يخليني منتس ياعمه

ابو ناصر لو الف الكون
ما القى مثله حنون حنوون
علي ووده يشيليني من الارض شيل

ام ناصر بانت الراحه على وجهها
: الحمد لله والله يا بنتي اني
من بعد زواجتس وانا الوم نفسي
واقول عسانا ما فرطنا بالامانه

حبيت راسها وانا ممتنه لها
: عمه والله انكم ما قصرتوو
والله يثيبكم ويجزاكم خير الجزاء

ام ناصر: وينه ابو ناصر ابي اوصيه
عليتس وابيه يجيبتس لنا كل فتره

رديت عليها وانا حزينه على
ابو ناصر اللي طلع وهو خاطره مكسور
: طلع من العصر مدري رجع والا لا

قطع علينا كلامنا دخول
هنا ءوبيدها بنتها دانه

اخذت منها الصغيره وجلست اتأملها
: يا سبحان الله ما اجمل الاطفال
وما احلى ريحتهم
كنت مستمتعه وانا شايله
دانه دايم ما كنت اتجرأ اشيل
اطفال احد اخاف يطيحون مني
بس ذي مدري ليش حبيت اشيلها
مرررره حبيت هالبنت
ربي يحفظها لوالديها
ــــــــــــــــــــــــــــ



طلعت من البيت وانا مخنوووق
مدري شاللي نطقني وعلمتها
بس انا ما احب اخدع احد
كان لازم تدري وعلى
هالاساس بنعيش
ياترضى فيني
يا ننفصل وكلن يرووح بطريقه

بس سكوتها ما يعني رفضها لي
ولحالتي
ان وافقت خير على خير

.... يالله معقوله ترفض و تطلب الطلاق

لاا مااظني اقدر اعيش
وحداني مره ثانيه !!
زهره من دخلت حياتي
كل شي تغيير !!
كل شي صار له طعم ولوون !!
ضغط بيده على الدركسون

صدق اني مستعجل
كان انتظرت شوي وما قلت لها
الحيين خليني ارجع اشووف
وش بتقول
يا خوفي تسكت بعد مثل اليوم
استغفر الله استغفر الله
استفغر الله
كمل استغفار ابو ناصر
لين وصل بيته
نزل وناداه ابو فيصل
وعلمه ان ام ناصر عندهم
وان زهره بعد موجوده
مع ام ناصر
" هه يا محمد الحيين اكيييد
بتقول طلقني
مادام ام ناصر جت اكييد
انها داقتن عليها وقايلتن لها تعالي
يا ويل حالك يا محمد
انتبهت لابو فيصل يقولي اقلط يارجال

دخلت وانا كاره وجتني مثل النفضه والرجفه من كثر ما انا متوتر

وبعد العشى اللي كنت فيه سرحان وماني مع الناس

جاني سواق ام ناصر يقولي العمه ام ناصر تبيني برى عند السياره


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الثامن






من وصتني ام ناصر على زهره
وانا عرفت ان زهره نوت تكمل معي


ام ناصر اه منتس
والله خبصتيني ولعبتي في حسبتي
بس الحمد لله كانت جايه تطمن
على احوال زهره مثل ما قالت لي
ما مر علي مثل هاليوم بتوتره وقلقه


وقفت اناظر سيارة ا م ناصر حتى اختفت انوارها مع الشارع الطويل


التفت على بيتنا ورجعت النظر
لبيت ابو فيصل شفت زهره طالعه
ومقبله علي
مشيت لبيتنا وهي وراي
دخلنا البيت رحت وجلست بالحوش
وفتحت ازرار ثوبي
ابي اتنفس واهدأ عقب التوتر
حسيت حيلي مهدود من كثر التوتر


ــــــــــــــــــــــــــــــــــــــــــ




عبد الهادي
:عيوون عبد الهادي
هدى : ابي اروح عند خالي
ابو ناصر كم يوم
عبد الهادي: ليه وش عندتس
هدى بصراحه: ابي انكد
على مرته الكلبه
عبد الهادي باستغراب
: وليه تنكدين عليها خليها بحالها
هدى فزت من مكانها
: لو سمحت مالك دخل .
قلت لك ابي اروح
اقعد عندهم كم يوم
عبد الهادي قام ومسك
يدها بلطف : حبيبتي تبين تروحين
روحي بس ليه الاذيه بالعكس لازم
تتشكرين منها اللي رضت بخالتس
وهو رجالن كبير
هدى عصبت وبصوت عالي
: نعم نااااعم اتشكرها تخسى الا هي
هذي يا حبيبي ما صدقت
على الله لقت هالشايب
قالت اخذه يومين وهو مودع
وارث هالخير اللي عنده
عبد الهادي : اهدي يا قلبي اهدي
انا لتس مني النصيحه وانتي
حره واكييد انتي ادرى
هدى جلست على السرير
وبثقه زايده : طبعا انا ادرى والا
انت شيدريك اسكت بس اسكت
عبد الهادي بهدوء : الله يهديتس بس
يله تعالي خلينا ننام
هدى :نام انت انا ما فيني نووووم
وطلعت وخلته لحاله


ـــــــــــــــــــــــــــــــــــــــــــ







دخلت ورى ابو ناصر
ورحت لغرفة النوم علقت عباتي
وطلعت للحووش
شفته مسند نفسه على النخله
وفاتح ازرار ثوبه ومغمض عيونه
رجف قلبي من الخووف وركظت له
وجثيت جنبه
ابوناصر ابوناصر وشفيك
فتح عيونه وناظر فيني
حسيته تعبااان
رفعت صوتي شوي : وشفيك
ناظرني وهمس : ما فيني شي
قمت ركض للمطبخ رحت
جبت له كاسة ماء وجيت اركظ
ونص الماء انتثر من ركظي وعجلتي
جيت جنبه وناولته الكاسه
بس ما تناولها مني
بس كانت عيونه تناظرني
حسيته ما فيه حيل
قربت له اكثر ورفعت الكاسه
لفمه وشربته


وشرب معي شوية ما ء


رفع يده بوهن وقالي : بس اكتفيت
حطيت الكاسه ومسكت يده
وسألته بصوت مهزوز : وش فيك ؟
ناظرني وطول هو يتأملني
وقال بنبره مشككه : بتجلسين معي ؟؟
امتلت عيوني دمووع
ورميت نفسي في حضنه
وقلت له وانا اصيح
: الله لا يخليني كان خليتك
الله لا يخليني كان خليتك
رفع يده ومسح على راسي
ويده الثانيه تطبطب على ظهري
كان يقول بحنان : اشششش اششش
خلاص لا تبكين
وانا ما عاد عندي سيطره على دموعي
ـــــــــــــــــــــــــــــــــــــــــــــــــــــــــ









صباح الخير احمد
احمد : صباح النور
وش عندك مزعجني من الصبح
خالد بجديه: تروح معي مشوار اليوم
احمد لااا وش يوديني
خالد : انا كل ما ارووح لهم
ارجع متكدر
والله لوما شيري مارحت
احمد :هانت ان شاء الله
خالد بنرفزه : اي هانت
الا تعقدت
يله دام انك ما انت رايح معي
خليني اجهز نفسي وارووح
بدري واخذ شيري واطلعها مشوار
احمد : اذا اخذت شيري وين بتروحوون
خالد : امممم ما فكرت
بس فيه بارك حلووه قريبه
من بيتي يمكن نرووح نستكشفها
احمد : طيب اجل انا خويكم تلقاني
هناك انتظركم
خالد : اوكي

بعد ساعه >


تفضل تفضل دكتور خالد
خالد :زاد فضلك استاذ محمود
محمود: فريزاااا يا فرييزاااا تعي
اجى دكتور خالد
بثواني كانت فريزه موجوده
في الغرفه وكانت لابسه بنطلون
جنزضيق وتي شيرت ابيض
عليه رسومات
مدت يدها تصافح خالد
مد خالد يده بحسن نيه
قربت منه فريزا بعدم حيا
وباسته من خده
: كيفك دكتور خالد
خالد صعق من جراءتها
وتلعثم : اححم احم بخير دكتورة
محمود باهتمام : كيفون اهلك
خالد باختصار : بخير
ممكن تنادون شيري
محمود : استنى شوي بدنا نضيفك
خالد : لا شكرا مستعجل
قام من مكانه وقال : انا برى خلوها تطلع لي
ــــــــــــــــــــــــــــــــــــــــــــــــ











بعد ما هديت وارتحت من موجة البكا اللي
هاجمتني وانا في حضن ابو ناصر
عجزت ارفع راسي
واحساس بالخجل مسيطر علي
بعدت عنه بس هو مسك يدي
: زهره والله ما تندمين
على قرارتس ابد
كنت عارفه انه يناظرني
بس انا عاجزه تماما عن رفع
عيوني له
وقف وهو مازال ماسك يدي
: امشي ننام والله اني تعبان ومنهد حيلي
دخلنا الغرفه وكالعاده
انا نمت على السرير
وهو تمدد على فراشه المفروش
بالطرف بعييد عن السرير

حطيت راسي على المخده ونمت بعمق
اول مره من دخلت بيت ابو ناصر
انام بمثل هالراحه


ـــــــــــــــــــــــــــــــــــــــــ









جده وش رايتس ببيت ابو فيصل
ام ناصربابتسامه :والله ونعم الناس
عنودة: والله انبسطت عندهم مررره
ناس ينحبون كلهم من الام الى البنات
ام ناصر :صادقه وعندهم بنات مزيين
ماشاء الله عليهن

دخل عليهم ناصر وهو مبتسم
: السلام عليييكم
وينتس يمه اليوم دورتس
قالت لي ماريا انتس طلعتي
ام ناصر :اي والله رحت ازور زهره
قلت اتطمن عليها
ناصر باهتمام : ها بشريني عساها مرتاحه ومبسوطه
ام ناصر : الحمد لله تقول انها
مرتاحه مع ابو ناصر
ناصر ناظر للعنود : عنودة شلونتس يبه
عنودة :بخير جعلك بخير
ناصر : الله يرضى عليتس يومتس
ما خليتي جدتس تروح لحالها
عنودة : بالعكس انا اللي ممنونه
لجدتي
اللي طلعتني معها مشوار حلو
وتعرفنا فيه على ناس طيبيين
ناظر ناصر بأمه
: من شفتم غير زهره ؟؟


:هه انتم هنا مجتمعين !!
كانت هذي شريفه وهي تجلس جنب ناصر
ام ناصر بهدوء و بتمتمه خفيفه: استغفر الله ااستغفر الله
ناصر :غريبه جايه تدوريني
شريفه رفعت حاجبها
: وليه غريبه اليوم كله ما شفتكم
وحابه اشوف وش اللي مشغلكم
التفتت ام ناصر لعنوده
وعضت على طرف شفتها
اشاره للسكوت ما تبيها تعلم امها
عن زيارة زهره
طبعا عنودة فهمت
وشريفه لقطت الحركه
وناصر بعد
عشان كذا قام وسحب شريفه معه
وهو طالع قال : يله يمه نخليتس تر تاحيين
شريفه ما فاتتها الحركه
ونوت تعرف وين كانوو

عنوده سندت جدتها الى سريرها
ام ناصر : عنوده يمه ان سألتتس امتس
لا تقولين لها عن روحتنا لزهره
انتي عارفه امتس ماكانت تحب زهره
عنودة هزت راسها بموافقه
: طيب ياجده على ان زهره
مره طيبه وخدومه
مدري امي ما كانت تحبها ليش
ام ناصر : امتس يا بنتي من
حبت غير نفسها الله يصلحها
يله يا امي اطلعي وطفي النور
طلعت عنوده من عند جدتها
وام ناصر منسدحه في سريرها
وتردد اذكارها وتسترجع صورة سلمى
البنت اللي اسرها جمالها وعفويتها
وذكرت الله على زينها
ـــــــــــــــــــــــــــــــ










عموو عموو
التفت احمد وشاف البنت الصغيره
اللي تناديه ابتسم لها وفتح يدينه لها
: هلا والله بالمزيونه
شيري : عموو بدك تتفسح معانا ؟

احمد ضحك : ههه اي بدي ههه

شيري تحاول تتملص منه تبي تتسلق
على كتافه
خالد بجديه : شيري اهدي
لا تأذين عمو احمد
احمد عدل وضع شيري على كتافه
: لا خليها براحتها تسوي اللي تبي
شيري ماسكه شعر احمد
: عموو شعرك كتيير ناعم
احمد :هههه اكيييد غيرانه
من شعري انتي وفلافلك
شيري ببراءه: انا شعري بيعزب
خالتو فريزا كتير
احمد ويرفع حاجب
: ماشاء الله خالتك فريزا تعرف تمشطك
غريب ليه ما تمشط شوشتها
شيري بتساؤل : شو يعني تمشطك
خالد دف احمد بشويش
معترض على كلام احمد عن
فريزه وذاتا قدام شيري
ورد على بنته : تسرح شعرك
شيري : ههه ما تؤوول تسرح
لك شو هي تمشط ههه!!
وحطت يدها الصغيره على فمها
تضحك من كل قلبها
احمد انفجر ضحك : والله يا خالد بنتك
ذي رهيبه بدل ما نعلمها
حكينا وكلامنا صارت هي تعلمنا
كانو يمشون في الحديقه
الى ان وصلوو منطقة البحيره
وفرش خالد البساط القماشي
اللي معاه وجلسوا
شيري مثل كل الاطفال جذبتها
المويه وطيور البط
المنتشره على البحيره

كان الجو رائع وفيه نسمه حلووه
والشمس تغطيها السحب المتفرقه

جات شيري تركظ لابوها خالد
: بابا بابا بدي ارمي اكل للبط
خالد فتح كيس الخبز وقطع
خبزه لقطع صغيره وناولها
لها: ارمي لها يله
احمد تمدد ونظارته الشمسيه على عيونه
: بعد شهر راجع للسعوديه
خالد ليه وش عندك
احمد : لازم اروح عندي كم شغله ضروري اشرف عليها بنفسي
:خالد انا تقريبا باقي على
رجعتي شهر ونص
انا بقعد بالسعوديه 3 اسابيع
وارجع اكمل تعرف
لازم اخلص بحثي واقدمه واناقشه
احمد: لا انا ماني مطول شغلتي اخلصها باسبوع اسبوعين

اااااه
فزو على صراخ شيري
خالد بفزع ركظ لبنته
وشالها : شيري وش فيتس
شيري واااااع اااه
اهئ اهئ
احمد شافها ماسكه يدها وتتالم
: يدها يا خالد
خالد : شيري ماما وش فيها يدك
شيري ببكاء ودموعها
تطفر من رموش كثيفه لعيون عسلي فاتح
وتمشي على خدودورديه
: بابا عضتني هي

تأشر على البطه
:اهئ اهئ عضتني البطه الحماره
احمد وخالد ما تمالكوو نفسهم
من الضحك :هههههه
احمد : ههه شلون تجي بطه حماره
خالد : هههه لا تضحك على بنتي
شيري بزعل : اي حماره
انا زعلاني منا
خالد جلس وجلسها في حضنه
ومسح دموعها وتأملها بحب
: شيري جوعانه :
شيري تهز راسها موافقه
: اي جوعانه كتيير

احمد وهو يدغدها
: يخسى الجوع وانا ولد ابوي
شيري تضحك لمداعبت احمد

: هههه خلاص عمو هههه خلاص

ــــــــــــــــــــــــــ





قمت من النوم وانا حاسه ب تفائل وحاسه ان الدنيا حلووه
اصبحنا واصبح الملك لله
قمت وناظرت على جهة ابو ناصر
لقيت فراشه مطوي وماهو بالغرفه
قمت ورحت وتوضيت وصليت
طلعت للحوش وكان ضوء الفجر
يملئ السماء
رفعت راسي للسماء واستنشقت انقى هوا
دخلت المطبخ وجهزت القهوة والفطور
ودخلت الغرفه ورتبت شعري
وتعطرت
وتوجهت للحوش
نفضت الفراش الي تحت النخله
وجبت قهوتي وفطوري وجلست
انتظر ابو ناصر

بعد ما اشرقت الشمس
دخل ابو ناصر
:السلام عليكم يا زهره
" رديت وعليكم السلام ورحمة الله وبركاته
جلس على الفراش
وجلست جنبه وصبيت له فنجال
قلت له: سم يا ابو ناصر
ناظرني وابتسم : ناديني محمد احسن
ابتسمت له وقلت ان شاء الله
ابتسم بعد : كيف اصبحتي
رديت عليه : بخير دامك معي
قلتها وانا صادقه بكل حرف
رد علي بضحكه حلوه حسيتها من قلبه
: انا اللي بخير دامتس معي يازهره
استحيت منه مرره
قالي : زهره شرايتس نروح عمره
زهره بفرحه صدق صدق
بتوديني اعتمر
هز راسه بموافقه وابتسم
: اي بوديتس لمكه والمدينه واذا
بخاطرتس اي مكان قولي
لو جزر الواق الواق
وضحك وضحكت معه من كل قلبي
واحتضنت ذراعه وقلت
: شكرا يااوترددت شوي
شكرا يامحمد ما ابي غير
اعتمر وتكون حققت لي اغلى امنيه
محمد: ابشري اليوم بروح
احجز تذاكر السفر نحجز لجده
ومنها نطلع لمكه
وانتي جهزي اغراضنا
وقام
قلت له :وين رايح
محمد: بروح مكتب الخطوط احجز
"قلت له لا اصبر افطر اول
وبعدها روح اخاف تدوخ
رجع جلس وقالي يله فطريني
ومديت له اول لقمه من يدي
وانا بقمة خجلي
وهونفس الشي صار ياكل و يأكلني معاه

محمد اسرني بحنانه ياربي تخليه لي
ــــــــــــــــــــــــــــــــــ









:هدى انتي والله ما انتي بصاحيه
بالله وش يوديس عند خالي
هدى بخبث : وش عليس مني مافي
سبب كذا بروح واجلس على قلبها
هيا باصرار تحاول تقنع هدى
: هدى اصلا وين بتنامين
بيتهم كله غرفتين بتضيقين عليهم
هدى بضحكه صفرا
:اصلا هذ المطلوب اني اضيق
عليهم وعادي بنام بحضين خالي محمد
هيا كشرت : حطي نفستس مكانها
ترضين احد يجي ينكد عليس
وانتي عروس
كشت بيدها هدى
: وووووواااع بالله ذيك عروس
تراها عجوز ماهي بصغيره
هيا : حرام عليس والله انها مملوحه
واصغر مننا وعليها جسم يهبل
انتي غيرانه منها وعشان كذا
بتروحين تنكدين عليها
هدى بانفعال : انا !!
انا الحمد لله عارفه نفسي
اجمل منها بكثير
وما علي منتس بروح يعني بروح
وصكت التلفون بوجه هيا

هيا : الله يهديتس يا هدى
والله ما ذابحس غير الغروروهو
اللي بيجني عليتس الله يصلحتس بس
ـــــــــــــــــــــــــــــ






عنوده تعالي وين رايحه
عنودة: هلا يمه جى زوجي بطلع له
شريفه : امس وين رحتي انتي وجدتتس
عنوده : ابد رحنا للسوق جدتي
اشترت لها كم غرض
وانا رحت اونسها
شريفه بدهاء : متأكده انكم كنتو بالسوق
عنوده : اي يمه
وغطت وجهها وبتطلع
شريفه : عنوده لا تقولين
وتدسين علي تراني امتس
وهي جدتتس انا اقرب لتس منها
بس تأكدي اني بعرف
وان مافي شي يخفى علي
في بيتي ويله روحي لزوجتس
اخاف تتأخرين عليه
عنودة حبت راس امه
: يمه تبيني احلف انا ما دسيت عليتس
شي بس انتي متوهمه
شريفه بملامح جامده
: اي صح متوهمه
يله روحي في حفظ الله

جلست وهي تفكر مادام
عنوده مصره كذاا اكييد مشوارهم
امس مهم ولازم اعرف وين كانو

والله هالعجوز ما تهرول عبث
وراااها مصيبه بس هين انا لتس ياأم ناصر
ــــــــــــــــــــــــ





:ستي عمتي مريم تبغى
تكلمك في التلفون
شهقت ام امجد
: هييييء بنتي مريم
هيا قوميني يا فتو قووام لا نتأخر
على البنت في التلفون
وقامت وصارت تتهادى
في مشيتها
ووصلت للصاله : مريم ياحبيييتي
كيفك كيف اولادك
: احنا كلنا بخير
: واخوكي امجد كمان بخير
: انا جيه في اجازة الصيف خلاص
:موهجه لا لسى ما كتب لها ربي تحمل
ادعي لها ادعي لها يامريم
هيا سلمي على جوزك واولادك

دخل امجد وسلم على راس امه
: كيفك يا غاليه
ام امجد:بخير ياولدي
امجد : كيفها مريم
ام امجد : بخير وتسال عنكم
تقول امتى جييين
امجد : انتي بس يا امي حتسافري
احنا حنجلس ما حنسافر
ام امجد ظربت على صدره
: وي ياندامه لي ما حتسافرو
امجد : يا امي ما عندي فلووس
ام امجد :وفلوس السياره فين وديتها ياولدي
امجد :سددت فيها ديوني
ام امجد: اسمعني ياولدي انتبه
على نفسك واترك الحجات البطاله
والله ياولدي كده حدمر نفسك
وبيتك اصحى لنفسك قبل فوات الاوان
اصحى اصحى يا ولدي
وقامت وتركته جالس يفكر بكلامها
ـــــــــــــــــــــــ


بنات ابي اروح اسلم على ام سطام
ام حسين تقول انها رجعت بيتها
هناء بمزح : يمه خذي سلمى معتس
اكيييد مشتاقه لحبيبة قلبها ام حسيين
سلمى كانت ماسكه دانه بنت هناء
: هنوو اتقي شري ترى دانه هي الضحيه
ومسكتها من ملابسها وصارت
تأرجحها بالهوا
هنا فزت من سريرها
: يا مجرمه كله ولا دنووو حرام عليتس
سلمى :هههه اجل لا تجين صوبي
حتى لو بالمزح
هنا اخذت بنتها
ام فيصل :سلمى يمه غلط كذا
رجيتي راس دنو حرام عليتس
ترى يتضرروون من ابسط حركه
سلمى : ابشري يمه بس قولي لها
لا تعرض لي
جنان دخلت عليهم ومعاها
اسكريم فيمتوو
: قطعت الكيس باسنانها وصارت
تمص الاسكريم المثلج
من يبي عسكريم وفي قولا اخر
ايس كريم هههه
هناء : يامجرمه ليش تاكلين
اسكريم وانا ما اقدر اطلعي برى
جنان : لا والله ماني طالعه سلمى تبين
سلمى وهي ترقص حواجبها
: اي ابي عسكرييييم
وطقي قهر هنووو
هنا ء حذفت علبة المناديل
على هنا بس هنا طلعت بسرعه
من الغرفه وهي تضحك مثل
ضحكة المارد الي يطلع
في افلام الكرتون :هاهاهااااااا
ام فيصل هناء يمه اياني واياس
ادري انتس اكلتي عسكريم
ترى ما احد متضرر غيرتس
النفاس ما ينفع لها البارد
هنا تمددت على سريرها
وضمت دانه ترضعها
ام فيصل : تغدي لا يبرد غداتس
هنا ء: يمه والله نفسي صاده عن الاكل
ام فيصل : اغصبي نفستس الاكل
اهم شي للمره النفاس
هنا ء: يمه الله يرضى عليس
ماشاء مأكلتني الساعه 11فطور متأخر
غير فطور الفجر والغدا الساعه وحده
متى اهظم واالله مالي فيه
زعلت ام فيصل من هنا اللي
بنظرها ما تتغذا زين
وطلعت من الغرفه


وبعدها بدقايق

دخل عبد الله وشاف احلى منظر
هنا نايمه ودانه بجنبها بس
مفتحه عيونها وتتحرك
عبدالله قرب منها وشالها : يا قلب ابوتس
وباسها وجلس بالارض حط بنته في حظنه
وذكر الله عليها : دنووودنووو اغى اغييي
ههههه يا دنووو
دانه بنت ابوها وعشره خطبوها
اغى وصار يلاعبها
وهي تناغي معاه

وانسدح جنبها
وفي دقايق راح في سابع نومه
ـــــــــــــــــــــــــــــــــــ










: ماريا روحي نادي السواق
ماريا : اوكي مدام
بعد دقايق السواق واقف
برى في الحوش وشريفه ورى باب المدخل
: عثمان
:نعم ياعمه
شريفه بحزم : اسمع بسألك وابي
تقولي الصدق والا والله ياويلك
عثمان بخووف : طيب
شريفه: البارح وين وديت عمتي ام ناصر
عثمان ارتاح على باله بتسأله
عن عمه ناصر
: البارح انا وديت عمتي ام ناصر
لبيت ابو ناصر الــ.......
شريفه بتساؤل :متأكد
عثمان بتأكيد: اي والله رحنا لبيته
شريفه : خلاص تقدر ترووح
وصكت الباب ودخلت للصاله
لقت ام ناصر قدامها جالسه
تتقهوى وتتسمع للراديو
شريفه جت وجلست جنب
عمتها وصبت لنفسها فنجال
ام ناصر طنشتها حتى ما رفعت عينها لها
شريفه : كيفها زهره
ام ناصر ببرووود شديد : تسلم عليتس
شريفه ببرود اكثر : الله يسلمها
وش مسويه مع الشايب ابو ناصر
عساها ما تشتكي
ام ناصر عارفه وش تبي شريفه
تبي تسمع ان زهرة غير مرتاحه
وانها تعاني مع زوجها
:ماشاء الله عليها مبسوطه وتتشكرنا
اننا زوجناها ابو ناصر
اصلا زهره ما في مثلها بين الحريم
وبعذر ابو ناصر طايرن فيها
شريفه بسخريه
: ايه الله يهني سعيد بسعيده
للان شريفه ماهي عارفه ليه ام ناصر
ما تبيها تعرف عن هالزياره في شي
اكيييد داسين علي شي
بس والله لا اعرفه

ــــــــــــــــــــــــــــــــــــ







قبل ما اصلي الظهر
كان الغدا جاهز محمد يحب
يتغدى بدري
وبعد الصلاه جهزت السفره
وجلست انتظره غاب ابو ناصر
ساعه بعد الصلاه

اخيرا دخل البيت ومعاه ظرف ابيض
سلم علي وجيت انا وقربت منه
واخذت منه غترته ومفاتيحه
قلت له : الغدا جاهز اغرف
قالي :اي جوعان
وفعلا حطيت الغدا وتغدينا
وسويت بعده براد الشاي
وجلسنا في غرفتنا
ناداني وكان جالس وقدامه
ملفات واوراق والظرف الابيض
:تعالي هنا جنبي
جلست جنبه وعطاني الظرف
:هذي تذاكر السفره حجزت
لجده بكره الصبح
دمعت عيوني وضميت ذراعه
: قل والله قل والله
ضحك بسماحه : والله افتحي الظرف
وشوفي بنفستس
حبيت كتفه وقلت لها : الله يرحم والدينك
ويخليك لي
زادت ابتسامته
بعدها سحب ملف اخضر وقالي
: شوفي ان شاء الله هالبيت
بكتب نصه لتس
بهتني وفاجأني
: قلت له ليش
قال تستاهلين يازهره وانا حاب اني
اكتبه لتس
عجزت اداري دموعي اكثر
وبكيت من كل قلبي
"يالله لا تحرمني منه
هالانسان عوض ربي لي
طول عمري كنت اتمنى
اني عشت مع ابوي
كنت اشوف خالد وعنوده يتدللون
على ابوهم وابوهم يداري خواطرهم
محبه منه
اما انا كانوواللي يدارون خاطري
من غير محبه كنت احس اني هم
وواجب ثقيل ملتزمين فيني
من باب اخذ الاجر
صدق ان ام ناصر اعدها مثل امي
لكن بيننا حدوود
وشريفه ما كانت ترضى اني اعبر
باي طريقة كانت عن مشاعري
كنت اذا ضحكت تعطيني
نظره ناريه بمعنى اسكتي وانكتمي

واذا بكييت تصرخ فيني انقلعي روحي
عن وجهي
بس الان الحمد لله
لقيت من يهتم فيني ويحبني
لاني انحب ولانه محتاج يحبني
كالعاده كان كتف محمد مبلل من دموعي
ويده تطبطب على ظهري بحنان
وتاركني على راحتي
اعبر بالطريقه اللي ارتاح لها

شكرا كلمه قليله في حقك يا
!!!احترت وش اصفه وش هو
بالنسبه لي الاكيييد انه ابووو
لي هو العوض ولن اناديه
بغير هالاسم يا عوضي من الله
بس بيني وبين نفسي


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


الجزء التاسع
بسم الله الرحمن الرحيم

.
.
.
.
.
. اغنم لحظات السعاده
عشها بكل تفاصيلها
عش سعيدا
وكن سعيدا
وقل انا سعيد

تكن سعيدا

فقط
فكر بالسعاده

فأنها قد لاتعوووووود
....
شبيهة امي
ـــــــــــــــــــــــــــــ


آه يالقهر ااااه
هيا وهي تكتم ضحكتها : وش صار قولي
هدى بغضب وحقد : يا علهم ما يتهنون
هيا : استغفر ي ربتس وقولي وش فيتس انطقي
هدى واحساس القهر يتعاظم داخلها
: رحت لبيت خالي ابو ناصر على الساعه 9 الصباح
وصلني عبد الهادي وراح وخلاني وادق على بيت خالي وادق وادق محد رد
وقفت شوي قلت يمكن نايميين رجعت دقيت ودقيت لما يدي عورتني
مافي فايده ما احد رد شوي يجي جارهم
وقالي ابو ناصر ماهو فيه سافر اليوم الفجر
وركب جارهم سيارته ومشى
وطبعا وقفت بالشمس وصكني راسي
وحطت يدها على راسها
آآآآه ياراسي
مدري شسوي بعمري خالي
وعلة القلب زوجته مسافرين عساهم ما يتهنون
وعبد الهادي العله الثانيه راح وخلاني
تذكرت ام فيصل جارتهم ورحت ودقيت عليهم الباب
فتحت لي وحده من بناتهم
ياهي قهرتني وكان ودي احوس شكلها
هيا : هههههه ههههه ليييه ؟
هدى : تخيلي توني دقيت الباب ما سألت مين فتحت الباب ودخلتني
وراحت تنادي امها وانا اسمع : يماااه يمااه الشحاده الي تستنينها جت
هيا تضحك من كل قلبها : ههههه اجل تحسبتس شحاده خخخخ
هدى بزعل : وجع لا تضحكين طبعا مو انتي اللي تهزأتي

هيا وهي تمسح دموعها من الضحك
: اي كملي وش صار شفتي ام فيصل
هدى : اي شفتها يا ختي هالحرمه تقهرني
هيا : ليش
هدى : تمدح لي زهره عساها البلا
هيا: اي وش تقول عنها
هدى بقهر وحسد
: ما خلت من الوصف الزين ما قالته
وان ياحظ خالي فيها وان الطيبون للطيبات
هيا بصدق: اي والله وهي صادقه
هدى بقهر نطت على هيا وعظتها
: وانتي بعااااد
هيا : هههههه موتي حره الصدق
ينقال حبيتي هالشي والا طقي
راستس باكبر جدار

ــــــــــــــــــــــــــــــــــــــــــــ

يارب تمم علينا .
.
.
.




كل شي بالنسبه لي جديد

اول مره اسافر بالطياره
واول مره اروح عمره
واول مرره اجرب احلى شعور
هيبة الحرم ورهبة دخوله تخالطه الراحه والطمأنينه
واحساس القرب من الله عزوجل
شعورلايمكن تصفه كلمات وحرووف


مبهوره بكل شي
ابو ناصر ماسك يدي وانا امشي وراه
لاا كنت احس نفسي اطير وخفيفه
ابو ناصر كان لابس احرامه من البيت
وبالطياره سمعت الطيار يعلن عن الميقات
ابو ناصر علمني وش اقوول ورددت ورااه
لبيك اللهم عمره

كنت امشي وعيوني تلتهم كل التفاصيل ولاني ملحقه
وصلنا على اذان العصر كان المؤذن يرفع الاذان
وانا اردد ورااه من كل قلبي
ودقايق انتظمت الصفوف في مشهد مهيب
امنا الشيخ السبيل
ولما خلصنا صلاه
ابو ناصر عطاني كتيب صغير
وقالي وانتي تطوفين اقريه
وبدينا بالطواف وانا اتأمل الكعبه
واتمنى اني المسها
وكأن ابو ناصر يقرأ افكاري
كان الطائفين قليل وقدر انه يخليني اقرب
من استار الكعبه
انا حطيت يدي عليها وانهالت دموعي
ودعيت ودعيت ودعيت
واهم دعوه كانت ان الله يخلي لي ابو ناصر
ويجزاه عني خير الجزاء


ـــــــــــــــــــــــــــــــــــــــــــــ


ادخل وصك الباب وراك
ناصر : ابشري
صك ناصر الباب وجلس جنب امه
:سمي يمه
ام ناصر : لقيت عروس لخالد
ناصر بابتسامه : ماشاء الله منهي بنته

ام ناصر :بنت جيران ابو ناصر ناس يقالهم الـ....

ناصر بتساؤل : وليش هالناس وهالبنت بالذات؟

ام ناصر تبسمت : اعجبتني
وامها اجوديه وباين ان امها مربيتها على السنع

ناصر بتفكيير بسأل عنهم وابلغ خالد وبعدها اخطبها له

ام ناصر: لازم تعلم امه شريفه
ناصر : اول بسأل ووكان ناسبوني كلمت ابو البنت
ولاتمت الموافقه علمتها
واحطها قدام الامر الواقع
ـــــــــــــــــــــــــــــــــــــــــــــــــ

خلصنا من الطواف ورحنا صلينا ورى مقام ابراهيم عليه السلام

بعدها قالي ابو ناصر
:يله بنرووح نشرب زمزم
وصلني لمدخل زمزم للنساء
ونزلت تحت كانت الارض بارده

ممرات من البرادات والناس
من كل شكل ولون و كلن في حاله
دخلت وكشفت وجهي
وقفت عند اقرب برادة
وشربت سبحان الله زمزم للي ما تعود عليه يستغرب طعمه
* ( اللي تعود يشرب زمزم سبحان ما يستسيغ اي ماء بعدها وهذا عن تجربه شخصيه )
مسكت الكاسه وصبيت على راسي وعلى جسمي وشربت قد ما اقدر
وتوضيت ودعيت لي ولوالدي ولابو ناصر وعمتي ام ناصر
وطلعت الدرج بهدوء خفت ازلق واطيح
وقفت على راس الدرج وانتظرت ابو ناصر
وكان الوقت قريب المغرب شوي ويأذن

انتظرت وعيني على زمزم للرجال
مر الوقت بطيئ وانا انتظره

اذن المغرب وبدت الزحمه
الناس وفود وفوود الي طالع من زمزم واللي نازل
وانا واقفه في مكاني واخاف ارمش
وما اشوف ابو ناصر لا طلع من زمزم
اقام الصلاه وانتظمت الصفوف و اضطريت اصلي في مكاني

كان الشيخ السديس هواللي امنا يا سبحان من عطاه الصوت
بس ابليس اعوذ بالله منه ما اخلاني كل طاري
شين جابه على بالي وحاولت اخشع بس
اعوذ بالله من الشيطان تمكنت مني الهواجس
واخيرا انتهت الصلاه
وفزيت واقفه ووجهت عيني على زمزم
وانتظرت وانتظرت يمكن وقفت نص ساعه
ومادريت الا اللي مسكني من كتفي
: زهره
ولفيت بسرعه الا هذا ابو ناصر
جلست بالارض واصيح
رجولي خلاص ماعاد تشيلني
ابو ناصر : علامتس
" اهئ اهئ حرام عليك وين كنت
طولت علي
ابو ناصر :انا قايل لتس بعد صلاة المغرب اجيتس هنا
" رديت ما سمعتك
ابو ناصر : قلت لتس بس انتي ما كنتي معي
كنتي مستعجله على زمزم
مد يده لي واخذتها وقمت معه
تعالي نسعى
ورحنا وسعينا وانا متمسكه باحرامه اخاف يضيع مني
ــــــــــــــــــــــــــــــــــــــــــــ



تعالي هنا
جنان : هلا يمه
ام فيصل :انتي اليوم يوم فتحتي الباب
لهدى وش انتي قايله لها
جنان باستغراب : منهي هدى
ام فيصل : الحرمه اللي جتني الصباح
جنان : اها قصدس الشحاده
ام فيصل انتي قلتي لها الشحاده !!!
جنان : انا فتحت لها وما كلمتها
حتى ما ناظرت فيها ورحت ناديتس
ام فيصل : فشلتيني يا بنتي فيها
اكييد سمعتس يوم تناديني
اشوفها بس تنافخ ورفضت القهوة
وطلبت التلفون وكلمت زوجها
وصرخت عليه وانا اسمع
جنان : يمه انا يوم افتح لها النوم بعيوني
وانتي قلتي لي انتس تستنين الشحاده اللي تاخذ الملابس
ام فيصل : انا الحين انبهتس وقدري الناس
واحترميهم لو مين ما كانو
جنان :طيب يمه
ــــــــــــــــــــــــــــــــــــــــــــ

يا هلا وغلا بـ احمد
احمد: هلا فيتس هيا شلونكم طيبين
هيا : بخير الله يسلمك ويخليك لنا
احمد:وشخبار هدى والعيال كلكم عساكم بخير
هيا : الحمد لله كلنا بخير ومشتاقين لك
احمد: خالي محمد شلونه اتصلت اليوم
على بيته كم مره ما احد رد
هيا : خالي مسافر
احمد : ماشاء الله وين؟
هيا : والله مدري سافر هو وزوجته
احمد فرحان لخاله : حلوو خليه يطلع شوي
ويشوف نفسه
هيا : اي والله وانت متى بتشوف نفسك
احمد : شفت نفسي مرتين و خلاص اللي اخترتوهن لي
عيفني الحريم كلهن
هيا : الله يعوضك بأحسن منهن
احمد: خلاص تكفين انا نسيت هالموضوع لاتذكرينه لي مرة ًثانيه
ويله اسلمي وسلمي
هيا : مع السلامه والله يحفظك


جلس احمد وكل تفكيره بغلطة عمره زواجه

"يالله الظاهر كنت مظروب على راسي ذيك الايام
مدري شلون تزوجت فوزيه الله يسامحتس يا هدى
مدحتها لي وطيرتها السما
ومن اول ليله عرفت شخصيتها ممله وشايفه نفسها
ضغطت على نفسي كم شهر
عجزت اتفاهم معاها
تتعامل بمبدأ انا ومن بعدي الطوفان
تبي الحياه تمشي على كيفها
وان رفضت لها طلب تنكد علي اسبوع
صرت اهرب من البيت
وكل ما قالت ابي اهلي وديتها
لمن اخر شي حسيت اني خسران في هذي الزواجه
فوزيه انسانه عايشه لنفسها وبس
طلقتها وانا ندمان على الايام اللي كانت معها

اما الثانيه ماهي بعيده عن الاولى شكل
بس مضمون مافي نسخ مكرره من هدى الله يصلحها
انا مدري كيف عبد الهادي مستحملها صحيح اختي واعزها
بس اللي تسويه بزوجها كثيير بس على قول القايل يضرب الحب شو بيذل
ـــــــــــــــــــــــــــــــــــــــــــــ

خلصنا سعي وصلينا العشاء
وبعدها اخذني على فندق جنب الحرم وكان مكان الغرفه حلو
لها شباك اشوف منه الحرم وفيها سريرين
اخذنا معنا عشا وتعشينا
وطول الوقت اهمز رجولي كانت مرره تعورني
ابو ناصر سألني : مبسوطه يا زهره
رديت عليه : اكثر من مبسوطه احلى لحظات عمري اليوم عشتها هنا في الحرم
تبسم لي و قام وهو يالله يمشي من وجع رجوله
واخذ له دوش سريع ونام
بعد اليوم الطويل

قبل لاانام تروشت مشطت شعري المبلول
وحطيت شرشف الصلاه على راسي ونمت من دون مقدمات
كانت احلى نومه
ــــــــــــــــــــــــــــــــــــ

خالد : رحت البارح وقضيت معها يوم كامل
العنود : يا قلبي عليها شروفه الصغنونه
خالد بضحكه :هههه لا تسمعتس وانتي تنادينها شروفه بتزعل عليتس
العنود : ليه ههههّ!!
خالد :بتقولتس انا شيري اسمي شيري
مو شروفه ما بتفهمي !!!
العنوود: يا حبي لهالصغيره والله انها الحسنه
الوحيده في زواجك من امها
خالد: خلاص عنوده الحرمه الله يرحمها
العنود: ايه الله يرحمها
على فكره اعتقد والله اعلم
جدتي لقت لك عرووس
خالد بضيق : الله يعين ما فرقت معي
خلينا نخلص
العنود:خالد ماينفع كذا مادام وافقت خلاص
ارضى وحاول تتقبل الموضوع
اخاف ما تقبل العرس والعروس
وماتدري وين الخيره
ا نا انصحك تصلي استخاره
وحاول انك ترضى بالموضووع
لانه بيتم برضاك او غصب عنك
وفكر بشيري انه بتصير
معاك وقدام عينك كفايه خمس سنين
وخالة امها مستفرده فيها
خالد: تتوقعين ان اللي بتزوجها
بترضى تربي بنتي
انت لو اني منك اصارح ابوي
واعلمه واخليه لا خطب يقول للناس ظرفك

خالد :ابوي بيزعل واكيد ان ردة فعله
بتكون صعبه انا كل ما جاء عندي
احاول امهد له واعلمه
بس ينربط لساني
وامي متأكد لادرت
ممكن يصير فيها شي
العنود: لازم تصارحهم قبل زواجك لازم
خالد : احاول دعواتس يا اختي


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




بسم الله الرحمن الرحيم
.
.
.
.
.

"جالسه اتفرج على برنامج عن
توسعة الحرم في القناه الاولى
ماني مصدقه لنا من رجعنا
من مكه اسبوعين
مشاعري لازالت مثل ماهي
مشتاقه للحرم واجواءه
ابو ناصر يا قلبي عليه وعدني
برمضان نروح نعتمر
وهذا اللي مصبرني
مجهزه الشاهي والمكسرات
وجالسه استنى ابو ناصر
الله يخليه لي ماهو مخلي
شي في نفسي
بس مقلقني عليه اخر مرره
جته سخونه شديده
وتعب مرره نام بفراشه 3 ايام
وياله رضي يرووح للمستشفى
رفعت راسي ولقيته واقف قدامي
فزيت واقفه وانا مبتسمه : هلا وغلا
ابو ناصر هلا بتس زوود
" مسويه لك شاهي منعنش
ارتاح خلني اصب لك
ناظرني نظره غريبه وجلس
وكان ساكت
صبيت له فنجال شاهي
وقربت من صحن المكسرات
وجلست جنبه نتفرج على التلفزيون
كان باين على ابو ناصر
انه سرحان وداخل بتفكير عميق
فجأه قالي
:جهزي نفستس بكره بنرووح للمحكمه

ـــــــــــــــــــــــــــــــــــــــــــــــــــــ

ماشاء الله انا ويني من هالكلام كله

ناصر: هذاني علمتس انا كلمت
خالد وهو موافق
وكلمت ابو البنت وننتظر ردهم

شريفه بصوت عالي : شف ياناصر انا امه
وانا اقول يتزوج من !!!
ناصر بصوت اعلى : شريفه علما
ياصلتس ويتعداتس
والله لو ادري انتس تدخلتي بالشينه

والا اعترضتي انه لا يكون
اخر يوم بيننا فاهمه
شريفه بعصبيه :ولدي وبتحرمني من اني
اختارله واخطب له!!
هالحين هالناس ذولي ما سألو
وين امه وليه ما جت تشوف بنتهم
ناصر بملل: امي شافتها هي والعنود
وخلاص تشوفينها في الملكه لا وافقو
شريفه زادت عصبيتها وتنرفزت اكثر
: اييه عمتي.
قلي من اول اجل الطبخه
طبخت امك وانتي تدربي راسك وراها
ناصر بقوه :بس ولا كلمه امي
لو تدعس علينا كلنا واولنا انتي بنطيع وننفذ
وخلاص انتهى الكلام
وياويلتس تكدرين امي بكلمه
وطلع من الغرفه وصفق الباب وراه
انهارت شريفه على سريرها
وهي تتنافض من القهر
:والله لا اوريكم انا تخططون من وراي
ولأيش لزواج ولدي!!
رفعت سماعة التلفون واتصلت على خالد
وكان توه راجع من دوامه وبنته شيري معاه
سكت شيري وحط سبابته على فمه
: اشششش شيري معاي مكالمه

الووهلا يمه
شريفه باندفاع : خالد شفت ابوك
وش سوى
خالد فز واقف: خيير يمه
وش فيه ابوي
شريفه : خطط لزواجك
وخطب لك من الناس
وانا اخر من يعلم
خالد تنفس بارتياح
: يمه الله يهداتس والله
خوفتيني
وقاطعته شيري ..
:بابا باااابااا مين هي اللي بتحاكيها
خالد كتم فمها بيده وطير عيونه
شريفه: خالد من عندك
خالد بارتباك ولا احد
شيري عضت يد ابوها وتملصت منه
وهي تضحك:بابا بابا
خالد: حط سبابته على فمه
وبدون صوت قال اششششش
شريفه حست بخالد مو معاها
: خالد من هاللي عندك ؟منهي؟
خالد بارتباك :محد يمه ما احد عندي
وجت شيري ونطت على الكنبه
اللي جالس
عليها وضغطت السبيكر
وارتفع صوت شريفه
: خالد يابوي انا امك شريفه
ترضى ابوك يسوي فيها كذا
شيري نطت فرح :تيتا شريفه تيتا شريفا
خالد قفل السبيكر
وطير عيونه ببنته وسكتت شيري
بس شريفه الكبيره لقطت الكلام
: خالد من الصغيره اللي عندك ?
وش تقول?
وليه تقولي تيتا????
ـــــــــــــــــــــــــــــــــــــــــــــــــــــــــــــــ


سلمى تعالي يا امي

دخلت سلمى ورى ابوها
: سم ياابوي
ابو فيصل جلس واشر للمكان اللي جنبه
:سم الله عدوتس تعالي جنبي
جلست سلمى جنب ابوها
:هلا يا بوي تامرني شي
ابو فيصل يقلب سبحته باصابعه وناظر سلمى
البارح جاني ناصر الـ... يخطبتس لولده
سلمى خجلت وحمرر وجهها
ونزلت راسها تحت
ابو فيصل : ولده خالد دكتور
يحضر الدكتوراه في امريكا
انا سألت عنه ابو ناصر جارنا
لانه يعرفهم ومدح لي العايله
بس خالد مايعرفه
لكنه رجع علمني ان احمد
ولد اخته صديقا له
وان احمد يمدحه وانه رجالاً مصلي
وماعنده خرابيط شباب هاليومين
سلمى :كانت تسمع كلام ابوها
وحاسه بأحراج فضيع
وراصه على اسنانها من شدة الخجل
ابو فيصل مسك يدها وقال
: اسمعي يا بنتي
الرجال هذا مرتاحن له ولاهله
وباستخير وانتي فكري وشاوري امتس وخوانتس واستخيري
ومتى ما حسيتي انتس ممكن
تعطيني جواب
تعالي وعلميني خلاص يمه
سلمى هزت راسها موافقه وقالت
: عن اذنك يا بوي
وطلعت من غرفة نوم ابوها وامها ركظ
دخلت ام فيصل وهي تتبسم
يا قلبي ياسلمى والله
وكبرت وصارت تنخطب
ابو فيصل: اي ماشاء الله عليها
عرووس قبل كم يوم تمت ال20سنه
ام فيصل بتساءل
:الا لو وافقنا وين بتسكن ؟
ابو فيصل : بابتسامه اكييد
مع زوجها ههههه
ام فيصل لا انا اقصد الولد
ماهو يدرس بامريكا
ابو فيصل : الا وين ماكان زوجها
تكون معه
انا علمتها انه يحضر هناك الدكتوراه
ام فيصل حطت يدها على قلبها
: يا قلبي بنتي بتبعد عني
ابو فيصل : هذا حال الدنيا البنات يتزوجن
ويبعدن عن اهاليهن
ام فيصل : لا تضيق خلقي هذي هناء
باقيلها كم يوم وتروح هي ودنونه
وبدت دموعها تتجمع
ابو فيصل افى يا ام فيصل اذا
راحت هناء انا موجوود
اسليتس واوسع خاطرتس
ام فيصل : هههه مالي غناة عنك
يا نظر عيني
ابو فيصل راح فيها من كلام ام فيصل
: يا بعد اهلي انتي والله
انا اللي مالي غناةً عنتس
قطع عليهم دق الباب
:يمااه ام حسين جت وتستناتس بالصاله
ابو فيصل : هههه ام حسين هذي
يوم بطردها اللي ماتعرف متى
تزور والا احد يجي للناس
الساعه 3 الظهر
ام فيصل : هههه كم مرره لمحت لها
بس وش
نسوي ضعيفه يضيق صدرها لحالها
تجي تو نس معانا
وقامت لجارتها
ــــــــــــــــــــــــــــــــــــــــــــــــ
امي امي ستي ما ترد عليا
مهجه : سيبي ستك يا فتو اكيد
هيا دحينا نايمه
فتو: بس ستي نايمه في الارض
مهجه خبطت على صدرها وصارت
تركظ ودخلت
على عمتها وفعلا لقيتها
طايحه على الارض
وعصايتها بجنبها
: وي يا حفيظ احفظنا
ونزلت عند راس عمتها ورفعته
في حجرهاوتحاول تفوقها
عمتي عمتي وتربت بهدوء على خدها
وفتو واقفه
ناظرت مهجه في فتو
:اجري جيبي الكلونيا من عالتسريحه
هيا قووام
دقايق وجابت فتو العطر
وبخت مهجه في يدها وما رضت
تقوم عمتها ام امجد
تذكرت ان عمتها ما افطرت اليوم
ورفضت تتغدا
نزلت راسهاعلى مخده قريبه
وركظ على المطبخ جابت عصير
ورجعت لعمتها
حاولت تجلس عمتها بس عجزت
وسدحتها وسندت راسها على حجرها
وصارت تنقط على فم عمتها شوي شوي
وتسمي على عمتها
بعدها بدقايق ام امجد
بدت تفووق شوي مهجه
: عمتي اجلسي ساعديني
اشربك العصير
جلست ام امجد بصعوبه
: وحطت يدها على راسها
:دوخت ووقعت من طولي
مهجه بارتياح : اهه الحمد لله
والله اتفجعت عليكي يا عمتي
دخل امجدوشاف على وجه
امه التعب وبسرعه جى عندها
: خير يا امي اش بك وشك اصفر كدا
مهجه بابتسامه لعمتها
: لا طيبه ماتخاف هي بتدلل علينا
ناظر امجد بمهجه : اش بها اومي
مهجه : ما اكلت وداخت حبتين
امجدحب يد امه وسندها
تقوم وتجلس على سريرها
: ليه يا اومي ليه ما اكلتي الين دحينا
ام امجد بعيون دامعه
: والله يا ولدي من كتر التفكيير
فيك وفي احوالك
اامجد حس بالذنب
: اومي سيبيها على الله
انا اوعدك اني
حـ عد ل من حالي ونفسي
ام امجد مدت يدها لولدها وامجد
رمى نفسى بحضن امه الدافي
الله يخليكي ليا ياأومي
سكت امجد واستمتع بحضن امه
بعدها قالت
ام امجد :اسمع يا امجد انا ما يرضيني
اسافر و اسيبكم يا نسافر سوى
والا بلاش منها السفر ه هادي انا
من غيركم انت وموهجه وفتو حبيبتي
ما اقدر اعيش انتم حبايبي
ومدت يدها الثانيه
ونطت فتووو لحجر ستها
وموهجه واقفه وتمسح دموعها
ام امجد : احنا كل سنه بنروح
السنه هادي مريم هيا اللي تجينا
وتشوف الحلاوه اللي احنا
عايشين فيها
موهجه مؤيده لكلام عمتها
:هههه والله فكره خلي
مريم فعلا تيجي وتشوف
الجفاف على اصولوو :)
امجدفي نفسه قرر انه
لازم يعدل احواله لان امه بدت
تتأثر من حاله المايل
وقال يماشيهم في قرارهم
: وانا دحينا قايم اكلم مريم وجوزها ابو هتان
اعزمهم عندنا يقضو الاجازه معانا
ــــــــــــــــــــــــــــــــــــــــــــــــــــــــــ


لي من وصلت السعوديه 4ايام

انا جيت على طلب خالي محمد
كلمني وطلب من اني اجي
على وجه السرعه
من جيت وانا واياه نتقابل كل يوم في محلاته واراضيه كل يوم يوديني مكان
انا اعرف ان خالي ميسور الحال بس ما توقعت عنده هالاملاك هذي كلها اغلب املاكه اراضي وكلها مواقعها زينه عنده كم محل بس الاراضي تعتبر ثروه طائله

هذا في النهار اقضي مشاوير خالي
اما المسى حاولت اشوف فيه خواتي وتعشيت مره عند هيا
كنت عند هيا مبسوط
مع زوجها وعيالها هيا الله
مارزقها الا اولاد
وانسانه طيبه وعلى نياتها
ما عندها لف ولادوران
وتقول كلمة الحق دايما
يوم جيتها ما تدري شتسوي
فيني فرحانه فيني وما خلت
من طبخها الزين شي
مع انها عارفه اني ما اكل اي
شي بس عبرت عن فرحتها
فيني بالطبخ
ولمن كنا جالسين انا وهي
جى طاري خالي محمد
وسألتها ان كان خالي
مبسوط مع عجوزه
ضحكت هيا وقالت
: والله ان جدتي داعيتن له
يوم اخذ زهره
قلت : الحمد لله خليهم
يتعكزون على بعض ويونسون بعض
ردت هيا : اي بالله انها عكازن
جيد هالزهره وضحكت
استغربت من كلامها وما علقت
ولهيت معها ومع عيالها وبعدها طلعت

اليوم اللي بعده
رحت اسلم على هدى وجيتها
بعد صلاة المغرب
لقيتها ملفلفه شعرها بمكر
وحاطه عليه شبكه
ولابسه لبس خروج
سلمت علي ببرود ودخلتني
المجلس وغابت دقايق
ورجعت لي بشكل ثاني
كانت اخر اناقه بصراحه
اختي هدى جميله وانيقه
لكنها من الداخل انسانه فارغه
وتافهه شوي
ويؤسفني انا اخوها
اقول عنها كذا بس هي الحقيقه
قالت لي : شفت خالك
قلت: لا بكره ناوي اتغدى عنده
" خالي قايلن لي ما اعلم احد بمشاويرنا "

قالت: اجل بجي حتى انا بتغدى عند خالي
قلت :خلاص دقي على زوجته
بلغيها عشان تحسب حسابها
قالت: هه هذا اللي باقي ماني
داقه على عجوز ابليس
قلت اجل اقعدي في بيتتس
قالت :ياربي يا احمد تقهر زوجة
خالك تعرف عجوز وتتصابى
والله اني يوم اشوفها تحووم كبدي
قلت بحزم: هدى بلاها سوالف
الحريم عندي
الا وينه عبد الهادي ؟
قالت وهي تلوي فمها
: ماهو فيه عند امه بس جاي بالطريق
دقيت عليه هناك وقال بيجي
سكت وهي سكتت بعدها قالت:
ما تبيني اخطب لك
فزعت بصراحه كل شي
ولا الزوااج ولاااا عن طريق هدى!!
بعد !!!لا لا لا والف لا
قلت لها: لا ما ابي اتزوج عفت
الحريم عقب صديقاتتس
قالت بسخط ماهن صديقاتي
قطعت علاقتي فيهن وذاتا فوزيه
يا عساها ما توفق
قل امين
قلت : هدى وش علينا من
الحرمه خلاص راحت في
طريقها الله يستر عليها
سكتت هدى ولا علقت
وبعد انتظار دام ربع ساعه
شرف الشيخ عبد الهادي
وسلم علي بحراره
ولاحظت فيه شي متغير

عبد الهادي ماهو عبد الهادي
اللي اخبره
ناظر هدى وقال: ما قهويتي اخوتس
هدى ببرود: لا للان كنت انتظرك
تجي عشان اجيب القهوه
عبد الهادي وبجفاف : وجيت
قومي جيبيها

ــــــــــــــــــــــ
ههه سلمى وش جاتس ام حسين اليوم عطتس من الثقيل ومازعلتي
سلمى : والله ماني رايقه لها
وتفكيري اصلا مشغول
جنان :خيير سليم على قول ام حسين
وش مشغل بالتس
سلمى :سليم !!
ههههه يا شينها منتس ما
هي بحلاوتها من ام حسين

ومالتس دخل باللي مشغلني
وطلعت من الغرفه رايحه للمطبخ
نادتها هنا ء:سلمى تكفين ودي الشاهي لأمي
سلمى : طيب هاتيه وين دنونه
هناء : عند امي هاتيها معتس
ما ابي ارضعها هناك
سلمى خلاص اجيبها
وابي اجلس معتس عندي سالفه
هناء ابتسمت :بسرعه روحي ودي الشاهي وجيبي بنتي وتعالي
وغمزت بعينها وابتسمت
سلمى حمرروجهها: تدرين يالخايسه!!
هناء بضحكه:طبعا ومن البارح
بسرعه روحي

دخلت سلمى الغرفه ولقت
ام حسين جالسه وتمسح دموعها
بمنديلها القطني
شافت سلمى واقفه
قالت ام حسين بصوت مهزوز وباكي
: وياعلتس يا سلمى للماحي
اللي يمحاتس من هالدنياا
ويا علتس للموت اللي يشيلتس
سلمى اول مره تشوف
ام حسين بهالحال
نزلت الصينيه عند امها
واخذت دانه وطلعت
بهدوء وبقلبها تقول
: الحمد لله انها ما تقصدني
دخلت على هناء
:وش فيها ام حسين
لقيتها تصيح
هناء مدري بس اليوم
مررره ماهي رايقه
اخذت دانه من سلمى
وجلست ترضعها
:اي هاتي السالفه
سلمى : السالفه عندتس
هناء : ماعندي تفاصيل
اعرف انه جاتس عريس
سلمى بارتباك : هنوو والله بغيت
اموت من الاحراج يوم ابوي كلمني
وحطت يدينها على خدودها
هنا تستعجلها :اي منهو؟
وين ساكن ؟ وش يشتغل
هاتي المعلومات
سلمى : منهو يصير ؟
ولدناصر الـــ....
هناء: اوووه ماشاء الله
من احسن الناس
سلمى وهي ترقص حواجبها
: ودكتور
هناء :اكشخ اكشخ
سلمى: ولازال يدرس
يحضر للدكتوراه
بامريكا
هناء : ماشاء الله
حلوة المواصفات يا سلووم
سلمى :اممم مدري
انا قلت اشوف وش تقولين

وابي اكلم فيصل يمكن سمع عنه شي
واستخير وبعدين اقرر
هنا ء صفقت بيدها :
تدرين سلمى ان جدته زارتنا
وشكلها والله اعلم هي الي اختارتتس
سلمى بتفكير : جدته منهي ؟
هناء :ام ناصر اللي جت
تبي زهره جارتنا وابوي سوى لها عشى

سلمى تذكرت : ايييه يا حليلها
هناءبجديه:استخيري لا تستعجلين
ترى قرار مهم يحتاج له تفكير وتأني
سلمى : ان شاء الله ربي يكتب
لي الخيره في امري
ــــــــــــــــــــــــــــــــــ


من بعد الصلاه وانا جالسه
ومجهزه القهوة والفطور
وطبعا ابو ناصر مايجي
الى ان تشرق الشمس
دخل البيت وصبح علي
جلس وتقهوى وافطر وهو ساكت
واخر شي ناظر ساعته وقام
لحقته ودخلنا غرفتنا جلست
على السرير وهو قدام درجه الخشبي
فتحه وطلع اوراق وملفات وكذا
انبوبه معدنيه من اللي يحفظ فيهالصكوك
قالي :البسي عباتتس بنروح للمحكمه
ما بقي شي ويجي احمد ولد اختي حصه
بصراحه كشيت منه هالاحمد وطرت
لي هدى الغثيثه اكيد انه مثلها اوووف
قمت ولبست عباتي
وابوناصر لملم اوراقه وقفل درجه وقام
وكان معاه كم ملف
طلعنا من الغرفه والا باب البيت يدق
قالي ابو ناصر اكييد هذا احمد يالله مشينا


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الحادي عشر

.
.
.


"ركبت ورى في سيارة احمد الغثيث فعلا اخوو اخته

سلم على خاله وبعدها سلم علي : شلونتس يا خاله

"انا خاله !!
هههههه تخلخلت ظروسك

انت اللي خالي"

رديت برسميه :الحمد لله

وبعدها قال لابو ناصر

:على المحكمه يا خال

ابو ناصر بجديه : اي

احمد بابتسامه مالها داعي : ابشر يالخال

""ولا من زين الوجه كل شوي يعدل شماغه
ويناظر بالمرايهوع مو من زينك "

وصلنا للمحكمه وجلست بممر كان الناس
رايحه جايه رجال وحريم مالحد دخل بالثاني

ابو ناصر غاب دقايق هو واحمد

ورجعو جلسو وكانو جالسين قدامي

جلست اتأمل ابو ناصر يا قلبي عليه حسيته مرره كبير

وجت عيني على احمد ياسبحان الله
معقول ابو ناصر كان مزيون كذا بشبابه

احمد نسخه من ابو ناصر كأنهم اب وولده

وبسرعه غضيت بصري عنه

ونزلتها على يدي اتأمل اضافري القصيره

جالسه ومتملله من الانتظار

غفت عيني مدري كم مره

بس طفشت من الانتظار

وانا جالسه جت هدى وقعدت جنبي

وقالت لي : وخري هنااااك روحي بعيد ما ابيتس جنبي ابد

ناظرتها وسكت مارديت عليها ولا تحركت من مكاني

واقفه هي قدامي وعطتني ذاك الكف اللي لف وجهي

.......



ــــــــــــــــــــــــــــــــــــــ



جالس مع خالي في انتظار دخولنا على كاتب العدل

وعيني على الناس اللي جالسين واللي ماشيين

خالي جنبي وساكت والا يستغفر

جت عيني على مرة خالي

ضعيفه نعست في مكانها ونايمه

وراسها ياما نزل وياما رفعته

اخر شي نزلت راسها دليل استغراقها بالنومه

يمكن نص ساعه وهي على هالوضع

انزعجت من وضعها مسكينه

قلت لخالي : شف مرتك رقبتها

انعوجت وهي نايمه غلط

ناظر فيني وتبسم راح جلس جنبها

:زهره زهره قومي

انا كنت احاول عيني ماتجي عليهم

بس غصب منظرها يضحك

وخالي يصحيها العجيز

شكلها مثقله بالسهره البارح

ـــــــــــــــــــــــــــــــــــ







خير يمه وش فيه

شريفه: انتي داريه ان ابوتس خطب لخالد

العنود بفرحه : والله متى ؟؟

شريفه بزعل وشرهه على بنتها

: لا تمثلين علي انتي وجدتس اللي

رشحتو البنت وابوتس راح وخطبها

وانا اخر من يعلم

العنود مسكت يد امها

وحبتهاوبصدق : والله ما عندي خبر

ومنهي اللي شفتها انا وجدتي

شريفه مدري ابوتس يقول

ان انتي وجدتس شفتوها واعجبتكم

العنود عقدت حواجبها تتذكر

: آه يمكن الناس اللي قابلنا عندهم زهره

بيت ابو فيصل

شريفه لوت فمها بقرف

: وزهره بعد جارتهم لا والله خوش نسب

العنود يماه والله ماشاء الله عليهم

يهبلون وناس مرتبين وراقيين

شريفه :نشووف

الا تعالي هنا انتي كم مره رحتي

عند اخوتس بامريكا ما لاحظتي شي عليه؟؟

العنود قلبها رقع: شي مثل وش ؟

شريفه بنبره تهكم : شي مثل زوجه وعيال

العنود شهقت وحطت يدها على فمها

: وش دراتس يمه

شريفه بغضب متفجر : وش دراني هاااه

انتم وابوكم عاديني مغفله

كل شي يتم بالدس عني

ابي افهم انا امكم والا عدوتكم

وش خانتي انا اذا ولدي متزوج

وعنده بنت ومن خمس سنين

علميني انا وين من هالطامه ذي؟؟



العنود تحاول تهدي امها

: يمه والله خالد توهق واظطر انه يتزوج

دخيلتس يمه لا تزعلين عليه

دخل ناصر على صوت شريفه العالي

والعنود تراضيها

:خير خير وش فيه

شريفه انت بعد شكلك داري وداس عني

ناصر بتساؤل وحيره: وش اللي انا دارين عنه

العنود حست بتوتر من اللي بيصير وحانت لحظة الصدق ابوها بيعرف بزواج خالد

شريفه بانفعال : ان خالد متزوج وعنده بنت

ــــــــــــــــــــــــــــــــــــــ



بابا انت وعدتني نروح للملاهي

خالد بوجه جامد وملامح صارمه
: بعدين شيري الان بنرجع بيت خالو محمود
وقريب ان شاء الله نروح للملاهي

شيري مطت شفتها زعل وبدت عيونها العسليه
تغرق بدموعها:ما بدي مابدي بدي روح معك هلئ


خالد بحزم : قلنا اليوم لا خلاص انتهى

شيري رفعت صوتها بالبكى

وصل عند بيت محمود وشال شيري

ونزلها عند الباب وهي تبكي

وتمسح دموعها بيدها

فتحت فريزا الباب : خير شوبها شيري

ونزلت لمستوى شيري ومسحت دموعها

: شوبيك شيري لشو عم تبكي

خالد مد يده بشنطة شيري لفريزا

دكتورة فريزا انا مظطر اتغيب 3 اسابيع

وان شاء الله بعدها برجع

واخذ شيري نهائي وبتسكن معي

فيريزا بتعجب وحيره

: دكتور خالد هيك بدنا نحكي عالباب تفضل

خالد : لا شكرا مستعجل رحلتي بعد 4 ساعات

وللان ماجهزت شنطتي

ومد ظرف فيه فلوس

: هذا مصروف شيري

وان شاء الله ما اتأخر

ونزل من درج البيت وترك شيري تبكي وفريزا مصعوقه من خبر سفره

وخبر اخذه لشيري حتى تعيش معاه

ــــــــــــــــــــــــــــــــ

وطلع متزوج وعنده بنت وشلوون تبينا نعالج هالمسأله

شريفه بعصبيه : يابرودك انت عارف عن سواد وجه ولدك وساكت

ناصر جلس وحط رجل على رجل وبكل هدووء
: لو سمحتي اعرفي السالفه اول وبعدها قولي سواد وجه

ولدي خالد شهامته وطيبته سبب زواجه

شريفه لا تبرر لولدك ما اصدق ابد يعني ولا مره جته الشجاعه واعترف لنا على الاقل

وفجأه سكتت

الحين انت من قالك لا يكون خالد علمك وانا لا!!

ناصر: لا خالد ما يدري اني عرفت عن زواجه وبنته

وابتسم وقال: تدرين وش اسم بنته

شريفه بمكابره:لا ما عرف ولا يهمني اني اعرف

ناصر واصل كلامه ولا عليه منها: سماها شريفه عليتس

لو تشوفينها يا شريفه تنسين زعلتس عليه
ـــــــــــــــــــــــــــــــ
قمت على صوت ابو ناصر
وقمت ادور هدى العله والحمد لله حللللللم
وحسيت بالاحراج

احد ينام في محكمه ويتحلم الا العجايز !!
وجت عيني على احمد ومت من فشيلتي
كان مبتسم يا شين هالابتسامه
عد لت عباتي فوق راسي
و جلست معتدله يمكن اتنشط شوي
بعدها بربع ساعه نادى واحد باسم ابو ناصر
واشر لي الحقه هو واحمد عند كاتب العد ل
طلعنا بعدها بنص ساعه
وانا عاجزه استوعب اللي صار داخل

بس كل يوم يزيد اقتناعي اني ما غلطت يوم
قلت ان ابو ناصر عوض ربي لي
ــــــــــــــــــــــــــــــــــــــــــــــــــــ

جالس في الطياره وعلى اعصابي
خايف من زعل امي وابوي علي
من قفلت من امي وانا نفسيتي بالحضيض
امي ما خلتني اكمل كلامي
صكت التلفون بوجهي رجعت اتصلت عليها
ورفضت تكلمني



انا صحيح غلطان اني ما بلغتهم بزواجي
بس كنت خايف من ردة فعلهم

بس لو يدروون كيف تزوجت بيعذروني
اصلا ذاك اليوم لا يمكن انساه

كنت طالع من بيتي ورايح للمكتبه

وصار قدامي حادث اليم وكعادة المسلمين والعرب نفزع
ركظت للسياره وطلعت منها الشخص
كان رجل يمكن بالخمسين ومعاه حرمه
الرجال كان مصاب اصابه بليغه
اما الحرمه اللي معاه لما جيت انقذها كانت خلاص متوفيه
ورجعت ركظ للرجال وحاولت اشوف وين اصابته
كان يتمتم بس مدري وش يقول
بس عرفت انه عربي
ودقايق وجى الاسعاف وشالوه واخذو عنواني
وقالو لي الحقهم
وفعلا عجزت اتخلى عنه ولحقت الاسعاف

ودخلت معاه الطواري
وقلت لهم اني طبيب ودخلوني بس كنت متفرج
وهو يحاولوون يسعفونه
اضطرو يدخلونه غرفت العمليات
واعطوني اوراقه ومتعلقاته
مسكتها بيدي وكانت ملطخه بالدم
بعد اربع ساعات من الانتظار
طلع من غرفة العمليات
وبلغوني انه حالته غير مستقره وان الضربه دمرت الرئه والطحال واظطرو يستأصلون الطحال وكليه لانها تهتكت

والرئه تعبانه بس هو الان على الاجهزه ولايمكن زيارته

تركته ورحت لبيتي ارتاح
ومن صباح اليوم الثاني
رحت للمستشفى وسألت عنه ونفس الحال ما تغير شي
وطلعت وركبت السياره وجت عيني على اوراقه
ومسكت بطاقته شفت صورته رجل بالخمسين
وتحس انه له من الهيبه والاحترام نصيب
وجى في بالي خاطر
معقول له عيال والابنات وينتظرونهم
في البيت وذاتا ان زوجته توفيت
ناظرت في اوراقه قلت يمكن القى له عنوان
ولقيت بطاقة مكتبه وفيها عنوان
وكان العنوان قريب
ووقفت امام عماره سكنيه
ونزلت وسألت الحارس
عن بيت الاستاذ مصطفى السوري
وكان ساكن في الدور الاخير
دقيت الجرس
ومن اول دقه انفتح الباب بلهفه

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الثاني عشر
ـــــــــــــــــــــــــــــ



من صباح اليوم الثاني
رحت للمستشفى وسألت عنه ونفس الحال ما تغير شي
وطلعت وركبت السياره وجت عيني على اوراقه
ومسكت بطاقته شفت صورته رجل بالخمسين
وتحس انه له من الهيبه والاحترام نصيب
وجى في بالي خاطر
معقول له عيال والابنات وينتظرونهم
في البيت وذاتا ان زوجته توفيت
ناظرت في اوراقه قلت يمكن القى له عنوان
ولقيت بطاقة مكتبه وفيها عنوان
وكان العنوان قريب
ووقفت امام عماره سكنيه
ونزلت وسألت الحارس
عن بيت الاستاذ مصطفى السوري
وكان ساكن في الدور الاخير
دقيت الجرس
ومن اول دقه انفتح الباب بلهفه





انفتح الباب وطلت بنت محجبه
قلت السلام عليكم
وماردت بس عيونها نطقت حسيتها تقول من انت؟
قلت : عفوا هذا بيت الاستاذ مصطفى
هزت راسها بقوووه بالايجاب
قلت :في احد كبير اكلمه في رجال في البيت؟
هزت راسها لا
وبعدين لفت واخذت شي من ورى الباب
ورجعت تطل من جديد والباب بيني وبينها
مدت لي دفتر صغير ومكتوب فيه :من انت وشو بدك ؟
رفعت نظري مصدوم منها :خرسا!! مسكينه
قلت وبارتباك: انا الدكتور خالد استاذ مصطفى
وسكت مدري شقول
ياربي ساعدني
اااا مممم البارح استاذ مصطفى صار عليه حادث
ما امداني اكمل كلامي الا والبنت طاحت على ركبها منهاره
نزلت لها وحست فيها مدري شسوي
قلت لها لا تخافين هو بخير
ناظرتي بعيونها العسليه و دموعها تنزل بغزاره
وكتبت بيد ترجف : شوصار هوا بخير ؟
هزيت راسي لها ابي اطمنها
:بخير تطمني وتبيني اخذك له اخذك
هزت راسها وكتبت بيد ترجف : أي خدني الله يوفقك
قلت لها طيب اجهزي .
بس بسألك مالكم قرايب هنا احد ممكن يساعدك
هزت راسها بلا
ودخلت بسرعه وصكت الباب وراها
وقفت انتظرها وما طولت طلعت بسرعه
وقفلت الباب ومشت معي
وقبل لا ننزل من السياره
قلت لها : انا اسف
بس حالة الوالد صعبه شوي ياليت تقوين نفسك
صارت تبكي ودموعها تصب
والله قطعت قلبي مدري كيف اصبرها

هذا وهي ما تدري عن المره اللي معاه اعتقد امها
مديت لها مناديل
وقلت لها ادعي له هو محتاج دعواتك
ونزلنا وهي تمسح دموعها
واخذتها لقسم العنايه المركزه
وخليتها تشوفه وزااد بكاها بشكل هستيري
حطت راسها على قزاز الغرفه
تناظره ودموعها ما وقفت
وانا مالي حيله
جبت لها كرسي وطلبت منها تهدى
بس ما في فايده فجأه طلعت دفترها وقلمها
وكتبت السؤال الصعب
ماما كانت معوو وينا هلاء؟
سكت مدري فعلا وش اقولها
ناظرتني وعيونها لازالت تدمع
و شافتني صديت عنها بنظري

اكييد فهمتني لانها انهارت
وطاحت من الكرسي على الارض
صرخت بالممرضات وجو شالوها
وحاولو يفوقونها
وانا معاهم خطوة بخطوة
كانت هالبنت مسؤليتي وحسيت انها امانه لازم انتبه لها
ــــــــــــــــــــــــــــــــــــــــــــــــــ



ليله كامله والبنت نايمه
حطيت رقم بيتي عند الدكتور اي تطور
في حالة ابوها او حالتها يبلغوني
وفي صباح اليوم الثاني جاني اتصال
قالو لي ان المريض مصطفى فاق
فرحت وبسرعه رحت للمستشفى
ودخلت عليه لقيته مثل ماهو
طلعت من الغرفه على غرفة الطبيب وسألته
قالي انه فاق لدقايق
وكان يتكلم بس ما عرفنا ايش يقول
شكرت الدكتور وطلعت منه
ومريت غرفة البنت
ولقيتها واقفه وتطل من شباك الغرفه
" السلام عليكم

التفت لي بلهفه وعدلت حجابها
سألتها عن حالها
هزت راسها ورفعت عيونها لفوق وكتبت الحمد لله
كتبت :كيفو بابا
رديت عليها : الحمد لله فاق
قربت مني
وقلت لها الحمد لله مادام فاق فهي بشرى خير
كتبت : بدي روح شوفو
قلت لها :اوكي يالله تعالي
ورحنا وشافت ابوها من ورى قزاز الغرفه
لان الزياره ممنوعه
كتبت لي : بدي ادخل عندو
قلت لها ممنوع
كتبت الله يخليك كلمون يسمحولي ماراح ازعجووو
فكرت فيها شوي بعدها قلت طيب بحاول

بعدها بربع ساعه كانت معها ممرضه تجهزها
للدخول على ابوها
خليتها مع ابوها
و رحت اسوي اجراءت دفن الام
ورجعت بعد ساعه كانت البنت في غرفتها
تستعد للخروج
اخذتها ووصلتها في طريقي لبيتها
وقلت لها مالكم معارف هنا اي احد يقعد معك
هزت راسها بلا
قلت لها خلاص اقفلي بابك
وانا اجي بكره الصباح واخذك معي عند ابوكي

تركتها وتوجهت للمركز الاسلامي
وحظرت الصلاه على الام ودفنها
وسألت عنهم في المركز
عرفت انهم موجودين من عشر سنوات
وانهم مالهم علاقه بالعرب اللي موجودين في نفس المدينه
ــــــــــــــــــــــــــــــ




بعدها بساعات اتصلو علي المستشفى
وقالو لي اجي بسرعه
وصلتهم وانا ريقي ناشف خفت
ان مصطفى انتكست حالته او مات
توجهت للدكتور وكان بانتظاري
قالي اني مطلوب من مصطفى
دخلت عليه كان لازال ممد ومغمض عيونه
شجعني الدكتور اكلمه
قربت منه
: ومدري شا اقول
: الحمد لله على سلامتك
مرت ثواني دون استجابه
بعدها رفرت جفونه وفتحها بصعوبه
قربت منه اكثر وقلت ارتاح ولا تتعب نفسك
وقلت اعرفه على نفسي
انا الدكتور خالد اللي اسعفتك
سالت دمعه من عينه وتكلم بوهن
"جزاك الله خير
وسكت
بلغوني انك كنت مع بنتي
قلت : اي نعم جبتها هنا حتى تتطمن عليك


وغمض عينه وتكلم بصعوبه
بنتي امانتك واتمنى تصونها
بهتني مدري وش اقول كيف امانه وش اسوي بالبنت
قلت له : ابشر بنتك بالحفظ والصون
قالي : ريحيني ربنا يريحك

بدي تكتب كتابك عليها
كنت جالس وفزيت كني مقرووص
تحشرج صوت مصطفى
: شروق ما الا حدا هوون وبدي اطمن عليها
رديت : تطمن عليها خلاص وانت ان شاء الله
بتقوم لها وتراعيها بنفسك
رد علي بصعوبه : انا امنتك ولازم توعدني
خالد :لا تكثر كلام وتتعب نفسك
مصطفى: ريحيني الله يريحك اكتب
كتابك عليها بأقرب وقت
اوعدني
وسحب نفس بصعوبه
قلت له وانا صادق: ارتاح واوعدك
بنتك بالحفظ والصون
حاول يتكلم بس كان مخنوق بصعوبه يتنفس
اصدر جهاز التنفس صوت عالي
ودخلت الممرضات بسرعه واضطريت
اطلع برى الغرفه


رحت على بيت الاستاذ مصطفى
وكانت اولى ساعات الفجر
دقيت عليها الباب مافي احد رد
دقايق طلعت من باب ثاني في شقه مقابله
امرأه كبيره بالسن افريقيه
وسألتني ماذا تريد
قلت لها اريد ان اكلم اصحاب البيت
قالت لي انت تسأل عن شروق
قلت لها نعم
قالت: انها عندي طلبت منها ان تنام
عندي لانها كانت خائفه
قلت لها شكرا على اهتمامك
ممكن ان تناديها لي
قالت بكل سرور

انتظرت دقايق
خرجت لي شروق وهي بحجابها
وقلت اجهزي بنروح لابوكي
و في شي مهم لازم نتكلم فيه
ناظرت الساعه وكتبت لي
انتظرني بدي اغير ملابسي
قلت لها اوكي انتظرك تحت في السياره
نزلت وقعدنا في السياره وقلت لها
عن الي صار وان ابوها طلب
مني اكتب عليها
وناظرتني نظره حزينه مليانه دمووع
كتبت لي : بابا تعبان كتير
هزيت راسي بنعم
كتبت تساؤل: قولك ممكن يطيب؟
قلت لها :الله قادر يشفيه
كتبت : اذا بابا صارلو شي انا شو بدو يصير فيني ؟؟
قلت لها : انتي امانه عندي وفي الحفظ والصون
وابوكي وصاني عليكي
صارت تبكي بمراره
سكت وانا اشوفها تبكي
واخذتها للمستشفى تشوف ابوها
وللاسف كان توفى

حزنت جدا على حالها وهي تبكيه وتمنيت اني اخفف عنها
بس انا بنفسي حزين وابي من يخفف عني
مر اليوم الاول وهي منهاره دموعها ما نشفت
بلغت المركز الاسلامي
وهم الله يجازيهم الخير تولو امور دفنه والصلاه عليه
وفي نفس الليله ملكت عليها
وعشت معها في بيت ابوها لمدة اسبوعين
بعدها انتقلت عندي في بيتي
شروق كانت حزينه حاولت اخرجها من حزنها
توددت لها كنت اتكلم معها احاول اسحبها
من قوقعتها لكن هي قفلت على نفسها
في عالم حزين استمر زواجنا بالضبط سنه
خلالها كانت خالتها فريزا وخالها
محمود متواجدين في امريكا
فرحت بجيتهم قلت يمكن تتحسن نفسيتها
لكنها استمرت على نفس الحال
حملت وفرحت بحملها قلت بعد هالحمل
لابد انها تتمسك بالحياة
عشان طفلها لكنها كانت تذوي وتذبل
ووقت الولاده تعبت كثير واستمرت حالة الكآبه
واصبحت اشد واستسلمت للموت
صامت عن كل مظاهر الحياه
الى ان تعطلت الاجهزه الحيويه عندها
وضلت على الاجهزه
كنت حزين عليها جدا وحزين اكثر على بنتي
اللي حبيتها من اول نظره
ماتت شروق وتولت خالتها فريزا مسؤليتها


يا ترى لو قلت لاهلي قصتي بيعذروني ؟؟؟
ـــــــــــــــــــــــــــــــــــــــــ




طلعنا من المحكمه وانا امتلك نصف
الاراضي ونصف البيوت
وصرت شريك زوجة خالي زهره العجوز
وخالي كتب بيت لهيا وبيت لهدى

استغربت من تصرف خالي كثير
لها الدرجه يغلي زوجته
اكيد انه مرتاح معها اللي خلته خلال
شهرين يكتب لها نصف املاكه
مدري الخوف انها ضاحكتن عليه
والله مهي بهينه والا شلون فرت راسه بالسهوله ذي
بس اللي محيرني انه يكتب النص الثاني باسمي
وصلتهم البيت ودخلت معاهم لاني معزوم عندهم للغداء
وانا افكاري كلها عن خالي وسواته اليوم
جلسنا وتغدينا بعدها سألني خالي
متى بتخلص دراستك
قلت له: خلاص تقريبا خلصت
قالي خالي يعني كم باقي لك
قلت له: يمكن 3 شهور
قالي : الله يوفقك ياو لدي وتروح وترجع بالسلامه

قلت له : اي ياخال كثر من هالدعوات الطيبه
اذن العصر وقمنا صلينا ومن المسجد رحت لبيتي اريح
وصلت لباب بيتي وابي افتح الباب
وادور المفاتيح مالقيتها
اووووف لا يكون نسيتها في بيت خالي
ــــــــــــــــــــــــــــــــ
" اوووف مابغى يذلف اعوذ بالله لصق

رحت شلت صينية الشاي
وغسلتها ورحت توضيت وصليت
انهيت صلاتي الا باب البيت يندق
رحت عند الباب وقلت :ميين؟
احمد: انا يا خاله
" لويت فمي مشمئزه وبقلبي اقول تخلخلت ضروسك
قلت: نعم
احمد: سامحيني ياخاله ادري خالي ماهو بالبيت
بس شكلي نسيت مفاتيحي عندكم
" كشيت عليه من ورى الباب وبقلبي
اقول وجعتين توجعك خاله !!
: طيب اروح اشوفها
رحت دورت مكانهم مالقيت شي
رحت للحمام مالقيت شي
رجعت للباب ابي اعلمه اني مالقيتها
والا اشوفها طايحه
اخذتها وفتحت الباب وحذفتها وصكيت الباب
احمد استغرب من حذفتها للمفاتيح
بس قال جزاتس الله خير يا خاله تعبناتس
ومشى
" يووه يا صبر الارض هالحين ذا مصدق اني خالته

ورحت للغرفه واتصلت على ام ناصر اسلم عليها
ــــــــــــــــــــــــــــــــ
.
.
.
.

هنا تستعد للرجوع لبيتها وزوجها
بعد ما قضت نفاسها عند اهلها

سلمى تفكر في خالد وتميل للقبول
ام فيصل وابو فيصل مرتاحين
لزواج سلمى من خالد


ناصر قرر يبلغ ابو العروسه عن زواج خالد
السابق وان عنده بنت

شريفه قررت تروح تشوف عروسة ولدها

احمد محتار من قرار خاله وللان ماهو مقتنع

هدى ملاحظه تغير في عبد الهادي
بس تكابر

هيا مشغوله بنفسها وعياله ولو انها تفكر
بأخوها احمد واختها هدى وتتمنى لهم الافضل


ام امجد فرحانه بجية بنتها مريم
وامجد عزم وقرر ان يكون افضل ويركز في بيته وعمله
ـــــــــــــــــــــــــــــــــــ

سلمى بلغت امها الموافقه وانها استخارت وارتاحت
ابو فيصل اتصل على ابو خالد وعزمه عنده على القهوة وبلغه بموافقة سلمى
ناصر بالمقابل علمه عن زواج خالد وان عنده بنت

سكت ابو فيصل
ناصر : شف يا اخوي الان جدت امور علينا وعليكم
ونبيكم تعيدون التفكير
ابو فيصل
: البنت وافقت وانا موافق وان كانه متزوج ما يعيبه مادامه يخاف الله لان اللي ما يخاف من الله خاف منه

ناصر: بعد يا خوي شاور البنت
وفكرو زيين وترانا شارين نسبكم
ابو فيصل :ان شاء الله بنتي ما تطلع من شوري
ناصر قام وقال :الان انا استئذن ومتى ماردت البنيه
عطونا خبر

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


لجزء الثالث عشر
.
.
.
.
.
.
ابوي الله يخليك عدل بدل مو معقول
سلمى وافقت عليه اول قبل
لا نعرف انه متزوج وعنده بنت
ابو فيصل : قولي لا اله الا الله
هناء: لا اله الا الله محمد رسول الله
ابو فيصل :حنا وافقنا وخلصنا واستخرنا
وكل من سألناه مدح بالرجال
وش نبي زوود
هنا ء: بس متزوج
ابو فيصل : قصدتس ارمل وعنده بنت
ولا يعيبه هالشي
هنا ء: طيب خليها تفكر وتعطي
رايها اما بالموافقه او الرفض
ابو فيصل : انا قلت كلمتي الخميس الجاي
بكلمهم ان كان الولد جاء بنملك علميها
هنا بترجي : يبه
ابو فيصل : والله يابنتي اني مرتاحن له
وعلميها ترى يوم اني وافقت ماني بمرخصها
وقام وطلع من المقلط
هنا مسحت وجهها بيأس وقامت تشوف سلمى
تعلمها وتهديها يمكن ترضى بواقعها
ــــــــــــــــــــــــــــــــ
تعال هنا يا روح جدتك والله ان لك غلا محدن وصله
خالد يضم جدته بكل حب
:هلا بك يا يمه والله ياااني مشتاق لك ولريحتك
علميني وشهو عطرك قرب من راسها وسحب نفس
يشم ريحتها المميزه المشاط وودهن العود
آآآآآه يا يمه مشتاق
ام ناصر : يا عين جدتك
خالد : بابتسامه مكاره : يمه العنود تقول
ان انتي اخترتي العروس
ام ناصر ضوى وجهها واتسعت ابتسامتها
: اي بالله انا من شفتها دخلت قلبي
خالد انسدح على فخذ جدته ويده تلعب
بمنديلها الحرير
:وش اسمها يمه
ام ناصر بابتسامه :سميتي ,, سلمى
ويا حظ عينك يا ولدي ان الله كتب
لكم نصيب سوى
خالد اوصفيها ياجده
ام ناصر : تهبى ما اوصفها
البنيه للان ما ردوو خبر اهلها
يمكن ما يوافقوون
:يحصلهم اصلا ولدي خالد ما ينرد
كل البنات يتمننه
خالد جلس وبنظراته على امه اللي دخلت عليهم
في الصاله
: تهقين يمه بتوافق
شريفه: لا تكلمني زعلانه عليك
خالد بدلع : يماااه شدعوه انا خلودي
شريفه صدت وجهها وفيها ابتسامه
ما تقدر تزعل عليه مهما سوى وغلط
صحيح انه من يوم وصل وهي تصده وهزئته
وكان ودها تصفقه بس ما يهون عليها ولدها
يكفي انه قدم جيته عشان يراضيها وياخذ بخاطرها
جدته درت عن زواجه
وبنته شيري وكانت ردة فعلها عجيبه
: قالت الحمد لله انه عصم نفسه
ولا راح لدروب الخزى والحرام
وكل شي بعده يهووون
خالد قام وجلس جنب امه وهات
يا بووس فيها ايديها وخدودها وراسها يتمسح فيها
: يمااه يمه ارضي علي
يمااه انا ولدك خلود
ام ناصر اندبلت كبدها من شريفه وولدها ومدت عصااها وخبطت الارض جنب رجل خالد: ولد
تراك دبلت تسبدي وانت تهنوص
شريفه لوت بوزها ما عجبها
ان عمتها تقطع عليها دلال ولدها لها
:عمه خيير ولدي ويراضيني وش اللي مضايقتس
ام ناصر بحزم : يراضيتس وما احب على قلبي
بس بلاها الهنوصه والتنيعم
جى خالد وقرب من جدته ونعم صوووته: سلومي سلمى
جدته عصبت : خويلد اغد رجال واصطلب
لا امحطك بعصاي
خالدبضحكه : هههه جده ما ينمزح معتس ابد
ــــــــــــــــــــــــــــــــــــــــــــــ
موهجه اهنيكي على جيرانك ماشاء الله تبارك الله
موهجه بابتسامة رضى: ايوه والله من فضل ربي
رزقني جيران مثل الاهل واعز
ام امجد بموافقه : اشهد بالله انهم نعم الجيران
مريم : وهي تزل عبايتها وجونتياتها السودا
وكانو توهم داخلين بيت امجد من بعد عصريه
عند ام حسين عازمه جيرانها وضيوفهم
هتان : اومي تعالي شوفي ولد الجيران جايب وزغه كبيره
وجت تشووف الوزغه الكبيره اللي ولده يتكلم عنها
وصرخت مفزوعه : وي ايش هاااد سيب الوزغه من يدك
قرب امجد وهو يضحك على اخته
: مريم من جدك انا حسيبه يمسك وزغه وبهادا الحجم
مريم بصراخ وتقزز : سيبوو من يدك وادبحوو
امجد ومهجه وهتان : ههههههههه
امجد: مريم يا خوافه
واخذ الكائن الغريب اللي مع هتان والمبروط بحبل وقربه منها
مريم تركظ بعيد عنه :واااي يا امجد ابعد عني
يا اومي اهرجي معاه
ام امجد وهي تضحك على عيالها
: بس هههه بس يا اولاد
امجد اهجد بس خلاص
وخرج الضب من هنا عشان ما يعض احد
امجد عطى هتان الضب وقاله يوديه لولد الجيران اللي واقف برى
مريم وقفت وهي منهكه من الرعب والركظ : ضب هادي الوزغه الكبيره ضب !!!
حرام عليكم قطعتو خلفي
ههههههههههه الجميع ضحكو عليها وعلى عبارتها
امجد بسعاده صافيه وهو يشوف عايلته مبسوطه ومجتمعين
: بكره حنخرج خروجه غيير
وحتنبسطو كتير
فتو : هييييه بابا حخيرجنا هيهاه هيهاه
ــــــــــــــــــــــــــــــــــــ
" دخلت البيت قبل اذان المغرب
ولقيت ابو ناصر جالس وشكله ما يطمن كأنه زعلان
ناظرني من فوق لتحت وقالي
ليه لابسه هاللون
ناظرت لبسي وتلمسته
لبسي عادي تنوره سوداء وبلوزه مورده زهر
بدرجاته وكمها طويل
قلت له: وش فيه لبسي
مارد علي ورجع سألني
: عسى نزلتي عباتتس عندهم
ناظرته مستغربه : اي نزلتها
فز واقف و قرب مني وبعصبيه
عجز يسيطر عليها : اياني واياتس تنزلين
عباتس في بيوت الناس سامعه
" بصراحه سكت مدري وش اقول
مصدومه من كلامه
قرب اكثر وزادت عصبيته اكثر
ومسك ذراعي بقوه : سامعه والا لا
رديت عليه وانا شفايفي تراجف ودموعي تراقص
: اي سامعه
" اول مره يرفع صوته علي ويصرخ فيني

اذن المغرب
نفض يدي من يده وطلع للمسجد
وانا انهرت جالسه بمكاني
دمعتي تحجرت على رمشي
وجلست افرك مكان مسكته
: وش اللي جاه ليش سوى معي كذا
ليش؟؟

ـــــــــــــــــــــــــــــــــ

طلعت للصلاه او هجيت من البيت اصح تعبير
من يوم ما كتبت لزهره نص املاكي
وانا عندي هاجس واحد مشغلني
ان زهره تجحدني وتطلب الطلاق
عقب ما صار اغلب مالي تحت يدها
وش تبي فيني وانا شايب وعاجز
ولايمكن تجيب عيال مني
وهي بنت وبعز شبابها والحين
صارت تمتلك الفلوس والاراضي
تعوذت من الشيطان وحاولت
اطرد هالوسواس من راسي
وصلت للمسجد ودخات صليت
ما خلصت الصلاه الا والندم يتأكلني
ورجعت لي الوساوس والهواجيس الشينه
انا ليش كنت اليوم معاها شرس
تخيلت ان احد شافها وهي لابسه كذا
وانتفضت من الغيره
اي لازم ما تطلع من البيت ابد
انا ليش اخليها تطلع وتشوف الناس
افضل حل واللي بيريحني
اني ما اخليها تزور احد
وبكذا اضمن انها ما تشوف
غيري ولا تفكر الا فيني

طلعت من المسجد وانا ناوي ارجع للبيت
اخذ ما بخاطرها


ـــــــــــــــــــــــــــــــــــــــــ

جنان لو سمحتي اذلفي برى فارقي عن وجهي
جنان بنذاله واقفه ومتخصره
: واذا ما طلعت وش بتسوين
سلمى قامت بسرعه ودفت جنان برى الغرفه
وصكرت الباب بقووه
جنان تدق الباب : افتحن لي وش هالاسرار اللي بينكن
هناء: اوووف ازعاج
افتحي لها صكني راسي من دقها الباب
سلمى بنرفزه : لا وانطقي قولي ابوي وش قال
هناء : للاسف ما تغير رأيه وخلاص
واذا الولد جاء الخميس الملكه
سلمى طفرت دموعها : لا لا لا
ما ابيه متزوج قبلي ما ابيه
ولا بعد عنده بنت ما ابي تكفين هناء تكفين
حاولي مرره ثانيه
هناء : سلمى والله حاولت بس ابوي مصمم
على رأيه ويقول مادام استخرنا واستشرنا
ان شاء الله ربي ما بيخيبنا
سلمى يا قلبي قومي هالحين وضي
وصلي واطلبي ربتس يشرح صدرتس
واطلبيه انه يقدم لتس الخيره
سلمى رمت راسها على مخدتها تبكي
: ما ابيه يا نااس افهمو ما ابيه
ـــــــــــــــــــــــــــــــ
خالد قم معي
خالد: وين يبه
ناصر : اتصل علي ابو فيصل نسيبك
ويقول حياكم الله الخميس كان بتملكون
خالد عقد حواجبه يعني وافقو
ناصر : ايه وش بك تنحت
خالد : طيب وين تبينا نروح
ناصر : ما تبي تشوف عمك قبل الملكه
والا ناوي تجي مثل الضيف
خالد : طيب خلها بكره نروح وناخذ امي
وجدتي والعنود
ناصر بحزم : يارجال فكنا من الحريم
جيتهن مالها داعي
خالد طيب توكلنا على الله
......
.
.
.


ام فيصل نادي لي سلمى خليها تجيني المقلط
ام فيصل : ابشر
.
.
.
.
يمه سلمى قومي ابوتس يبيتس
سلمى نهضت ودموعها معلمه بخدها وخشمها ورام واحمر من البكا
: يمه قولي له نايمه
ام فيصل بحنيه تمسح على شعرها : سلمى حبيبتي روحي شوفي ابوتس وحاولي تكلمينه بنفستس يمكن يسوي اللي تبينه
سلمى : يماه اخاف يزعل مني
ام فيصل : لا ماهو بزعلان اقنعيه والاهو بيقنعتس
ويله قومي تراتس تأخرتي عليه
قامت سلمى ومسدت شعرا المتطاير ولبست قميص ابيض منقط باحمر وغسلت وجهها وناظرت نفسها في المرايه وقالت: يارب
ونزلت وتوجهت للمقلط
ــــــــــــــــــــــــــــــــــــــ
" وصلنا بيت انسباي بيت ابو فيصل بهدوء
بعد حوار ساخن بيني وبين ابوي
اللي اجل معاتبته وهواشه على زواجي
من يوم ماو صلت
وحب انه يواجهني وانا معاه في السياره
سالته شلون عرفت اني متزوج
صرخ فيني وقال مالك دخل
بصراحه زاااد الفضول عندي شلووون عرفت يا بوي ؟؟؟


دخلنا واستقبلنا ابو فيصل
عمي ابو فيصل
حبيته هالرجال من الناس اللي ترتاح
لا شفت وجهه تحسه كتلة طيبه
وبنفس الوقت شهامه واصاله
رحب فينا وزاد بترحيبه لي
جلسنا نتقهوى وسالفه منا الى سالفه من هناك
بعد فتره وقف ابو فيصل وقال : السموحه
منك يا ابو خالد ابي خالد بسالفه دقايق بس
واخذني لغرفه بجنب المجلس وراح وتركني دقايق
وانا بصراحه مستغرب ونفسي اعرف وش يبي يقولي
رجع ابو فيصل وجلس يسولف معي سألني عن تخصصي وعن حياتي هناك
وتشعب الحديث كنت مبسوط بجلستي معاه
الى ان انفتح الباب بهدوء ودخلت

:سم يابوي طلبتني

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الرابع عشر
.
.
.


"دخلت البيت ادورها
ناديتها ماردت علي
دخلت غرفتنا ماشفتها طلعت للمطبخ مالقيتها
رحت بسرعه للحمام وبقوه فتحت الباب
وكان فاضي

ناديتها بعلو حسي بس ماردت

تركتني
كان هاجسي الوحيد وتحقق
معقول يازهره تتركيني !!!

وانهرت جالس ماني مصدق اللي صار
اكيد تركتني
بالله وش تبي فيني

بالله وش تبي فيني


وانا بعز صدمتي بتركها لي


سمعتها تقولي باهتمام


: ابوناصر بسم الله عليك

وش بك جالس هنا !!

رفعت راسي وبان بصوتي لهفتي

:وينتس من اليوم وانا انادي
زهره :غفت عيني بعد الصلاه
و كنت منسدحه على سجادتي
قمت ووقفت ومسكتها من يدها
وقلت لها : البسي عباتس بنروح للسوق
زهره : ليه ؟
قلت لها بحماس : انتي البسي عباتس وتعالي
وهناك بتعرفين

" راحت تلبس عباتها وانا ا تاابع زولها
واقول ياربي تحفظ لي هالزول
ولا تخليني منه


ــــــــــــــــــــــــــــــــــ





: مافيني شي
جنان : الا فيتس من جيتي من تحت
وانتي بس تصيحين
سلمى دافنه وجهها بالمخده ومتغطيه كلها
: جنان تكفين اطلعي عني
واللي يرحم والدينتس
جنان بحنان: سلمى تكفين والله اشغلتيني
لتس كم يوم منتي عاجبتني
حتى اكل ما تاكلين واليوم
منهاره تصيحين
انا اختس ان ما علمتيني
من تعلمين
وبمزح : تعلمين ام حسين مثلا !!!!!!
ضحكت سلمى ضحكه باهته
:جنان معليش اطلعي خليني اروق
وبعدين اعلمتس بس الحين والله
ما ني قادره انطق
احس راسي ينبض من الوجع
جنان : طيب تبين اللمبه والا اطفيها
سلمى: لا طفيها
طلعت جنان واظلمت الغرفه على سلمى
ورجعت لها صورة ابوها واللي جالس جنبه
تذكرته عيونه وهي تنرفع في عيونها
:سم يبه تبي مني شي
انا قلت هالكلمتين وانا منزله راسي
قالي ابوي :
هلا سلمى قولي لامتس تقلط العشا
رفعت نظري له بس عيوني جت بعيون
اللي جنبه
وقفت بلا حركه حسيت بالشلل
تعطلت الحواس عندي الا البصر
حسيت حريقه شبت بوجهي
انقطع حبل الوصل بين العيون
حسيت عيونه تدور في وجهي
وشعري و كلي
مدري كم استمرت النظره
مدري شوصف حالتي بس
اقرب وصف الغباء والتناحه
بعدها شهقت وحطيت يدي على فمي
وركظت على غرفتي
وقعدت اضرب نفسي واسب : غبيه غبيه
جاني ابوي بعد دقايق ماحسيت فيه
الا لمن حط يده على راسي
وقالي بكل حب وحنا ن
:سلمى الرجال اللي دخلتي وهو عندي
هذا خالد انا حبيت انكم تشوفون بعض
وتكون بينكم النظره الشرعيه
" كان ابوي يكلمني وانا مدنقه راسي
مالي وجه اناظر فيه فشيله

بس يوم قال من هوو
تمنيت الارض تنشق وتبلعني من الاحراااااج
اكييييد ابوي ناقد علي اني تمقلت الرجال
ابوي يوم ما شاف مني رد
قام وتركني ومن بعده استلمتني موجة بكاء

كل ما غمضت عيني شفت وجه وعيون خالد

ونمت واخر شي بعقلي خالد وعيونه
ــــــــــــــــــــــــــــــــــ





طلع من عندي عمي ابو فيصل
بعد ما قال لي
:شف يا خالد هذي بنتي سلمى
وانا حبيت تكون بينكم نظره وشوفه بنية التوفيق والاخذ بالسنه
وتركني ودخل ورى بنته

انا لا اراديا حطيت يدي على قلبي
آآآآه يا قلبي
اهدآ شوي
من شفتها دخلت مثل النسمه ونطقت
وانا ما نزلت عيني عنها
ماتمت دقيقه على بعضها
ماشبعت من شوفتها
ودي اسكر عيني وما اشوف بعدها احد

قمت ورحت للمجلس
واحساس حلو يدغدغ مشاعري

بعد العشا طلعنا لقينا احمد
وسلمنا على بعض بحراره
كأننا ما شفنا بعض من سنين
سألته : وش عندك ابو حميد هنا
رد : بيت خالي ابو ناصر هنا
واشر على بيت بجنب بيت انسباي

ضحكت وقلت له : ماشاء الله ابو ناصر جار انسباي
احمد بفرحه : مبرووك خطبت خلاص ؟؟
هزيت راسي بموافقه
احمد : الله يتمم لك بخير
خالد بضحكه عاليه
: الله يبارك بعمرك وعقبى لك
احمد بامتعاض : لا ياشيخ خلاص اكتفيت
ابو خالد يشارك بالكلام :
لا ان شاء الله بيهديك ربي
وتتزوج نبي نفرح فيك ونشوف عيالك
احمد تبسم وحاول يغير الموضوع
: انا مسافر بكره توصوني على شي
: خالد وابوه : تسلم تروح وتجي بالسلامه
اقبلت سيارة ابو ناصر واهله معه
وابعدنا عن دربه عشان اهله ياخذون راحتهم
تذكرت ان زهره زوجته
بصراحه كان ودي اسلم عليها
وابارك لها بس خفت من ردة فعل ابو ناصر

زهره مثل اختي العنود
دعيت لها بقلبي
ان ربي يوفقها ويرزقها الذريه الصالحه
.
.
.


بعدها استغليت وقفة ابوي مع ابو ناصر
وقلت لاحمد ان اهلي درو
عن زواجي من شروق وبنتي شيري
وانبسط احمد لي كثير
وقالي : الان ارتحت ياأنت كنت مقلق
راحتي من كثر ما انت شايل هم وشيلتني اياه

ــــــــــــــــــــــــــــــــــ





رحت مع ابو ناصر لسوق الذهب
واشترالي طقم ذهب من النوع الثقيل
رضاوه لي عشانه زعلني اليوم بكلامه واسلوبه
هو صحيح ماقالها بصراحه
ولا قالي السبب الحقيقي
بس انا عارفه انه رضاوه

رجعنا على بيتنا لقينا
احمد واقف برى عند سيارته
ومعه اثنين واقفين

تغير وجه ابوناصر وانقلب اسود

وقف السياره واشر لهم بيده وخرو من هنا
وفعلا احمد واللي معاه وخرو عن باب بيتنا
واللي يوم قربنا عرفتهم ابو خالد وخالد


ابوناصر قالي من تحت ظروسه
ادخلي بسرعه وتستري


اهيء تستري!!!!
لييييه وش شايفني فاتحه عباتي والا ايش
صكرت عباتي ونزلت من السياره
وانا معصبه على الاخر
وصفقت الباب وراي من الزعل

ـــــــــــــــــــــــــــــــــ








اخدت عائلتي الصغيره ووديتهم للبر
اختي مريم متعوده على جبال الطايف
والا بحر جده
انا وديتهم البر
سهله زي مايقولو البدو
ارض منبسطه واخترت لهم ليلة 14
القمر مضوي الدنيا والنسمه البارده تلفنا يا سبحان الله في النهارحر وشمس وفي الليل براااد ونسيم عليل
واخدنا معانا عدة الشوي وقررت اني انا أشوي واخليهم ينبسطو ويغيرو جو
امي ومريم ومهجه جالسين
ويتكلمو في زكريات وقصص وحواديت
اما ابو هتان وهتان وفتو كانو بلعبو كوره

وانا كنت مشغول بتجهيز النار واسياخ اللحمه
مريم جلست معي بتساعدني
: كيفك يا ام هتان ان شاء الله مبسوطه
برحلة البر
مريم : مبسوطه بوجودي بينكم يا اخويا
كيفك انت كيف شوغلك
ايش عامل بحياتك هنا
"رديت عليها بابتسامه : الحمد لله تمام
كل شي تحت السيطره
مريم باهتمام : لساتك متعب امي ومهجه
لساتك بتاخد السم الهاري اللي تستخدمو
خجلت من ان اختي تعاتبني
على سوء افعالي
بس انا الحمد لله لي فتره ما استخدمتو
رديت عليها بثقه وبابتسامه
:مريم انا الحمد لله توبت
مريم بفرحه مسكت يدي : ربنا يتم عليك هدايتو
فرحتني يا خويا فرحتني كتير
ــــــــــــــــــــــــــــــــــ






دخلت على جدتي امسي عليها
وحبيت يدها وراسها ومطيت خدها
بيدي بشويش
وقلت لها "يا جده لها الدرجه تحبيني
ناظرتني مستغربه من كلامي
قلت لها :ماشاء الله عليتس يا جده
جبتي لي اللي نفسي فيها
لازالت نظرتها مستغربه
لوحت عصاها وقالت : انت وش تخربط وش تقول
ضحكت من كل قلبي
: وقلت لها وانا ارقص حواجبي
شفت سميتتس شفتها
محطتني بعصاها على ساقي
: أي ياجده علامتس وش اللي سويته
ام ناصر بغضب : وشلوون شفتها يا اسود الوجه
ابعدت عن مدى عصاها وقلت لها بجديه : عادي دخلت بيتهم وبغفله من ابو فيصل
دخلت غرفتها وشفتها
ام ناصر حطت يدها على راسها
: الله يسود وجهك هذا فعل مسلمين يالوصخ
خالد بضحكه عاليه عجز يسيطر عليها
: انا يا جدتي يومنتس ما وصفتيها لي
قلت لازم اشوف اللي جدتي اختارتها
يمكن تكون شينه والا تشبه جدتك

ام ناصر بزعل : وش فيها لاصارت تشبهني

يالشين
خالد مستمر بضحكته : جدتي امزح معتس
كلتس ملح وقبله وياليتها تجي ربعتس

وتراني امزح
ام ناصر هدت شوي : يعني تضحك علي
وما شفتها
خالد : الا شفتها بس خطف
كان ودي اطول معها بس
هجت من قدامي
ام ناصر : اعقب يالخاسي
وعطتني بعصاها على جنبي بعد ما قربت منها


قربت منها اكثر وضميتها
وانا اتأوه من ضربتها وحبيت راسها
: جده انا تراني امزح وش بتس علي
ابوها دخلها علي وخلاني اشوفها وتشوفني

وحبيت راسها بامتنان : شكرا ياجده
ام ناصر بابتسامه : اعجبتك
رديت بصدق شديد : أي بالله اعجبتني
وانسدحت على سرير جدتي وغمضت عيوني
وحضرت صورتها قدامي
بحلاوتها وبراءتها وتذكرت قميصها البسيط
وشعرها اللي كان مرتب ببساطها
وجهها صافي ملامحها حلوه
كنت مسترسل بتذكر ملامحها
لولا عصى جدتي
اللي محطني
ام ناصر : خويلد قم قم عساك العافيه
نطيت من سريرها
وانا افرك مكان ضربتها

اووتش يا جده لازم تضربين
انا الحين اب وقريب بتزوج الثانيه وتضربيني
ام ناصر وهي تبتسم: ولين تصير جد
ضحكت وقلت : طيب اهم شي لا تضربيني عند مرتي والا بنتي


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


الجزء الخامس عشر
.
.
.



في كم يوم انقلب حالنا طول الوقت ساكتين والا زعلانين


ابوناصر متغير علي

يعصب بسرعه ويهاوشني
من دون سبب

وتقريبا حابسني بالبيت


هدى جت زارتنا كم مره
ودايم ما تطلع الا وهي غاثتني
بكلامها وهي السبب بزعل
ابو ناصر علي

الله لايسامحها

اخر مره جتنا رمت سمها وطلعت
و ابو ناصر تعب من كثر ما صرخ علي ذاك اليوم

جتنا هدى من بعد العصر وابو ناصر ماكان فيه
وانا فتحت وكنت ورى الباب
وكان زوجها واقف برى
اول ما دخلت هدى مشى بسيارته

لمن جت بتروح قالت قدام ابو ناصر
زهره ابعدي عن الباب مومثل اليوم
العصرلمن فتحتي الباب واقفه
ترززين قدام الرايح والجاي
وابتسمت بخباثه وطلعت


وخلتني مع ابوناصر اللي
ولع من الغيره وانتفض
وماخلى بقلبه من الزعل شي
اخرتها صار يتراجف
وانا اصيح واقوله
والله انها تكذب والله انها ماصدقت
ابو ناصر بصوت عالي
وهو ماسكني بقوة
ولييه تكذب
وش بينتس وبينها
رديت وانا انفض يدي منه
: اسألها بنت اختك ذي ماحبتني
ولا في يوم بتحبني
ودخلت الحمام وقفلت على نفسي

وجلست اصيح من الظلم والقهر

حسبي الله عليتس يا هدى حسبي الله عليتس
طلعت بعد فتره لقيت ابو ناصر
جالس عند باب الحمام يستناني اطلع
يوم شافني يالله قام على حيله
: وقالي سامحيني يازهره سامحيني
والله الشيطان لعب براسي وهدى الكلبه
دواها عندي
شفت بعيونه اثار دموع
ما اقدر ابدا على دموعه ارحمه كثييير
قلت له بملامح جامده
: ابو ناصر خلاص تكفى
انت شايفني وعارفني
معقول تفكر فيني مثل هالتفكير
قالي : غصبا عني يازهره غصب
لتس وعد مني ما افكر بالشينه
واطلبي رضاوه اللي تبين امريني بس

" لي فتره وانا افكر اني ارجع اكمل دراستي
وهذي فرصتي عشان اطلبه

قلت له وانا عارفه انه بيرفض
بس ليش ما احاول
: طلبي بسيط ابي اكمل دراستي

ــــــــــــــــــــــــــــــــــ




واقفه ارتب دولابي وجت عيني
على علبه زرقاء فخمه

تبسمت وبنفس الوقت ضقت

تذكرت يوم جتنا عمتي شريفه ام خالد

بعد الشوفه الخاطفه ذيك الليله
نمت وانا زعلانه قمت صباح اليوم الثاني
على صلاة الفجر صليت
وبعدها صليت استخاره
كنت بعد كل فرض كنت
ادعي بدعاء الاستخاره
فكرت بوضعي ابوي متحمس
لخالد ومرتاح له
وانا كنت موافقه ومرتاحه
خليني اعيد الاستخاره
عطيت نفسي مهله قبل لارد على ابوي
واعلمه بقراري
مع ان ابوي بلغهم بموافقتي سلفا
اخذت العلبه وفتحتها
كانت ساعة يد غاليه مع اسواره خفيفه
جابتها عمتي شريفه

قبل مده اتصلت على امي
وقالت انها بتجي
تتعرف علينا واكيييد انها جايه
تشوف عروسة ولدها

جت معاها عمتي ام ناصر او جدتي
مثل ما قالت لي اناديها والعنود

استقبلتهم امي بكل حفاوة وترحيب

واكيييييد حبيبة الشعب ام حسين كانت موجودة

انا بصراحه مستحيه موت
وخايفه من مقابلة ام خالد

جتني جنان ميته من الضحك

سألتها : وش فيه
جنان مو قادره تسيطر على ضحكها
وقالت بصوت متقطع من كثر الضحك
ام حسين هههههه
حطيت يدي على قلبي : أي وش سوت
جنان تمسح دموعها وتكمل : تمدح فيتس
ههههههه
طارت عيوني برى ماني مصدقه : ايييششش
جنان : والله العظيم
الظاهر ان امي علمتها انتس انخطبتي
ومن يوم دخلت وهي تقول قصايد مدح بتس
سلمى : لا لا لا لا تقولين لازم اسمعها بنفسي
وام ناصر تأيدها وتقول لها
صادقه وياماشاء الله ياذكر الله
وعنوده متبسمه وعمتس
ساكته ورافعة خشمها كنها
شامه ريحه مخيسه
سلمى بخوف :بالله كذا شكلها
جنان :والله يالله تكلم وما شفنا ابتسامتها
ولا يوم سلمت عليها
وصافحتها يالله مست طرف كفي
كنها قرفانه
سلمى : الله يبشرتس بالخير

جنان تذكرت : اووووه امي تقولتس
تعالي سلمي
وقفت وانا مرتبكه
وناظرت نفسي بالمرايه
:بالله جنان شكلي حلو
جنان بمزح وهي تهز يدها : يعني
سالتها بجديه : جنان تكفين حلووو
جنان : ماشاء الله عليتس تهبلين
كامله والكامل وجه ربي
واخذت نظره اخيره على شكلي
كنت لابسه تايير تايغر
ثلاث قطع تنوره طويله وصديري
مع قميص بيج
وشعري مسويته ظفيره فرنسيه مرخيه
وتركت غرتي على وجهي
وبيدي المرتبكه سحبتها ورى اذني
زدت من روجي البرونزي الفاتح
ونزلت وانا
اد عي اني ما اتلخبط قدام العمه
ـــــــــــــــــــــــــ
دخلت المجلس وانا مستحيه وحاسه اني ما اشوووف
يا حبي لها امي ياناس
يوم شافتني قامت لي ومسكتني
واخذتني عند ام ناصر وسلمت عليها
وهي ضمتني بحنان وباركت لي ودعت لي
بعدها امي قالت لأم خالد
وهذي هي عروستنا الحلوة
ودفتني امي بخفه عشان اسلم عليها
سلمت وحبيت راسها
صراحه تفاجأت بشكلها
كنها اخت العنود
مهتمه بنفسها ولبسها
انتبهت انها تكلمني
كيفك يا عروسه
حسيتها وهي تنطقها كأنها غير مقتنعه
رديت عليها: بخير الحمد لله
وسكتت وانا سكت شوي الا اسمع صوت مألوووف
ام حسين مبتسمه ومتكشخه وحاطه روووج على وسط الشفايف ""اول مرره تحط رووووج
مبروك مبروك يا بنتي
انا تفاجأت شوي واحط يدي على راس ام حسين
كنت بشوف هي مسخنه والا ايش
سلمت عليها وانا اتبسم
وبعدها سلمت على العنود
وقالت لي : ايش هالحلاوة ذي ماشاء الله
احلى من اخر مرره جيناكم
اثر الخطبه تحلي كذا
احرجتني


جلست شوي معها وبعدها حسيت في نظرات حارقه تجيني من طرف عمتي شريفه
ما قدرت اجلس تحت المراقبه استئذنت وطلعت
..
..
امي جابت لي هدية ام خالد بعد ما طلعو
و حبيت اعرف انطباع امي عنها
ام فيصل : والله يا بنتي الحرمه كانت ساكته وماشفت منها أي شي
يخليني اكش منها
هي صحيح كنها شايفه نفسها شوي بس الحمد لله والشكر واثقين من انفسنا ولا علينا من الناس

ـــــــــــــــــــــــــــــــ
وراك انت كل شوي وانت هاجن من بيتك
عبد الهادي : يمه زهقت من البيت واللي في البيت
ام عبد الهادي : هوو ورااك احد يطفش من مرته وعياله
عبد الهادي : عيالي مساكين مجبورين يتحملون امهم اما انا طقت كبدي منها سبحان الله ماقدر اجلس معها مثل اول
هدى سبحان الله ربي عطاها الجمال
بس قبيحه من جوى نفسها شينه وانانيه

ام عبد الهادي : وراك ما تعرس عليها غديها تتأدب
عبد الهادي : يمه انا لي فتره افكر بهذا الموضوع
وابيتس تساعديني
ام عبد الهادي : ابشر بعزك يا ولدي
ــــــــــــــــــــــــــــــــــ


باقي على رمضان اسبوع
ام حسين : يالله تبلغنا اياه يارب
ام فيصل : امام المسجد عطى ابو فيصل مفاتيح مصلى النسا
وان شاء الله بكره بنجتمع كلنا هناك ونسوي سواتنا فيه كل عام

ام حسين أي الله يكتب لنا الاجر
ام فيصل : امييين انا بتصل في زهره ومهجه وباقي الجارات ابلغهم عشان اللي بيشارك بالاجر يجي بكره

عصر اليوم الثاني تجمعن نساء الحاره لتنظيف مصلى النساء
وتجهيزه لـ ليالي رمضان
تجهيزه من نظافه وشطف ودعك للارض والجدران وتبخيره في النهايه

كانت امسيه جميله في رحاب المصلى



قبل رمضان بيومين حضر خالد وابوه
وجابو الشيخ
وملك لنا الشيخ

اخوي فيصل جاب لي الدفتر اوقع

وهو مبتسم
وقعت وبارك لي ودعى لي بالتوفيق
طبعا ما عندنا شوفه الا يوم الزواج ولا حفلة ملكه هو عشا للرجال وبكذا تنتهي مراسم عقد القرآن
كنت جالسه بغرفة امي
ومطفيه اللمبات ومطرفه الستاره
وقاعده احاول اشوف خالد
واخيرا شفته من بعد ذيك الشوفه السريعه
واقف جنب اخوي فيصل
بصراحه اخوي احلى
بس هو وسيم ماشاء الله
اميز شي فيه عيونه
كنها عيون صقر فيها حده

من اخبار جنان وكالة الانباء
تحديد موعد زواجنا في عيد الفطر
ثالث يوم من العيد


وعرفت من امي ان خالد بيسافر
ليلة 29 شعبان

خساره كنت امني نفسي بشوفته
من الشباك لا جى مره ثانيه

ــــــــــــــــــــــ
اجواء رمضانيه
من قبل لايعلن عنه

طلعنا السطح مع ابوي اللي لابد كل سنه يتحرى هلاله

وجلسنا معاه وشاهينا وفصفصنا معنا

وحناجالسين في هدووء
نسمع خليط من اصوات عده السيارات الجيران الهواء يحرك الاشجار كان تناغم روعه بينهم كلهمم
سمعنا ضحك فتو مع ابوها
صوت موهجه تنادي عمتها

صوت كحة ابو ناصر
صوت اولاد الحاره وهم يلعبون لوقت متأخر

قال ابوي :
الله العالم ان بكره اول رمضان

دقايق جتنا امي وهي تلهث من طلوع درج السطح
:اعلنو بالتلفزيون ان بكرره رمضان
وفرحنا بجيتة خير الشهور
شهر تتنزل فيه الرحمات وتقال العثرات وتستر العورات
شهر اوله رحمه واوسطه مغفره واخره عتق من النار


اللهم بلغنا رمضان واعنا على صيامه وقيامه واجعلنا من المقبولين فيه يا ارحم الراحمين

كملنا جلستنا وتبرعت اني انا اسوي السحور

ونزلت تحت وتركت الباقي جالسين في السطح

بديت اسوي السحور

وجى في بالي خالد
اكيد سافر

كان نفسي اسأل العنود عن بنته وزوجته الاولى
بس للان العلاقه رسميه
رن تلفون البيت ورحت رفعته
المتصل : السلام عليكم
سلمى : وعليكم السلام ورحمة الله
المتصل : هذا بيت ابو فيصل
سلمى : أي نعم بيته
المتصل : معكم خالد بن ناصر من معي ؟
سلمى بلمت شوي وردت بتردد : اااا معك سلمى
خالد: حيالله سلمى شلونك

سلمى تلون وجهها وحست الصاله مكتومه وحر مع ان المكيف مفتوح
بصوت مخنوق حيا : الحمد لله
خالد تبسم : كل عام وانتي بخير وتقبل الله طاعتك مقدما
سلمى ماسكه علبة المناديل
تهف فيها على نفسها من كثر الاحراج
: وانت بخير
خالد: ممكن اكلم عمي ابو فيصل
سلمى بسرعه : أي لحظه
حطيت السماعه وطرت للسطح ابلغ ابوي
ــــــــــــــــــــــــــــــ




وصلت وانا تعبان منتهي نمت كم ساعه
ورحت لبيت محمود جبت شيري اللي تعلقت فيني
وما خلت سالفه ماقالتها
خالو محمود جاب معو بسينه (بسه صغيره)
وشربتا الحليبات
خالتو فريزا اشترت لي فستان احمر
ومعو كندرا حمرا و اجرابات حمر
فجأه قالت لي
:بابا وين رحت وخليتني
اشتقت الك كتييير
مسكتها وحضنتهااا بقووه
وانا اشتقت لك يا روح بابا
تدرين جده وماما شريفه ارسلو معي لك هدايا كثيير
حتى خالتو سلمى
شيري بتساؤل : من هي سلمى ؟
صححت لها : خالتو سلمى
هذي بتجي تقعد معانا انا وانتي
وممكن تناديها ماما سلمى
سكتت ما علقت وقامت تلعب بالعابها الجديده


بعد ماسمعت اعلان شهر رمضان حبيت اهني اهلي واتصلت وكلمت ابوي وجدتي وامي واتصلت بالعنود وهنيتها هي وزوجها
وجت في بالي سلمى قلت يالله خليني اتصل على عمي ابو فيصل اهنيه
وياسبحان الله من حسن حظي
ردت سلمى اا
يوم ردت علي شكيت انها هي فقلت اعرفها بنفسي عشان اقدر اهنيها قلت لها : معكم خالد بن ناصر من معي
وانتظرت جوابها حسيت بصوت نفسها
وعرفت انها هي قبل لا تنطق
وبعد ثواني نطقت بتردد انا سلمى
سألتها عن حالها وباركت لها بالشهر الفضيل
وهي يالله اسمع صوتها خجلانه واضح
بعد انا ما حبيت ا ثقل عليها طلبت اسلم على عمي
وهي استجابت بسرررعه
دقيقه وعمي كلمني سلمت عليه وهنيته بالشهر وانهيت المكالمه وانا
مبسوط اني سمعت صوتها


ــــــــــــــــــــــ




اكثر وقت احس اني حزين فيه هو ليلة اعلان رمضان
رمضان يعني جمعه
يعني لمه
يعني صله
يعني اسره وبيت وعيال
من سنين وانا افطر لحالي واتسحر لحالي
حتى يوم تزوجت كنت فاقد لمة رمضان وجمعاته الحلوه
خواتي من بعد ما تزوجن يلحن علي افطر عندهن بس انا كنت اجي يومين عند هيا ويوم عند هدى وبعدها ارفض
رفعت سماعة التلفون واتصلت في خواتي وهنيتهم برمضان واتصلت في خالي على بيته
ردت علي مرت خالي زهره
:السلام عليكم
زهره :وعليكم السلام
احمد : شلونك يا خاله
زهره بنبره قويه تخللخت حنوكك من انت؟
احمد كتمت ضحكتي : انا احمد
زهره . . . . .
احمد : الوو شلونك يا خاله عساكم طيبين
زهره : الحمد لله بخير
احمد : شلون خالي موجود اكلمه
زهره : لا طلع بعد شوي بيجي
احمد ك طيب يا خاله سلميني عليه وانا ان شاء الله بارجع اكلمه
وكل عام وانتي بخير يا خاله

زهره وانت بخير
قفلت التلفون
وانا افكر بنبرة صوتها وش فيها كنها بتذبحني وماهي طايقتني
تكلمني بقوه وودها تنهي المكالمه
غريب امرها هالعجيز
ـــــــــــــــــــــــــــ



قفلت السماعه بقووه
وانا اغلي من الغيض
سبحان الله هالاحمد ياطى على كبدي
ما حبيته
ومصر الا يقولي ياخاله
هالشايب
وقمت اشوف شغلي اللي عطلني عنه ا لغثيث

ــــــــــــــــــــــــــــــــ

:كيفك يا البي اشتأت لك
:وانا بعد والله مشتاق
:مابدك تيجي تصوم معنا وافطرك بأيدي
:اعذريني والله مشغول وانتي عارفه ظروفي
: بس انا كتير مشتاقه الك كتير كتير
: تنهد من قلب لا تحريني بكلامك العسل وتخليني اجي وانا ما اشوف الدرب
: ههههه حبيبي يالله تعى لعندي لك تأبر عظامي
: يا علني ما اعدم هالضحكه
قريب ان شاء الله ما تدرين الا وانا عندكم

بفرحه : والله حياتي عن جد عم تحكي ايمتى ايمتى
قول
: خلاص يا نظر عيني قريب و بس
ويالله سلمي على اخوكي ولاتنسين
اللي وصيتك فيه
: اوكي يا روحي ما تحمل هم

:مع السلامه يا نظر عيني
:مع الف سلامه ياروحي



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


الجزء السادس عشر
ــــــــــــــــــــــــــــــ


ما عمري تلهفت على شي مثل ما تلهفت اني اكمل دراستي
وكانت دعوتي دايم
يارب يوافق يااارب

اني اكمل دراستي
اللي انا تخليت عنها بارادتي
والان انا اللي اسعى لها بكامل ارادتي
اعض اصابع الندم للوقت اللي فاتني

ابوناصر مارفض ولا وافق
سكت وسكوته مخوفني
ولما سألته بعدها بوقت
" وش قلت بالنسبه لرجوعي للمدرسه
سكت شوي وقال : افكر
وبعدها قالي
معزومين بكره عند ابو فيصل على الفطور
قلت له : ان شاء الله
عرفت انه ما يبي اكلمه لمن هو اللي يعطيني جوابه

وانا مالي الا اني ادعي يارب يوافق يارب
ـــــــــــــــــــــــ
جنان تكفين اختار أي موديل
جنان بنظرة تأمل : امممم انا عاجبني هذا
بس بعد هذا حلو
سلمى معصبه: قولي والله هالحين اخذت جواب منتس
قومي بس قومي هناء هي اللي بتفيدني
الا على دخلت هناء وشايله بنتها دانه
سلمى : الله جابتس تعالي شوفي هالموديلات
هناء : تبين نصيحتي
اختاري البسيط الي تقدرين تكونين فيه مرتاحه
سلمى: انا حابه هذا اكثر
بس صدر الفستان مررره مفتوح
هناء :عادي خوذي صد ر هذا وحطيه على هذا الفستان
سلمى بنظره لجنان : شفتي شلون هناء تفكر مو انتي
جنان : طيب هنوو وانا شوفي موديلي حلوو
هناء : يجنن اتوقع بيطلع احلى لو خليتيه
نفس لون هذا الموديل
واستمرن يتشاورن بالموديلات وتجهيزات سلمى
ــــــــــــــــــــــــــــــ
ها يمه ردت عليتس ام محمد
أي ياولدي مبررروك تقول تعالو الخميس
وجيبو الشيخ وخذ مرتك معك
مايبون عرس وطقطه
عبد الهادي : كذا بهالسرعه
ام عبد الهادي: أي وليش التأخير انت جاهزوهي جاهزه
عبد الهادي بتفكير : امم اقول لهدى والا اصبر شوي
ام عبد الهادي :كيفك انت وياها انا مالي دخل بكم
مير مرتك ما تنقرب
ــــــــــــــــــــــــــــــــــــــ
حاس بملل فضيع اتمنى اخلص هالكم شهر وارجع خلاص طفشت وخالد الي كان مونسني بغربتي مشغول بدراسته وتجهيز بيته
كنت مر يح على السرير فجأه دق التلفون
كان عبد الهادي
فرحت بأتصاله واستغربته نادرا ما يتصل علي
سلم علي وبعد السلام حسيته بيقول شي بس متردد
قلت له خير يا خوي تبي شي محتاج شي تراني سداد
قالي : مشكور يا احمد انا متصل ودي اني ابلغك
بزواجي وحبيت انا اقولك
"بصراحه ما انصدمت ابدا بقرار عبد الهادي
ومتوقعه "
قلت له : حقك عبد الهادي بس اختي لا تظلمها
رد علي : اختك بعيوني والله يعيني عليها لا علمتها
قلت له : استحملها تعرف ما امر من الضره على المره
ولابد انها بتزعل لها شوي
بس حاول تداري خاطرها وتراضيها
واحتوي زعلها عشان عيالكم
قالي: ان شاء الله وانهى المكالمه

ــــــــــــــــــــــــــــــ
:لا والله قل انك صادق
عبد الهادي بهدوووء شديد: ممكن تتكلمين معي
باسلوب احسن من كذا
هدى بسخريه اكبر : حاضر يا عبد الهادي
وضحكت باستخفاف
:الحين جايني وتقول انك بتزوج وتبيني اصدق
عبد الهادي : أي زواجي الاسبوع الجاي وهذاني اعلمتس
عشان ما تقولين لي ليه ما علمتني
هدى : وعساك تبيني احضر زواجك الميمون
عبد الهادي : والله انتي وذوقتس بس تراني
بسويه مختصر عشا واجيبها هنا
هدى بروود: قبل لا تجيب
عروستك تراني ابيك تطلقني
عبد الهادي ببرود اكثر :طلاق مارااح اطلق
وانا الان عاذرتس وش ما قلتي
وطلع وخلاها
هدى صفقت باب الغرفه وراه
: الله يا خذ ك انت والكلبه اللي بتاخذها


ــــــــــــــــــــــــــــــــــــــــــــــــــــــــــــ ـــــــــ


مرعوبه ياهناء شوفي يدي شلوون ترجف

هناءضمت كتوف سلمى :ياقلبي مافي شي يخوف

سلمى: هنوو خايفه من كذا شي الحياه مع خالد والغربه
وخايفه من وجوود بنته
انا مدري شلوون بيكون تقبلها لي والتعامل معها
اشياء كثيررره مضيقه صدري وخايفه منها
هناء: شوفي كل العرايس يمرن بهالاحساس
وبعد ما تواجهين الموقف وتتواجدين فيه بيرووح
كل شعور سلبي حسيتيه قبل
تدرين يووم زواجتس
بتمرين بكذا احساس وكذا موود وهذي حلاوة
يوم الزواج وتجهيزاته
سلمى: هنوو تتوقعين ترووح هالرجفه اللي فيني
واحساس الخووف
هناءبلهجه مطمئنه : اكييد بترووح وبيتبدل
بفرحه والله يستر ما ترقصين من الفرحه
ههههه
سلمى ببسمه : تخيلي بالله اقعدكم واقعد ارقص
ههههه هناء بضحكه مجنونه : هههه أي وتمسكين يد خالد وترقصوون سوا
سلمى بخبال : وبعز الرقصه اتعثر انا وياه وتصير سالفة الموسم ههههه
جنااان: بووووو وينكن مختفيات وش يضحكن
صوت ضحككن واصل تحت
هناء بعياره : سلمى تخطط ترقص قدام الناس يوم زواجها
جنان صدقت : لا تقولين يا قليلة الادب
سلمى وهناء فكن ضحك على تعابير جنان
سلمى : يا ختي وش فيها
هناء :لا اوزيدس من الشعر بيت بترقص هي وخالد
جنان نطت على سلمى وهي تضحك: يا خبله والله اني صدقت
الا سليم ما شفتي هدية ام حسين لتس
سلمى طيرت عيونها : لا تقولين انها جايبه لي هديه
جنان تهز راسها : أي والله تو ورتني اياها امي
تجنن اثرها تغليتس بس تكابر
هنا : جنان بلا مزح الحين ام حسين جايبه هديه لسلمى
جنان بتأكيد : والله العظيم انها جايبه تعليقه ذهب مع سلسلتها ومن النوع الثقيل
سلمى ما استوعبت الفكره : لازم اشوف عشان اصدق
ـــــــــــــــــــــــــــــــــــــــ




وصلت ليلة العيد وكانت بنتي شيري في يدي

دخلت البيت وكانت امي موجووده في الصاله

السلام عليكم ياقوووم
تهلل وجه امي من فرحتها فيني
حضنتها :كل عام وانتي بخير يمه
ردت : وانت بخيير يا قلبي
وشيري طبعا كانت لاصقه في رجولي
رفعتها وخليتها قدام امي
:يمااه شوفي شريفه الصغيره
ناظرت بنتي بتفحص وتمعن
وحسيت بنتي انكمشت من نظرات جدتها
قلت لبنتي :شيري شوفي جده شريفه
قالت امي بحزم : لا انا ماما شريفه لا تناديني جده
ياويلتس مني انتي وابوتس
ضحكت من كل قلبي على امي
ومدت امي ايديها لشيري
بس شيري تعلقت فيني اكثر : ااممم ما بدي مابدي
وهي تهز راسها رافضه تروح لجدتها
شريفه كلمتها بحنيه : تعالي ياقلبي
تعالي خليني اشوفتس زييين
شيري مستمره بتعلقها فيني
لمن دخل ابوي علينا
وتملصت مني
وطارت على جدها
: جدووو جدوو

نااصر فتح يدينه لها وحضنها بقوووه وشالها
وتبسم بفرح: هلا خويلد توك واصل
جيت وقربت من ابوي
ووسلمت على راسه
:أي يبه من دقايق
شيري : جدوو وشوشت جدها ناصر في اذنه
ضحك ناصر من كل قلبه
شريفه تبادلت النظرات مع خالد
"عرفتانابويوشيرييعرفونبعضمنقبل
بسشلووونهذاالليلازماعرفه
سألت ابووي: وش قالت لك

ناظرني ابوي ورد : سر بيني وبين شيري مالكم دخل
دخلت عليهم ام ناصر تتعكز على عصاه
: كأني سمعت صوت خالد
خالد ايه ياجده خالد وبنته توهم واصلين
وبسرعه راح وحضن جدته وسلم عليها بحراره
: والله ياسلمى يااني مشتااقن لتس
ابو خالد :هههه واي سلمى مشتاق لها اكثر
امي والا مرتك؟
خالد بضحكه من القلب

:هههههههه كلهن والله بس اكيييد الغاليه اكثر
وضم جدته اكثر
ام ناصر : اهوووه وخر عني خنقتني يا ولد
وهات لي بنتك اشوفها
ام ناصر : ماشاء الله تبارك الله ربي يحفظها مزيونه بنيتك
خالد يرفع بنته عن الارض ويبووس فيها : أي والله بنتي مزيونه طالعه علي
ام ناصر بمزحه : هههه مفارقك الزين
بنيتك ذي طالعتن علي
ناصر : ويضم كتوف امه انا اشهد يمه انتس
منبع الزين
شريفه لوت فمها ونادت خالد
:رح لغرفتك ارتاح توك واصل واكيد تعبان
ــــــــــــــــــــــــــــــــــــــــ


"بكره العيد
و الله على جو ليلة العيد

مسكت البيت ونفضته نفض ما خليت مكان ما غسلته ومسحته
حتى الزوليه اللي في الحوش غسلتها
على انها قديمه بس غسلتها

طلعت ثياب ابو ناصر وبخرتها وجهزت له غترته واغراضه
طلعت لي كاسة مويه وغسلتها وانكسرت ف يدي

وقطعت يدي قطع كبير
كان الدم ينزف بغزاره
عجزت اسيطر على النزف
اخذذذت منشفة المطبخ ولفيت فيها يدي
و امتلت بسرعه دم

بديت احس بالدووخه
وسيقاني ترجف
انهرت بارض المطبخ وغبت عن الوعي



ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء السابع عشر


ـــــــــــــــــــــــــــــــــــــ





الله اكبر الله اكبر ولله الحمد


الله اكبر كبيرا والحمد كثيرا


وسبحان الله بكرة واصيلا




عيد وتكبير


عيد وصلاة


عيد ومن العايدين


عيد ومن الفايزين


عيد وعيادي


عيد ولبس جديد


عيد وحلاوه


عيد ووصال


عيد وتسامح


عيد سعيد عليكم ومعاكم


كل عام وانتم بخير


ــــــــــــــــــــــــ






من العايدين


مهجه: من الفايزين يا عمتي


امجد: من الفايزين يا امي


ها يا أمي جاهزه حتى نلحق الصلاة في مصلى العيد


ام امجد : ايوا يا ولدي يادووب نلحق الصلاة


فتوو يا فتووو


فتو اقبلت بفستانها الابيض وشعرها الملفوف بطريقه حلوه وعليه اكليل من الورد الابيض الصغير


: ايوا ياستي


ام امجد بحنيه واعجاب : ماشاء الله تبارك


أيش هادي الحلاوه يا بت


تعالي بوسيني وعيدي عليا


فتو بحيا : كل عام وانتي بخير ايا احلى ستو


ام امجد : افتحي يدك وخودي العيديه


فتو مدت يدها واخذت 100 ريال من جدتها


ام امجد : كل عام يابنتي وانتي بخير


فتو باست يد جدتها : وانتي بخير يا احلى ستو


امجد : هيا بسرعه


وخرجو لصلاة العيد مع بعض والفرحه تشع من وجووه المصلين


فرحين بالجوائز الربانيه


ـــــــــــــــــــــــــــــــــــــــ







طلعت انا وابو ناصر لصلاة العييد مع انه حاول فيني


ما اروح بس انا اصريت


البارح بعد ما غبت عن الوعي



ما صحاني الا صوت ابو ناصر وهو يسمي علي بلهفه



:زهره زهره بسم الله عليتس


وعيت عليه وهو يعطيني عباتي : البسي خليني واوديتس الطوارئ


وفعلا اخذني للطوارئ وخاطو يدي


ولفوها لي وعطوني مسكن لانها كانت مرره تعورني



وحنا بالسياره تحمد لي ابو ناصر بالسلامه


وقالي : خفت عليتس


والله احسبنتس متي


تبسمت بذبول : الحمد لله والله حتى انا احسب اني بموت


انجرحت والدم مارضى يوقف


وبعدها غبت


ابوناصر : انتبهي ياقلبي تراي بعدتس اضيع


انحرجت منه وبنفس الوقت انبسطت



ــــــــــــــــــــــــــــــــــ







العنود: ها خالد وين مقرر تجلسون في ليلة زواجكم


خالد :امي تقول مجهزه غرفة جديده لنا


بس انا ما ا ابي


حجزت جناح في الفندق


العنود تبسمت : أي خلكم في الفندق احسن


وبنتك شيري بتكون بالحفظ والصون


اصلا جدتي قالت لابوي ان البنت ما تسافر معاكم


خالد برفض :لا ما اقدر اخليها واسافر


لا زم اخذها معي


العنود: والله جدتك قررت وابوك وافق


وتدري احسن عشان تاخذ راحتك مع عروستك


وبعدها بفتره خذها عندك


خالد برفض : لا بنتي معي وماراح تنكد علي


العنود :خلاص تفاهم مع السلطات العليا جدتي وابوي
ــــــــــــــــــــــــــــــــ






فريزا انتي مقتنعه باللي بتعمليه ؟


فريزا : أي ميه بالميه اصلا هاد قراركنت عم فكر فيه كتير


وهلاءصار وقت التنفيذ


محمود: الله يوفقك ويتم عليكي


مبروك مقدما


فريزا بفرحه : الله يبارك فيك اخي


ــــــــــــــــــــــــــــــــــــــ





:بس وقفي مو معقول اللي تسوينه


:اقولتس بموت من القهر خليني


هيا بصرامه : وعيالتس وش ذنبهم تضربينهم


حرام عليتس


هدى بغل :ذنبهم انهم عيال عبد الهادي


انا انا هدى يتزوج علي


ولاا من يتزوج يتزوج صديقتي علي


بس هين والله لا انكد عليهم


هيا : يا بنت الحلال اهدي شوي وضمي عيالتس


وانتبهي لهم


هدى بتفكير : تدرين ما ابيه ولا ابي عياله


هيا عرفت من نظرة اختها انها خلاص باعت العيال وابوهم


:لا حول ولا قوة الا بالله الا عيالتس يا هدى ترى بتندمين



هدى : قلعتهم هم وابوهم


ـــــــــــــــــــــــــــــــــــــــ






يوم الزواج
.
.
.
.



في الصباح





سلمى قومي؟ يمه



:قايمه يمه


ام فيصل بحنيه جلست على السرير


ها يمه عسى نمتي زين


سلمى قربت من فخذ امها وحطت راسها عليه


: أي الحمد لله


ام فيصل تمسح على شعر سلمى


: طيب قومي افطري معي انا وابوتس


سلمى قامت بهمه :يمه انا بجهز الفطور


صحي خواتي


ونزلت للمطبخ ووجهزت احلى فطور لأحلى اسره



ــــــــــــــــــــــــــــ


بعد صلاة العشاء
في صالة الافراح
.
.



العنوود تعالي شوي لو سمحتي



العنود بابتسامه عريضه: هلا آمريني


هناء تبادلها البسمه : ما يأمر عليتس ظالم
سلمى هنا كان تبين


تسلمين عليها


العنوود بفرحه : الله وصلت يا قلبي عليها


هالحين بجيب شيري واجي ازعجتني


وهي تقلد صوت بنت اخوها : وينا العروس وينا


هناء : ياربي عليها تدنن البنيه ماشاء الله


غابت العنود دقايق ورجعت ماسكه يد شيري


بفستانها الابيض المنفوش والشريطه الساتان الحمرا


العنود دخلت مع هنا ءعند سلمى



وقفت العنود للحظه تتأمل جمال سلمى


: ماشاء الله تبارك الله


مــــاشاء الله وش هالزين تجننين يا قلبي


مبروووك وجت عند سلمى وحضنتها : مبروووك


الله يتمم عليكم ويبارك لكم ويجمع بينتس وبين اخوي بخير



سلمى بحيا وابتسامه : الله يبارك فيتس


سلمى شافت شيري واقفه ورى عمتها ابتسمت لها


ومدت يدها لها : تعالي هنا يا دلبي عليها


وسألت العنود: هذي بنت خالد


عنوده : أي وشالتها


وقربتها من سلمى


:شيري يا قلبي سلمي على خالة سلمى


مدت شيري يدها لسلمى


جذبتها سلمى وباست خدودها


: ماشاء الله تجنن


وش اسمها قلتي


ردت عنوده : شريفه


قالت شيري : لا اسمي شيري


سلمى بابتسامه من القلب


: شيري شرايتس تجلسين جنبي


وخاله هنا ء تصورنا مع بعض


شيري بفرحه : أي بدي صور معك


هناء : العنود اجلسي جنب سلمى خليني اصوركم


وفعلا صورتهم هناء كم صوره


وصورت شيري مع سلمى


سلمى : هناء تكفين امي وينها ما شفتها


هناء :امي جايه هالحين علمتها انتس جيتي


وراحت تنادي الخاله ام ناصر وام خالد


دخلت عليهم جنان :وااااو سلمى جيتي


وركظت لها


:ماشاء الله تهبلين روعه المكياج اشوى ما ثقلتيه


قربت منها وعدلت لها الطرحه


ونزلت الفستان على الارض بترتيب



ناظرت في شيري



:ياربي سلم قلبها من هالمزيونه


سلمى بضحكه : هذي بنتي وحطت يدها على راس شيري


جنان شالتها وقطعت خدودها بوس


: تبين احط لك روج شيري تمد شفتها


: عمتو حطت لي روج


جنان انهبلت على البنت : ياربي يسلم عمتو


عنوده ترى با أكلها تدنن


دخلت منيره زوجة فيصل : ماشاء الله كلكن هنا وعمتي تبي احد مع المعازيم انا بس بسلم على سلمى واطلع


: مبررروك يا قلبي مبروك


هناء: اجلسي شوي خليني اطق لتس صورة مع سلمى


وجلستها غصب وصورتها هي وجنان وسلمى وطبعا شيري بحضن جنان


طلعن من الغرفه بقت العنود وسلمى


سلمى : اليوم ابوي يقول ان سفرنا بعد بكره


العنود أي قال خالد ما عنده اجازه تعرفين


سلمى قلبها بدأ يدق بقوه " بها السرعه بروح معاه ونكون بعيييد


بعد نص ساعه


جت ام فيصل ومعاها ام ناصر وام خالد


وسلمى من شافت امها دمعت عيونها


انتبهت لها امها ضمتها بقوووه


: مبرووك يمه مبرروك وامسكي دموعتس


لا تخربين الزين ماشاء الله


جت بعدها ام ناصر تسند على عصاها


وكانت لابسه ثوب اسود تل والطرحه الحرير السودا والحنا على اطراف الاصابع


: ماشاء الله تبارك الله ياذكر الله


وسلمت عليها سلمى وحبت راسها


ام ناصر : مبروك يا بنتي والله يجمع بينكم


بخير والله الله بخالد تراه طيب و يخاف الله


وتراني وصيته عليتس


سلمى ترد بهمس من حياها : ان شاء الله


وبعدها سلمت ام خالد ببرود


وهي تتأمل جمال سلمى


:مبروك وربي يجمع بينكم


شريفه بقلبها " ماشاء الله البنت جميله


وكل ما فيها ينطق بالزين


جمال وجه وشكله جمال روح


لا والله نساني ولدي "



اقبلت عليهم منيره


:عمه فيصل يقول العريس بيدخل


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





الجزء الثامن عشر:
.
.
.
.
.


.
السلام عليكم
دخل ابو فيصل وهو ماسك يدابوخالد
وقفت سلمى وهي تتنافض من الخجل والخوف
ودخل بعدهم فيصل وهويقول :
تفضل يا عريس لا تستحي
دخل خالد وسلمى نزلت راسها اكثر
وبدت تعرق يدها وضربات قلبها
غطت على اصوات ابوها وعمها
وهم يسلمون ويباركون
عينها في الارض
وماسكه طرف طرحتها الرقيقه بكل قوتها
شافت طرف البشت الاسودوهو يوقف جنبها
خالد بأبتسامه عريضه :مساء الخير
وعينه عليها من دخل الغرفه
وهي مستمره بحياها وراسها
اللي بيطبق على صدرها من كثر ما دنقت


قربت منهم شيري وتعلقت في يد ابوها
تبسم لها خالد : اهليييييين انتي هنا !!!تعالي
وشالها ردت له البسمه شيري
: بابا عروستك حلوة كتييير
ابو خالد : انا اشهد يا بنتي

ضحكو عليها وعلى جدها
الموجودين وخلت الجو اقل توتر

بارك ابو خالد لها وطلع وابوها طلع معاه بعد ما دعا لهم بالتوفيق
وبقي فيصل اخوها
: يله سلمى ارفعي راستس
بطقطق لكم كم صوره
سلمى ولا كأنها تسمع
خالد ب همس : ا رفعي راستس بس شوي
ماهو عشاني
عشان فيصل بيصورنا
فيصل بمزح وباصرار : سليم
اغتاضت من اخوها يوم نادها سليم
ورفعت له نظرة غضب على احرااااااج :
فيصل ضحك ولقط الصوره :هههه ايوه عارف ما ينفع معاتس الا ا اسلوب ام حسين
عضت على شفتها من الاحراج
خالد تنح وفهى من شافها رفعت راسها
" ماشاء الله تبارك الرحمن
تنحنح فيصل : يالحبيب
عشر دقايق وتطلعون لي عشان اوصلكم
وقبل لا يطلع شال شيري : ماشاء الله
انتي يالحلوه بنت خالد ؟هزت شيري راسها موافقه
تعالي معي شوفي ولدي عبد الرحمن
وطلع وخلاهم لوحدهم
خالد لف بكل جسمه ناحيتها :مبروك والله يجمع ما بيننا بخير
ومد يده و مسك يدها سلمى صارت تنفض وترتعش
خالد يستظرف: بسم الله عليتس
لا تخافين تراني حليل وطيب
شوفي تراني ما اخوف

رفعت سلمى عيونها له
خالد ابتسم : أي كذا ناظريني
يدتس بارده وصار يضغط عليها بحنيه
:اهدي
ورفع يدها وتأملها
:يدتس مره صغيره شوفي يدي وشكبرها
وحط كفها على كفه وتأملتها بحيا
شبك اصابعهم سوا
ورفعها لشفايفه وباسها بخفه
سلمى ذابت حيا وتمنت تختفي من الاحرررراااااج
دخلت عليهم الجده تسندها العنود وام خالد
سحبت سلمى يدها وحمدت الله انهم انقذوها من جرائته

ام ناصر : مبروك يا ولدي بارك الله لكما وعليكما وجمع بينكما في خير
ضمها خالد وحب راسها
: الله يبارك بك ياجده
وسلمت عليها سلمى وام ناصر ضمت سلمى بحنيه مبروك يابنتي
و الله يافرحتي اليوم مامرت علي حتى يوم زواج ابوك

بعدها جت ام خالد ضمت ولدها وباركت له
من كل قلبها ودعت له
مهما كان ولدها و قدامها عريس واحلى عريس
ودمعت عينها من فرحتها بولدها
سلم على يدها :عساني ما خلى منتس يمه
وباركت لسلمى
العنود : يللللله كلكم جنب بعض يله صوره جماعيه
وقفت ام ناصر جنب سلمى
وام خالد جنب ولدها
خالد ضم امه عليه اكثر
بعدها صورتهم العنود اكثر من مره لوحدهم وكل مره تقول لسلمى ارفعي راستس ناظريني
وفي اخر صوره رفع راسها خالد ورفعت نظرتها له
العنوود: الله احلى صوره
تحمس خالد و لصق بسلمى
وحط يده على خصرها وقربها اكثر
وعنوده شغالة تصوير
سلمى حمر وجهها من الاحراج
ام ناصر رفعت عصاها على العنود : بس يا قليلة الحيا وش تصورين
خلاص يالله مشينا وسحبت العنود بيدها وطلعو
العنود تحلطم : جده الله يهديتس يوم حلى التصوير سحبتيني

دخلت ام فيصل ومعاها هناء
وسلم على ام فيصل دعت لهم وباركت
وصته : الله الله في سلمى يا ولدي
خالد تبسم : سلمى بعيوني يا عمه
وصيها علي يا عمه

ضحكت ام فيصل : لا تخاف يا ولدي وصيتها
خالد : اجل عطونا عباة سلمى بنمشي
لبستها هناء العباة وتعلقت باختها ودموعها على وشك تفيض
همست لهناء : ياويلي ياهناء جررررئ مررره
هناء بهمسه: عادي يابنت الحلال اجل تبينه مثلتس ميت حيا


اقبلت عليهم ام خالد ناولت خالد علبه
فخمه : نسيت تلبس عروستك الهديه
اخذها خالد من امه وسلم على راسها
: خلاص هاتيها البسها اياها بالفندق
الحين فيصل ينتظرنا برى
تناول يدها وطلع ونظرات ام فيصل وام خالد تتبعهم وشتان
مابين الي داخل قلوبهن
ام تتمنى التوفيق لهم وام خايفه من فقدان مكانتها


ــــــــــــــــــــــــــــــ

واقفه عند مدخل صالة الافراح
وقدام المرايه الكبيره
ومعي جارتنا مهجه
عدلت روجي وزدت من عطري
ومهجه تناظرني وتتبسم
رديت لها الابتسامه قالت لي: زهره انتي مبسوطه مع جوزك ابو ناصر
رديت عليها : الحمد لله
وجهت نظرها لبطني بنظرة تفحص
: ها بنت عساكي مخبيه لينا نونو جميل زيك
تبسمت لها بفتور: لا للان الله ما كتب

مهجه بابتسامه عريضه : اقولك على حاجه
انا حامل وانتي اول وحده اقولها
حتى امجد جوزي ما قولتلو
مسكت يد زهره
وبكل حنيه :عقبالك وقريب يارب
زهره: بفرحه حقيقيه : مبررروك يا قلبي مبرووك
شكلتس تستنين هالحمل من زمان
مهجه : من 7 سنوات
الله يرزق كل محروم يارب
قلت آمييين
سكتنا شوي
و تذكرت كلام ابو ناصر اللي قاله لي صباح اليوم
وموافقته على دراستي

وتبسمت من كل قلبي
سألت مهجه :ابي اسالتس وين اقرب مدرسه ثانويه هنا
مهجه : قريبه في الشارع اللي ورانا
وتعرفي من مديرتها
منيرة زوجة فيصل
زهره : بالله ماشاء الله حلوو
مهجه : ناوي تدرسي ؟
زهره :أي ان شاء الله على بداية السنه الجديده
مهجه بدعوة صادقه : الله يوفقك واي مساعده انا جاهزه


"واقبلت علينا شينة الحلايا هدى

وقالت لي مهجه : اسيبك دحينا انا وقريبتكم هادي ما بنتفق
ضحكت لها وقلت بهمس: ما احد يتفق معاها ولا حتى نفسها

جت هدى ووقفت قدام المرايه دفتني بقلة ذوقك:
اشوف وخري
ولوت فمها : ابي اعرف وشو له واقفه قدام المرايه
من زين وجهتس تناظرينه يالعجوز

ناظرتها من فوق لتحت وسفهتها ورجعت مكاني
جنب ام امجد ومهجه

دقايق ورجعت جلست جنبي هدى
:اقولتس متى بنمشي خالي ما نادى للحين
ناظرتها وانا فعلا متعجبه من هالانسانه قليلة ذوق وجلفه وانانيه
ما ينلام زوجها بصراحه
رديت عليها : ابو ناصر قالي الساعه 11ونص نطلع له بيكون واقف برى
قالت بتأفف : وش هالعرس اللي يفشل
معازيمهم نايمين ما في احد يرقص مثل العالم والناس
ردت ام امجد اللي مندبله كبدها من هدى
:قومي ارقصي ورينا رقصك
ناظرتها هدى : مااظن اني كلمتس
وبعدين ما سمعتي من رقص نقص
تأملتها ام امجد من فوق لتحت : ما تقولي لنفسك والا انتي غير عن الناس يمكن هما مايحبو يرقصو و ينقصو زيك
صدت عنها هدى وهي تتأفف موع اجبها الكلام
"
اعتذرت للخاله ام امجد عن ثقالة دم هدى
قالت ام امجد: لا تعتذري يابنتي
هادي هدى انتظري عليها شويتين
حتلطش فيها الدنيا وقولي خالتك ام امجد ماقالت

جلسنا وكملنا وناستنا وفرحتنا مع ام فيصل وام ناصر
اللي نادتني اجلس معاها
ولقيتها فرصه ابعد عن هدى الغثيثه

باركت لام ناصر يمكن للمره الرابعه بزواج خالد
ام ناصر : عقبال ما افرح بعيالتس يا بنتي
قلت لها : آمييين ياعمه

شوي رفعت ام ناصر عصاها كأنها ترقص
لام حسين الي رقصت لاول مره من فرحتها بزواج سلمى
ــــــــــــــــــــــــــــــــــــــ

دخلت العرس متأخر بس وش اسوي صار تأخير بالرحله وهذي جيتي من المطار
لقيت ابو خالد في وجهي هو وابو فيصل وكلن شايل بشته على ذراعه
قلت له : شكلي جيت متأخر زفيتو خالد
ابو خالد : هلا احمد وراك جيت متأخر
وسلم علي
:والله العذر والسموحه تأخر ت الرحله والا المفروض اني واصل من العصر
وهذي جيتي من المطار
ابو خالد :خلاص بكره غداك معانا تشوف العريس
خليها مفاجأه
احمد : ان شاء الله على خير
سألت عن خالي وشفته جالس
وتوجهت له ووقفت قباله وهو ولا انتبه لي
موجود بين الناس لكن باله مشغول وعيونه مسهمه
جلست جنبه وتنحنحت وقلت : اللي ياخذ عقلك يتهنى به
فرحته فيني بانت من عيونه
سلم علي بحراره
تبادلنا السلام والاخبار الى ان قال
شفت وش سوى نسيبك
احمد :عبد الهادي
ابو ناصر : أي
تزوج على اختك وجاب زوجته الثانيه
بنفس بيت هدى
احمد : والله ياخال مالنا على الرجال طريق
حقه يتزوج بس توني ادري انه مسكنها مع هدى
ابو ناصر : احمد شكلك مادريت منهي زوجته
احمد بنظره مستفسره : لا منهي
ابو ناصر : زوجتك الاولى فوزيه
"تضايقت من تصرف عبد الهادي ما لقى الا فوزيه !! وللاسف كنها هدى
ما ابعد لا عن الشكل ولا الخلاق
رديت على خالي: قصدك طليقتي
واذا كانت فوزيه . كله واحد
وبالنسبه لبيت هدى بكلمها كانها مرتاحه وموافقه ماراح اتدخل
لكن ان كانت تبيني اتدخل تبشر اكلم لها عبد الهادي

ابو ناصر بوجه مهموم وملامح ضايقه:
اختك هدى تركت بيتها لها كم يوم
وتركت عيالها عند ابوهم
وحالفه ما تطب لعبد الهادي بيت

"تنرفزت وتضايقت من كلام خالي وحال هدى
: وينها الحين
ابو ناصر :عندي في بيتي
وحاطتن نقرها من مرتي
والحمد لله مرتي عاقله وتعدي لها احيانا
والا كان ما نمنا من هواشهن



قلت لخالي : خلاص الليله باخذها معي واتفاهم معاها
ـــــــــــــــــــــــــــــــــــــــــــــ
دخلنا الجناح وانا قلبي احسه طير ينتفض
متوتره وخايفه
ماسك يدي وقفنا بالوسط مدري وش اسوي
خالد والبسمه ما فارقت وجهه :خذي راحتس
ونزلي عباتس

نزل بشته وعلقها
وانا بعد نزلت عباتي
وحطيت يدي على شعري ارتبه
وارتب فستاني
رفعت نظري لقيته واقف يتأملني
زاد ارتباكي ونزلت عيني
قرب مني وقال بصوت رخيم
: ماشاء الله تبارك الله
اخاف احسدتس
وقرررب اكثر وانا غمضت
حسيت فيه حط يده على مقدمة راسي ويدعي
بعد ما خلص باسني على جبيني بوسه سريعه
انتفضت وابعدت عنه
قال :بعد نص ساعه بيجبون العشا

كان تبين تغيرين هذي غرفة النوم والحمام داخلها
همست : طيب وتوجهت للغرفه
وقفني وهو يقول
:استني سلمى
وقرب اكثر : نسيتي تقولين لي شي ؟
ناظرته بسرعه وبحيا
وش نسيت همستها بصوت مبحوح
ضحك :نسيتي تباركين لي
قلت له بريق ناشف : مبروك
وانسحبت بسرعه دخلت الغرفه وقفلت الباب
غيرت الفستان ولبست جلابيه ناعمه وتركت شعري ومكياجي مثل ما هو

تعطرت ولميت فستاني داخل دولاب الغرفه

بطني مغصني وتذكرت اليوم اول الشهر
امممم الله يستر من هالمغص
وانا بعز التفكير دق خالد الباب وفتحت له
: يا بنت كل مره اشوفتس القى شكل جديد
كل مره تبهريني

تعالي وسحبني معاه للصاله
نصلي اول وبعدها نتعشى اوكي يا قلبي
هزيت راسي موافقه
وصلينا ودعينا وعسى ربي يتقبل
ـــــــــــــــــــــــــــــــــــــــــــــــــــــ

طلعت مع هدى على الساعه 11ونص
ولقينا ابوناصر ينتظرنا
ولمن جيت اركب بمكاني
سبقتني هدى على المقعد الامامي
بس وقفها صوت اخوها احمد
:هـــــــــــدى!!
التفت انا وهدى على احمد وكان مررره قريب
سحب هدى بشويش
هدى لمن شافت اخوها : صاحت : احمــــــــــــد

شفت النذل وش سوى فيني
احمد : اي دريت تعالي معي وعلميني وش اللي صار
هدى : اللي صار انه نذل وواخذ له وحده انذل منه
اخذ فوزيه !! فوزيه صديقتي وزوجتك
احمد تنرفز بس ضاغط على اعصابه
:يابنت الحلال فضحتينا تعالي معي
للبيت وقولي كل اللي بخاطرس
هدى : لا انا جالسه في بيت خالي
تعال هناك واقولك كل شي


" واقفه انا وابو ناصر واسمع كلامهم لبعض
وزاد غلي من هدى تعزم الرجال على بيتي
هو انا ناقصه احد يحكرني ويضايقني
ركبت السياره وصكيت الباب بكل قوتي

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء التاسع عشر
.
.
.
.
.


"يالله صبرني

احس شي ضاغط على اعصابي والسبب هدى
من البارح راحت مع اخوها ما امداني
ارتاح من خشتهاالا رجعت لي اليوم
ومن رجعتها وانا بغرفتي
ان طلعت وشفتها ممكن اغولها واذبحها

فجأه انفتح الباب

ودخلت علي قليلة الذوق
و من غير ما تستأذن
طارت عيوني بعدم تصديق
لها الدرجه هالانسانه ماعندها ذوق

تكلمت بصوتها القبيح
:هي انتي وين الغداء وين السنع؟؟؟

"استغفرت ربي وتعوذت من الشيطان وقلت لها : ماسويت، وبعدين ماتعرفين تستأذنين!!!!


نطت بحلقي وقالت بصوت عالي وهي متخصره
:وليش ان شا الله ياست الحسن والدلال


تبسمت وجلست وحطيت رجل على رجل
وقلت بكل دلع : كيفي ما ابي اسوي غدا ء


هدى تقلد زهره بمسخره: كيفي ما ابي اسوي غدا.
الحمد لله والشكر. انتي شفتي وجهتس وانتي تكلمين تجيبين القرف

" بصراحه عجزت امسك نفسي عن الضحك
شكلها وهي تقلدني. غبي ويضحك
فانفجرت ضحك:هههههههههههه ومسحت دموعي
وقلت بصوت يهتز من الضحك
:اقول. لو سمحتي اطلعي برى ازعجتيني
وثاني مره دقي الباب قبل لا تدخلين

وقفت ومسكت لها الباب وانا انتظرها تطلع
حسيت انهابتنفجر من غيضها
لانها قالت:هين عند خالي
ماراح يرضيني الا لمن اشوفس تندبغين

ضحكت من كل قلبي وقلت لها :استني اجل

وطلعت وهي يطلع منها دخان من كثر غيضها

وانا بديت استعد
ـــــــــــــــــــــــــــــــــــ


وصلنا بيت اهل خالد
واستقبلتنا جدتي ام ناصر والعنود
وجلسنا في صالة جدتي
ياحبي لجدتي. تحاول تجرأني وتسحب من الكلام تسحيبوانا للان الحيا مسيطر علي
خالد جالس وشيري في حضنه ويلعب معاها
وعينه تابع حركاتي وهمساتي
وهذا اللي مربكني
انا جالسه بجنب جدتي
والعنود مشغوله بالقهوة
ام ناصر تكلم العنود:امتس وينها
العنود :هالحين بتجي
ام ناصر:هي درت بجية العيال
العنود : اي قلت لها
خالد : جده انا بقوم اشوفها
وقام خالد رايح يشوف عمتي شريفه

وانا تنفست براحه
ضحكت ام ناصر والعنود علي
وشيري تضحك معاهم

سألتني العنوود وهي تضحك
: لها الدرجه كان كاتم على انفاستس
قلت لها بحيا :عنوده لا تعلقين تكفين
شيري :تضحك وهي جالسه عند سلمى
ناظرتها وقلت : شوشو ايش يضحكك
رفعت اكتافها :ما بعرف
ضحكت على براءتها جلستها في حضني وبوست خدودها
شيري:خالتو انتي حلووه كتير.
قرصت خدها بخفه ؛انتي الاحلى يادلبي
شيري تتأمل شعر سلمى باعجاب
خالتو اعمليلي شعري متل شعرك
وكانت سلمى فاكه شعرها الطويل الناعم ومسويه فيه حركه بسيطه مبرزه لونه ونعومته شعر اسود يتخلله خصل عوديه بفعل الحناء
قلت لها : ابشري يا قلبي

ام ناصر : اسمعي وانا امتس بحني شعرتس ويغدي وش زينه
ضحكت العنود : جده لو تحنين شعرها بصير برتقالي كنها عجيز صغيره
شيري : أي ستو بدي حنا بس بدي هيك متل خالتو سلمى
وهي تمسك يد سلمى المنقوشه بنعومه
وترفعها لجدتها ام ناصر
سلمى :حلو اعجبتس ؟
شيري تهز راسها موافقه : أي حلو كتير
قطع عليهم دخلت شريفه ومعاها خالد
قامت سلمى وسلمت على عمتها
وشريفه كانت جدا رسميه معاها
جلس خالد جنب أمه وكل شوي يبوس كتف امه
شريفه : عسى جبتم اغراضكم من الفندق
خالد : للحين باقي الليله وبكره الصباح نسلم الجناح
شريفه :والله ماله داعي جلستكم في الفندق وغرفتكم جاهزه
خالد : معليه يمه هذي ليله سبيشل يبلها مكان سبيشل هههههه
تبسمو الجميع الا شريفه ما اعجبها الرد
ام ناصر بفطنه : قم ياخالد وخذ مرتك
تشوف غرفتكم تراها ما شافتها
وارتاحو شوي لين يجون الناس للغدا

سلمى بحيا :عادي ياجده اشوفها بعدين
ام ناصر : لا قومي مع زوجتس
خالد قام وهو متبسم
ومد يده لسلمى : تعالي
سلمى قامت وهي كارهه
ودها ان تجلس معاهم ولا يختلي فيها خالد

محرجه منه كثير وهو ماقصر بالاحرااج
ــــــــــــــــــــــــــــــــــ




ايش بك يا موهجه وشك اصفر
ونفسك عايفه الاكل
موهجه ونفسها لايعه والمنديل على انفها
:ولا حاجه يا عمتي بس ما ليا نفس
وقرفانه عل الاخر
ام امجد :يابت لاتكوني بتتوحمي
موهجه ببسمه واهنه : شكلو كدا
ام امجد بفرحه :صحيح يابنتي
مبرووك وربنا يتم عليكي ويقومك بالسلامه
موهجه :آمييين ايوه كدا ياعمتي ادعي ليا
ام امجد :انا ادعيلكم من دون ما تطلبو وتقولو
مهجه : ادعي كمانا لزهره يا عمتي مسكينه ربنا يعينها عالعقربه اللي عندهم
ام امجد تحولت ملامحها الى امتعاض
: عارفه هدى هادي زي المتل
الي بقول: زي القنفذ لا ينحضن ولا ينباس
ربنا يخلص زهره منها
موهجه بضحكه : ههههه ايش هادا المثل يا عمتي
ام امجد : هادا مثل ستي كانت تقولو الله يرحمها
مهجه :اول مره اسمعو بو
ام امجد : طيب اسمعي هادا
فقير اتجوز فقيرة خلفوا وجع القلب
مهجه : وي يا مساكيين
ام امجد : وهادا كمان
اهري وانكتي ياجارة وأنا ثابتة زي العمارة
موهجه بضحكه صافيه : ههههههه اهم حاجه ثابته زي العماره
ام امجد اسمعي هادا: جينا نحني الخيل مدت الخنفسانه رجلها
مهجه فقدت السيطره على نفسها من الضحك :اي يا بطني عمتي الله يضحك سنك ضحكتيني ونسيتيني القرف اللي حاست بو
ام امجد مبتسمه من ضحك موهجه :لساتك يا بنتي ما سمعتي حاجه
دخل امجد عليهم : ضحكونا معاكم
موهجه : تعال تعال اسمع عمتي ايش بتقول
ام امجد ولازالت البسمه تملى وجهها : ايوه تعال ياولدي مبروك مبروك
موهجه تناظر في عمتها ما تبغاها تقوله الان
امجد بحيره : مبروك على ايش يا اومي
ام امجد تعدل نظارتها الكبيره في مكانها
:وتناظر في موهجه ما عليا منك حاقوله
وحولت نظرتها لامجد
:مرتك يا سيدي حامل وبتتوحم
امجد بفرحه صحيح يا موهجه
وقام جلس جنبها
موهجه سدت انفها بيدها : ايووه صحيح بس الله يخليك ابعد
امجد يضحك عليها : يا سلام عليكي يا بنت خالي وحمك شكلو جاي فيني
موهجه صاده عنه عشان ما تشم ريحته
: ابعد الله يسعدك
امجد قرب اكثر منها وحضنها
وباس راسها وخدها بقوه: مبرووك يا حبـيــبتي
تفلتت موهجه منه وفزت واقفه
: الله يبارك بك بس بعد لا تقرب الفتره هادي عشان ما اتخنق
ام امجد : ايوه يا ولدي مسكينه الحرمه وحامها جاي فيك
خلاص تعال نام عندي وخلي
موهجه ترتاح منك ومن ريحتك هههه
امجد حك راسه : اومي شكلك كدا استغليتي الموقف
ههههه
حاضر يا اومي ياسلام
حارجع انام في حضنك من جديد زي زمان
يا احلى واغلى واحن ام امجد
في هادي الدونيا كولها
ام امجد :امشي ياوواد بلاش بكش

ـــــــــــــــــــــــــــــــــــــــــــــــــــــــ

اخذت عيال هدى وتوجهت فيهم لبيت خالي
ابي هدى تشوف عيالها
يمكن تحن وترجع لابوهم لا شافتهم

عبد الهادي طمني انه متمسك بهدى
ومستعد يرضيها الا في طلاق زوجته


تفاجأ فيني ادق بابه واطلب العيال
قالي تفضل رفضت
وقلت له ابي العيال امهم بتشوفهم
" للاسف هدى ما طلبت شوفتهم ولا شي بس اجتهاد مني
طلعو لي بعد نص ساعه وابوهم يتعذر وقال
:قل لهدى لها اللي يرضيها
هزيت راسي وقلت له: يصير خير
"المشكله انا ما عندي وقت
رحلتي الفجر ومدري وش اسوي
بهدى خالي ضايق من سواياها مع زوجته
وش السواة ياربي
وهي رافضه تسمع او تناقش رجعتها لعبد الهادي

اخذت العيال لبيت خالي
ونزلنا لقينا خالي توه واصل من برى
فتح لنا الباب وسأل : وين هدى؟
قلت له :هدى جبتها قبل ساعه يمكن
ورحت اجيب عيالها يمكن لاشافتهم تحن عليهم وترجع

دخل خالي وهو يقول: ياولد ترى معي احمد
دخلت بعده وعيال هدى تراكظو لمن شافو امهم
هدى بقسوة قلب : خيرررر وش جابكم
لايكون ابوكم رماكم علي
ارجعو لأبوكم روحو نكدو عليه
""هدى
صرخت عليها من دون وعي
انا اللي جبتهم
حرام عليتس يا شيخه
هذا استقبال ام لعيالها
ما بقلبتس رحمه !!
كذا تكسحينهم !!
ضميتهم علي وانا اتحسر ان هدى امهم
هدى بكل بروود : ليش جايبهم ما ابيهم
ر جعهم لشين الحلايا ابوهم
خالي يهز راسه بأسى : لا حول ولا قوة الا بالله
يابنتي وش هالكلام
هدى بحده : خالي معليش لا تدخل الله يخليك
احمد لو سمحت خذهم وودهم لابوهم
تكتفت : وقلت لها
: اسمعي ياهدى عيالتس معتس
وماراح ارجعهم
كان تبين ابوهم يجي ياخذهم
اتصلي عليه وروحي انتي وياهم
اما اني برجعهم لا
يله ياخال ورانا غدا ابوخالد

ابو ناصر :اصبر خلني اشوف مرتي
قضت والا للحين
راح خالي ينادي زوجته
وقفته هدى : خالي بتاخذ زهره معك
خالي ايه عازمتها ام ناصر
ومشدده علي اجيبها
هدى بصفاقه :ومن بيسوي الغدا ؟!؟!؟!
خالي قالها :
حنا معزومين ومادرينا انتس بترجعين
كان جبنا غدا من برى
والا تصبرين نجيب لتس وحنا راجعين
من غداهم
تحولت ملامح هدى للقرف
: وع انا تبيني اكل من فضلة الناس لا
الله يعافيك احمد رح جب لي غدا

جلست اتأمل هدى
" يالله في انسان بهالوصف بارده
قليلة ذوق وعديمة احساس
طلعت للسياره بعد ماسفهتها
وانا استغفر
ولحقتني عند الباب وهي تقول
:لاتنسى جب لي بيبسي بااااارد

ـــــــــــــــــــــــــــــــــــــــــــــــ


دخل علي ابو ناصر يستعجلني
عشان بنروح لبيت ابو خالد
طلعت معاه وقفلت غرفتي خفت تدخلها
السحليه هدى

وقفت قدامها وانا لابسه عباتي

وغطاي بيدي قلت لها : عسى انبسطتي يوم شفتيني اندبغ ههههه "ضحكت بتشفي ههههه
تغطيت وقلت لها :ترى الثلاجه فيها كل شي
اطبخي لعيالتس غدا
وعطيهم من الكت كات
اللي تلطينه كل شوي هههه
هدى بغيظ : اقول انقلعي الله لا يردتس

وطلعت وصفقت الباب وراي

ركبت السياره وسلمت
ورد السلام احمد من دون نفس

"اكييد سدت نفسهم هالعله الله لايبلانا

مرينا من المدرسه اللي بدرس فيها
قال ابو ناصر : شوفي هذي هي المدرسه
اللي بتدرسين فيها
لصقت عيوني بشباك السياره
وتأملتها وبسمه عريضه ارتسمت على شفافي واخيرا
احمد يناظر خاله : ماشاء الله يا خاله بتدخلين محو الاميه
رد ابو ناصر : لا خالتك بتكمل الثانوي
انعقدت حواجب احمد استغراب
وقال : حلوو الطموح الله يوفقتس
" ياربيييه من هالانسان ثقيل دم

ـــــــــــــــــــــــــــــــــــــ
:شوفي البارح رحمتس مني ومن ثقالة دمي
ونمت لاني كنت هلكان وتعبان
بس الحين انا مصحصح
سلمى:.....زاد حمرة وجهها وتصلبت
خالد :تو وش زينتس تسولفين مع جدتي وعنوده
والحين سكتي
ابي اسمع سالفه من فمتس
وبصوتتس تراني للان ما انطربت
وجلس جنبها على الكنبه المفرده
وسلمى ذابت خجل : خالد
خالد : يا عيون خالد
يله الان ابي اسمع منتس
وش سالفة سليم ؟؟
جزت سلمى على اسنانها بغيض
و نزلت راسها يدينها تفرك ببعض "الله يسامحك يا فيصل
وبهمس قالت : ما في سالفه
خالد ضحك: ههههه الا في سالفه يله قولي
وجهس صار احمر اكيد السالفه كايده
سلمى :لا والله بس جارتنا كانت تناديني بهالاسم
خالد بمرح :هههه وليش تقولينها كذا
شكلس ما تحبين هالجاره
سلمى بصدق : كنت اكرهها بس الحين عادي
هي مسكينه تفرغ قهرها من ضرتها سلمى فيني

فجأه قال خالد بابتسامه خبث
: قومي شوي سلمى
قامت سلمى بكل حسن نيه
جلس خالد براحه على الكنبه
وسحبها لحضنه
:والحين سليم ممكن البستس
هدية الصباحيه اللي مالحقت البستس اياها

سحب من على الطاوله علبه فخمه
وطلع لها عقد ايطالي ناعم ولبسها
وهي متخشبه من حياها
ولما خلص وسكرالعقد
ضمها برقه وقال ظهريه مباركه سليم هههههه


عمي دق الباب علينا.


ربي رحمني.من الاحراج



قمت من حضن خالد
وهو راح يفتح الباب. دخل عمي الغرفه
وسلمت عليه بحيا
ابو خالد :ماشاء الله تبارك الله
نورتي بيتنا يا بنتي
سلمى : تسلم يا عمي البيت منور باهله
جلس ابو خالد وجلسنا باشاره من يده
ابو خالد:خالد اظن قالت لك امك ان شيري بتقعد معانا

خالد بضيق : اي يبه قالت لي
بس ودي انها معي خلاص كفايه بعدنا عن بعض

ابو خالد :لا تخاف كلها كم يوم وانا جايبها لك
بس الان لاسافرت بتقعد معانا
مهي برايحه وانت خذ راحتك مع عروسك

خالد بإ ستسلام ورضوخ لرغبة ابوه
: خلاص بس لا تطولون علينا. اسبوع بس يبه الله يخليك

ابو خالد : لا تخاف اسبوع اسبوعين بالكثير
انا جاي ان شاء الله لي شغل ضروري ولازم انهيه

قام من مكانه وتوجه لبرى الغرفه
. وقال الحقني للمجلس الضيوف على وصول

خالد : ابشر يبه دقايق ولاحقك

وصك الباب ورى ابوه. ورجع لسلمى

:جهزي حالتس بعد الغدا على طول بنرجع للفندق.
اوكي يا قلبي
سلمى: ان شا الله بس ودي اروح لبيت ابوي اشوف امي

خالد وهو يلبس شماغه ويعدل عقاله : ان شاء الله بس بالليل.
والتفت لها ومس خدها برقه
ابي اقعد معاتس يا عمري من دون ما يقاطعنا احد

فجأه انفتح الباب ودخلت ام خالد
ونزل خالد يده من خد سلمى بهدوء
. خير يمه في شي
شريفه : ببرود.و لا كأنها اقتحمت خصوصيتهم
لا ما في شي بس جيت اشوف اعجبتك الغرفه
خالد ببسمة اعتذار لسلمى
:يمه الله يخليتس لنا
انا قايلتس تجنن واعجبتني. مو كذا يا سلمى
سلمى بعقل .. الا يا عمه الغرفه ما شاء الله عليها
مررره ذوق. انتي اللي اخترتيها
شريفه بغرور : اي انا واخذتها بذيك الحسبه
كله لعيون خالد
خالد حب راس امه. ومشى معاها لبرى الغرفه
:الله يخليس لخالد وطوايف خالد
وناظر بسلمى.: يله سلمى انا رايح عند الرجال
. ولا تنسين
سلمى: ان شاء الله وطلعت وراهم
وهي متضايقه من اسلوب عمتها.
كيف تسمح لنفسها تدخل عليهم غرفتهم
بدون استئذان وتسفهها بكلامها
والله شكلها عمتي شريفه صعبه
وشكلهاغياره الله يعيني عليها

دخلت المجلس ولقيت امي وخواتي قدامي
ركظت لأمي وحضنتها كأني من سنه ما شفتها
يازين حضن الام ياناس

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


الجزء العشرين
.
.
.
.

اصعب شي انك تضطر تسافر وانت تارك امور معلقه
للاسف سافرت وهدى وعيالها في بيت خالي
احرجتني كثير مع خالي بيته صغير وماهي على اتفاق مع زوجته
وما عندها نيه ترجع لعبد الهادي
يالله متى اخلص من هالشقا وارجع لبلادي واقابل اهلي واكون بينهم
ـــــــــــــــــــــــــــــــــــــــــــ


هدى الله يرضى عليتس قومي. تعالي معاي
هدى: لا. . قلت لس لا .
طلعه من بيت خالي ما انا بطالعه
وبعدين وش عليس مني روحي لبيتس وخليني.

هيا :انتي شايفه شلون عيالتس مسببين ازعاج لخالي
وما خلو شي ما خربوه يرضيس هالحوسه

هدى بضحكه نجاسه: عادي يختي بزران.
يعني اربطهم عشان ما يوسخون

بعدين زهره وش شغلتها.
خليها تنظف تحلل لقمتها
هيا بصوت خافت:هدى عيب استحي حنا في بيتها

هدى بإستنكار: وشو وشو بيتها!!!
منين لها بنت الفقر؟؟

وعادي خليها تسمع وانا صادقه
خالي ليش متزوجها الا عشان تخدمه يعني خدااامه

هيا متفشله من كلام اختها :بس قصري حستس
يا ويلي منتس لسانتس يلوط اذانتس
وبعدين كذا خليتي احمد يسافر وهو زعلان منتس
هدى ببرود : انا ما زعلت احد هو اللي مشتهي يزعل
ـــــــــــــــــــــــــــــــــــــ

:سكنها مع امك
عبد الهادي : هدى ما تحشم احد واخاف تغلط على امي
فوزيه بدلال : دودي هي اللي طلعت وبنفسها
انت شفت والا انا من البدايه ما عارضت وجودي معاها

عبد الهادي انبسط على دلال فوزيه : عيون دودي انتي
انا رايح الليله اتفاهم معاها ومع خالها
ان رضت تجي وتسكن معانا خير على خير
والا تسكن عند امي
فوزيه بمسكنه :اي حبيبي شف اللي يريحك
وانامعاك ايش ما سويت
عبد الهادي : الله يعيني على يباست راسها
فوزيه :طيب والعيال اذا عيت ترجع
وش بتسوي فيهم
عبد الهادي : العيال عندي ما استغني عنهم
بس انا ارسلتهم مع خالهم يمكن يلين راسها
وياليت. ترجع عشان عيالها
فوزيه بدلع ماصخ : تبيها ترجع بس عشان عيالها !!!!
عبد الهادي. :صدقيني بس عشان العيال
امهم وما ابي احرمهم منها
..................

هدى تعالي. يا بنتي. عبد الهادي جا ويبي يتفاهم معاتس
هدى بقرف : وله عين بعد يجي.
وتوجهت هدى للحوش ووقفت قدامه وتخصرت :خير
عبد الهادي بهدوء :بالله هذا استقبال لزوجس حتى السلام ما سلمتي
هدى : والله ما بيننا سلام
ابو ناصر : اذكري الله يا هدى اسمعي الرجال
وانت يا عبد الهادي اجلس مع مرتك وحلو الموضوع ما بينكم
هدى تقلب عيونها بملل
عبد الهادي :اتمنى ترجعين معي لبيتس
هدى : بشهقة. وعساك تبيني ارجع وفوزيه فيه!!!!
طلقها وافكر ارجع لك
عبد الهادي: خافي الله يا هدى
ترى اللي تطلبينه حراام وما يجووز
قال رسول الله صلى الله عليه وسلم " لا يحل لامرأة تسأل طلاق أختها لتستفرغ ما في صفحتها ، فإنما لها ما قدر لها " رواه البخاري وغيره .

هدى : طيب واللي يقولك انه عايفك ومن زمااان
يا اخي ما ادانيك. ما احبك ابيك تعتقني وتطلقني
عبدالهادي تنرفز جدا من كلامها
لكن تعوذ من الشيطان
ابو ناصر بحزم : هدى وش هالكلام يا بنتي
هدى :يا خال شف انا من زمان. وانا اضغط على عمري. واحاول. اتقبل هالانسان بس.
ما فيه فايد ه فوق ما انا متحملته
ومتحمله كرهي له. يروح ويتزوج علي.
اصلا يحمد ربه اني استحملته
وناظرت بعبد الهاديبقوة عين.
: خل عندك شوية كرامه.
وطلقني لا ابهدلك واشرشحك بالمحكمه
عبد الهادي. بعد كلامها. ايقن انها فعلا. ما تبيه وانه عايفته من زمان
وقف وقال لابو ناصر. ابي. العيال يجون. معي هالحين
ردت هدى بقساوه :اي اسمع لا عاد ترسلهم ابد. ما ابيك ولا ابيهم.

عبد الهادي بغضب شديد : احلمي تشوفينهم احلمي

وراح سلم على راس ابو ناصر
: السموحه يا خال
بس هي اللي عافت ومن عافانا عفناه لوكان غالي
ورقتها تجيكم بأقرب وقت
ابو ناصر واقف وهو يحوقل : لا حول ولا قوة الا بالله ويهز راسه بأسى شديد

هدى واقفه مثل الصنم ما تحركت
مصدومه
ما توقعت انه بيستغني عنها بس فكه منه احسن شي سواه
ــــــــــــــــــــــــــــــــــــــــــــــــــــــــــــ ــــ



تجمعت علي الاحاسيس وانا في الطياره

حزينه على فراق اهلي وحضنهم

خايفه من الحياه في الغربه

متحمسه وفيني شوق كبير
اشوف اشياء جديده كنت بس اشوفها
بالتلفزيون او اقرأ عنها

سعيده وبنفس الوقت خجوله
من اهتمام خالد فيني ومداراته لي


ــــــــــــــــــــــــــــ

احترام على تقدير واعجاب هذا احساسي تجاه سلمى

ركبنا الطياره وجلسنا قلت لها : جبتي معاتس
حجاب تغيرين فيه عباتس
ناظرتني مستغربه وقالت: ليش
رديت عليه: ماراح تغيرين وتنزلين عباتس
استقامت في جلستها : لا وليش انزلها
ما ارضى انا عباتي ما نزلها وين ما كان
ربي موجود في كل مكان مو بس في السعوديه
رديت عليها وانا معجبني منطقها :
ادري بس سألت لان امي والعنود من
نطلع الطياره ينزلن عبيهن ويتحجبن
ناظرتني وقالت: خالد انا غير وامك واختك غير
واتمنى ما تطالبني اكون مثلهن
كل شخص وله قناعاته واتمنى تحترم قناعاتي
مسكت يدها وبستها : سلمى احييتس بصراحه على ثباتس والله يزيدس من فضله
تلون وجهها وكالعاده خجلت مني
ــــــــــــــــــــــــــــــــــــــ

يمه وش هالصوت
ام فيصل : أي صوت
فيصل باستنكار واستغراب: جنان في الحوش
ام فيصل : لا يا ولدي جنان نايمه
فيصل : اعوذ بالله من الشيطان الرجيم
منيره : يا عمه تعالي بالله وقفي هنا شوي
جت ام فيصل ووقفت عند الجدار الفاصل بين بيتهم وبيت ابو ناصر وسمعت
ثواني وغطت وجهها من الفشيله
واخذت ولدها وزوجته لداخل البيت
فيصل : سمعتي يمه
ام فيصل : الله يهديها يمديها ما تدري ان صوتها واصلن عندنا
فيصل : يمه هالصوت من فتره وانا اسمعه
منيره بزعل : وعساك كنت تتسمع
فيصل :مايحتاج اتسمع واضح
منيره تهمس لعمتها : تهقين زهره هي اللي تغني
ام فيصل : لا والله ما اظن الصوت اقرب ماله صوت هدى
يا عيييباه بس
فيصل : يمه بالله ان تنبهين الجيران على الصوت ترى والله ما يجوز
ام فيصل متفشله من ولدها : ابشر تعرف الواحد في بيته وبابه مسكر عليه يحسبنه خلاص لحاله ما احد يشوفه ولا يسمعه



ـــــــــــــــــــــــــــــــــــــــــــــــ


صديت من شفتها
البارح نكدت علي الله ينكد عليها

ما ترتاح الا اذا رمت كلمه وعكرت علينا


جى ابو ناصر من برى وسألني ليش مارديت على تلفون البيت
ردت هدى بنبره ونظره لي : والله ياخال فصلته ازعجنا واحد ابن كلب
كل شوي وهو متصل
ابو ناصرشب من الغيره : اشبكي التلفون هالحين واذا دق لا ترفعنه انا اللي بربيه هالكلب
"فضلت اني ما اتدخل بالحوار لان هدى لا تأتمن ممكن توسوس لأبو ناصر بشي ماصار مثل الازعاج على التلفون اللي اخترعته لان التلفون ما دق ابدا


دخل ابو ناصر غرفتنا ولحقته
: تبي احط العشا هالحين
لف علي وقال وهو متضايق : لا ما ابي عشا
خليني ابي انام
طلعت من عنده وانا عارفه ان وساوس هدى بدت تعشعش في تفكيره
واكيد بيسألني من اللي اتصل بس ماسك نفسه

رحت لهدى وسألتها : متى دق التلفون ياهدى ؟
ناظرتني هدى وابتسمت ابتسامه صفرا
: ليه طافتس الوعد والا نسيتيه
رديت عليها بحده : أي موعد أي خرابيط خافي ربتس
قالت :اجل ليش تسألين ؟
رديت عليها : ابي افهم انتي وش تفكيرتس الوصخ الي يخليتس تسوين كذا ناويه على خالتس
حرام عليتس
هدى : اقول انتي لا تسوين نفستس بريئه وتحطينها في
انتي اللي ناويه تذبحينه بقلة ادبس
تلفونات وترزز عند البيبان
دمعت عيوني من القهر :خافي الله متى بالله متى شفتيني اسوي كل هالسوايا
والله اعلم من اللي يترزز ويرفع صوته
وذاتا لا دريتي عن بعض الناس !!!!
شهقت هدى وحمر وجهها عرفت اني كا شفتها وعطتني كف استدار منه وجهي

جيت برد لها الكف سحبني ابو ناصر بقوه
وقال :بس خلاص ولا كلمه انتي وياها
رديت عليه وانا دموعي متحجره من القهر ويدي على خدي
: انت سامع وش تقول
تتهمني بشرفي وتحط سوء اخلاقها فيني
وفوق هذا تضربني ولا تبيني اخذ حقي
ابو ناصر بغضب شديد ونبره عاليه : انا قلت اص
هدى بمسكنه :ودموع مدري منين طلعت : شفت ياخال
هي تهجمت علي ووقالت لي ليش اعلمك عن الازعاج في التلفون
ووسبتني وضربتها انا ما غلطت يبي لها تأديب
ابو ناصر سود وجهه وناظرني وقالي : روحي الغرفه
قلت له : خذ حقي اول او انا بأخذه
رد علي وهو مرررره معصب : روحي من وجهي روحي
قالت هدى بطيبه مزيفه : اهدى يا خالي اهدى
رحت لغرفتي وانا اخبط رجولي بالارض في قهر وفيني غل عليها
بس ما اقول الا الله يوريني فيتس يوم يا هدى حسبي الله ونعم الوكيل


ـــــــــــــــــــــــــــــــــــــــــــــ

مضى اسبوع مثل الحلم

مبهوره بكل شي

خالد اول شي انبهرت فيه حنون وتعامله معي من اروع ما يكون

جلس يومين معي وبعدها بدأ دوام

خفت اول يومين قفلت الباب بعد ماراح دوامه ورجعت اتفقده كم مره خفت اكون ما قفلته زين

وهو كا ن يتفقدني بالتلفون كم مره خلال دوامه
اليوم وعدني بمشوار جديد علي على حسب ما قال
تجهزت ولبست لبس مريح على ما طلب
وعن الحجاب لبست بالطو رمادي وتلثمت
دخل علي وانا البس نظارتي الشمسيه
: امووت انا
تبسمت وقلت له : وش رايك
خالد : دار حولي ونظرته كلها اعجاب
: اممم حلو يجنن يهبل
قرب مني وفك اللثام وسحب النظاره الشمسيه
لا ركبنا السياره تلثمي
وعيونه ما نزلت من عيوني
:جاهزه
سلمى : أي جاهزه
خالد : اخذتي لي ملابس
سلمى: أي هالشنطه فيها اغراضي واغراضك
خالد: يله بوديتس مكان خورافي
نزلنا من غرفة النوم الى الصاله تحت
بيتنا عباره عن غرفتين نوم ودورة مياه فوق صاله ومطبخ ودورة مياه تحت
وحديقه صغيره
واجهة البيت نصفها قزاز والبيت يعتبر كوخ خشبي بس حديث الطراز
خالد اثث غرفة نوم جديده وجهز المطبخ بس تجهيز عزابيه


طلعنا من بيتنا وتوجهنا لمنطقه اسمها
BLUE FIELD


كان الجو خيالي اقرب الى البرودة

غابات على مد النظر
زهوور ممتده على جوانب الطريق
شي ما شفته في حياتي
بعد ثلاث ساعات في السياره وقفنا في مزرعة خيول
ناظرت خالد وانا جد مبهورة
وش هالمكان
خالد : مزرعة خيول بنسوي جوله في الغابه على ظهور الخيل
سلمى بخووف : خالد ما عرف اركب خيل ولا عمري شفته في حياتي الا بالصور
خالد بابتسامه : عادي حبيبتي الموضوع هين بس اهم شي لا تخافين
واختار لنا حصانين
الخيل مررره مسالمه وسبحان من خلقها جميله بس ضخمه
ركبت الحصان بمساعدة خالد وكان انواع الاحرااج
بالويل جلست كنت متخشبه على ظهره

ركب خالد حصانه و بحركه لطيفه حثيت الحصان يمشي
تمشيت انا وخالد داخل الغابه
تكلمنا عن كل شي وفي كل شي
اخذت جولتنا حول الساعه بعدها رجعنا
عاد جينا للاحراج انا يالله طلعت على ظهر الحصان
الحين كيف انزل
نزل خالد واتجه لي يبي ينزلني
:
خالد مد يدينه :يله ياقلبي
ضحكت ضحكة فشيله على ألم :هههه
حاولت اتحرك ما قدرت
حسيت اني من كثر ما كنت متخشبه
تشنجت رجولي على سرج الحصان
يالويل قدرت اتحرك وانزل
نزلني خالد بالراحه وسألني: وش فيتس
قلت له : تعبت واحس راسي دار
خالد بخوف : حبيتي تعالي وتناول كفي وحاول يمشيني بس انا كنت مثل الخشب ما اقدر اتحرك وفي تشنج كل ماله يزيد في ساقي
قلت بصوت باكي : خالد ما اقدر اتحرك
خالد : ليه
:سلمى :ساقي متشنجه وتألمني
خالد بحنان كبير : خلاص انا اشيلتس وشالني وتوجه فيني للسياره وجلسني على المقعد الامامي وركب السياره
وطلعنا من مزرعة الخيول
الحمد لله التشنج بدى يزول قالي :
عسى انبسطتي
في الجوله
قلت له : تبي الصراحه ولا تزعل
ضحك خالد: هههه لا قو لي
سلمى : نص نص
خالد: وانا على بالي بتشققين من الوناسه اني جايبتس مزرعة خيول
ههههههه معليه سامحيني هالحين بوديتس لمطعم ونتغدا وبعدها اختاري المكان اللي تبينه
تبسمت :اللي ابيه
خالد : ووين ما كان
سلمى: ابي اروح ملاهي ابي نلعب مع بعض
خالد : ملاهي هههه
خلاص تم
وفعلا وعدني ووفى بالوعد
وكان يوم ولا اروع قضيناه سوا

ـــــــــــــــــــــــــــــ

معتكفه في غرفتي وصايمه عن الكلام والاكل
وابو ناصر من ذاك اليوم ما يكلمني ولا اكلمه.
وطبعا هدى ماخذه راحتها.
ابو ناصر من يدخل الغرفه يسوي نفسه نايم ويتقلب طول الليل واول ما يأذن الفجر. يهج برى البيت ولا يرجع الا بعد العشا
واليوم. تأخر كثير الساعه ١١ وللحين مارجع
قلقت مررره عليه
زعلانه منه بس ما يمنع اني اخاف عليه واهتم لغيابه
طلعت للحوش وشفت هدى جالسه وتدندن باغنيه
اضطريت اني اكلمها واسألها يمكن يكون قالها شي
: ابو ناصر قالتس انه بيتأخر
ناظرتني وردت : يعني. خايفه وقلقانه
زهره :عندس خبر قولي ما عندس انكتمي
هدى : انكتم حستس انتي اسمعيني زين.
تأدبين لا كلمتيني
زهره: لا تأدبتي انتي اول تأدبت مع اني الحمد لله مؤدبه
"رجعت لغرفتي. وانا فكري يودي ويجيب بالافكار الشينه
رجعت للغرفه الثانيه واخذت التلفون ودقيت على بيت ام فيصل ابي اسألهم يمكن ابو فيصل شافه
ردت ام فيصل وسألتها قالت انه توه طلع من عندهم تأسفت منها على الازعاج وقفلت السماعه.
وانا انزل السماعه دخل ابو ناصر وشافني اكلم
سألني بنبره ما عجبتني: من تكلمين ؟؟
نطت هدى وقالت: شفت ياخال عشان يوم اقولك تصدقني
"بهتتني ما عرفت وش اقول لها الدرجه هالانسانه ما تخاف الله
قرب ابو ناصر وشدني مع شعري. وسحبني للغرفه
صرخت فيه والله كذابه والله تكذب عليك
صرررررخ فيني.
من كنتي تكلمين من ؟؟
حلفت له بالله العظيم اني كلمت ام فيصل اسأل عنه
وركظت برى الغرفه ومسكت التلفون.
واتصلت على ام فيصل وهو يشوف
قلت بصوت باكي.
: ام. فيصل. خذي كلمي ابو ناصر. وعلميه من اتصل عليكم قبل شوي
رفض ياخذ السماعه
صرخت فيه
خذ اسمع برائتي خذ
حذفت التلفون. وركظت على الغرفه
وطحت على سريري اصيح قهر وظلم
دخل علي. وقف عندي. وطال وقوفه
--------------
وقفت ابي اعتذر
ابي منها تعذرني
ابي اقول لها انا اسف
بس انربط لساني.
بكاها قطع قلبي
وقفت وطالت وقفتي.
كل ما طال سكوتي صعب الاعتذار اكثر.
ناديتها زهره
زاد بكاها
قلت لها :سامحيني الشك لعب. براسي
والشيطان وسوس لي

صرخت فيني :قل هدى اللي وسوست لك
قلت عليها : ما صدقتها والله اني ما صدقتها
صرخت فيني : لا تحلف هذي ماهي اول مره
وكل مره تقول اخر مره انا تعبت تعبت
,بعدها ذبحتني يوم قالت لي بصوت باكي
: ابو ناصر ودني عند عمتي ام ناصر هالحين


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الواحد والعشرين

جالسه مع عمتي ام ناصر
واسولف واضحك لكن بقلبي جرح كبير
لي عدة ايام جالسه عندها
جابني ابو ناصر ثاني يوم
من قلت له اني ابي اروح لعمتي ام ناصر
"زهره بتروحين عني قالها مو مصدق
رديت عليه وانا مجرووووحه منه
:لا تلومني ما قعد معك ولا دقيقه
يوم حقي يضيع وشرفي ينشك فيه
حط يده على جبينه يدلكه يبي يخفف صداعه
:لتس اللي يرضيتس
صرخت فيه :سمعت هالكلام من قبل.
لا.
مالي قعده هنا
وتوديني لعمتي الحين

رد علي بعد فتره : الحين الناس نايمه.
وبكره يصير خير. نامي والصباح رباح


طلع من الغرفه
انااخذت كيس وحطيت لي فيه
كم غيار استعد لروحتي لام ناصر


اصبح علينا الصبح وانا النوم جفاني
ومن بعد صلاة الفجر وانا واقفه بالحوش
وعباتي معي انتظره يوديني

على الساعه 8 دخل ابو ناصر البيت
ولقاني واقفه وبعباتي
قالي : للحين مصممه تروحين
قلت له : اي وش للي يخليني اغير كلامي
سكت شوي وناظرني بنظره حزينه
حسيته حزين
بس مادام مالي عز في بيتي
وانهان ويشكك فيني فمالي قعده معاه
الا لو صلح وضعه وغير من نفسيته
وطرد هدى من بيتي
لأني مستحيل ارجع وهي فيه
ابو ناصر : يله. بس اعرفي اني يومين وارجع اخذس
قلت له. لا ماني راجعه
وسكتنا ووصلني لبيت عمتي ام ناصر




------------


دق جرس الباب على الساعه 10 الصبح
وانا لحالي خالد كان في دوامه
نزلت بسرعه وانا خايفه اول مره احد يدق علينا البابوخالد ماهو فيه
قربت من الباب وسألت : مين ؟؟
رد علي :افتحي يابنتي انا عمتس ناصر
وسمعت صوت شيري وهي تقول : انا انا خالتو
فتحت الباب. وهليت ورحبت وبكل صراحه انبسطت بشوفة عميوشوشو
احب اسميها كذا شيري ما دخل مزاجي
وجلستهم في الصاله ومسكت التلفون
باتصل في خالد
قالي عمي لا تتصلين خليها مفاجأه احسن
وسألني : كنتي تصلين؟
عقدت حواجبي مستغربه
وتذكرت اني لابسه شرشف صلاتي
اللي اخذته بسرعه ولبسته يوم دق الجرس
قلت له :اه .لا
بس لبسته يوم سمعت الجرس
خفت احد غريب والا شي
تبسم عمي ناصر.
واخذ تلفون البيت وناظرني.
:تكفين يابنتي سوي لي قهوه. اعدل راسي فيها
رديت له البسمه وقلت ابشر من عيوني
وقمت اسوي قهوه. وشوشو وراي
غبت دقايق ركبت فيهم القهوه على النار
وجهزت الصينيه مع التمر
وبوووست شوشو ونعكشت شعرها

لزيزه. هالبنت مررره

ورجعت للصاله لقيت عمي يتكلم بشويش
ابوناصر بهمس : أي تعالي الحين انا توني واصل
سلمى " رجعت للمطبخ وانا الا فكار تلعب بي
من كلم عمي ؟؟
ويا ترى يقصد تجي هنا للبيت والا وين ؟؟

فارت ا لقهو ه ونبهتني من افكاري

شيري وهي تحوس عندي بالمطبخ
:خالتو سلمى عمتو عنودي بتبوسك كتير
هي قالت لي
بوسي خالتو سلمى
سلمى تضحك على شوشو: يله بوسيني ووصلي الامانه
جت وباستني بقوووه


دقايق جلستها في المطبخ
وبعدها طلعت غرفتي
وتركت شوشو مع جدها ورحت اغير لبسي لبست جلابيه
نيلي مشكوكه بخيط فضي لامع
وتعطرت رتيت شعري بمشبك فضي عريض
ونزلت ومعاي كسرة عوده من الغالي ناويه ابخر عمي
اخذت القهوه وقهويت عمي
وشيري فتحت لها التلفزيون على برنامج للاطفال
ابو ناصر : شلونتس يا بنتي ان شاء الله مرتاحه من خالد
عساه ما يقصر فيتس
تبسمت بحيا :الحمد لله يا عم ما يجي من خالد قصور
بالعكس والله
ابو ناصر :الحمد لله يا بنتي ترى خالد طيب
وحبيب مثل ما وصيته عليتس هالحين
بوصيتس عليه

سلمى بحيا طبيعي : بعيوني ياعمي
انفتح الباب ودخل خالد وهو متفاجئ
من وجود ابوه وبنته
شوشو راحت تركظ لأبوها وحضنها بقوه
:بابا اشتقت لك
خالد :وانا بعد ياروح بابا
تشعبطت بابوها اكثر واضطر انه يسلم على ابوه
وهو شايله
:خالدنور البيت يبه
ليه ما قلت لي استقبلك
ابو خالد : ما حبيت اتعبك و انا ابوك

سأل خالد عن امه وجدته وعنوده
وتطمن عن احوالهم
بعدها قال بمناسبة جيتك يبه وجيت شيري الحلوه
بنتغدا برى في مطعم هندي اكله رهييب
قال ابو خالد : لا اصبر شوي
خالد عقد حواجبه باستفهام : ليه يبه
تبي تريح اول وعقب نتغدى
قال ابو خالد : لا في موضوع مهم بقوله لك
قطع الكلام عليهم صوت الجرس
راحت شيري تركظ للباب
وسمعت صوتها وهي تقول بفرح
خالتو فريزا



ــــــــــــــــــــــــــــــــــــــ




رحت ورى بنتي اشوف من بالباب
تفاجأت بالحرمه المحجبه
وزادت دهشتي يوم شفتها فريزا

فريزا تحجبت !!!
كانت لابسه بالطوا بيج غامق مع ايشارب تدرجات البني
وقفت مذهول معقول هذي هي هذيك
ام الجنزات والتيشرتات الضيقه
فعلا ربك هو الهادي

هي حست بنظراتي عليها واستغرابي
او تعجبيي من شكلها
تبسمت بهدوؤ
وقالت: شو دكتور خالد ما بدك تقول تفضلي ؟
تنحنحت
وقلت لها : تفضلي دكتورة
دخلتها الصاله مكان ابوي وسلمى جالسين
ابو انرسمت على ملامحه ابتسامه بس مو أي ابتسامه نوعها جديد علي
سلمى واقفه ومنحرجه ما تعرف منهي المره اللي معي
شيري متعلقه في خالتها
قلت بصوت عادي
: يبه اعرفك هذي الدكتوره فريزا
خالة شروق الله يرحمها
وهي اللي كانت مسئوله عن شيري
تبسمت بحرج فريزا
وابوي في بوجهه كلام عجزت اقراه
تصافح ابوي وفريزا بطريقه ارابتني
وبعدها سلمت سلمى على فريزا
قال ابوي وبشكل صادم لي : مبروك الحجاب
ردت فريزا بخجل ما عرفته فيها
: الله يبارك فيك
وقفت وانا مثل اللي اكتشف اكتشاف متأخر
سألت ابوي وفريزا : تعرفون بعض ؟؟؟؟
رد ابوي بجديه بعد ما مد يده وتناول يد فريزا
وجذبها ناحيته
:خالد تعال اجلس
طارت عيوني وارتفع ضغطي من اللي اشوفه
وش اللي يصير ؟
قال ابوي : فريزا زوجتي من سنه
نزلت فريزا راسها تداري عيونها عني
وابوي قالي : خالد اكيد كان عندك فضول تعرف كيف عرفت عن زواجك وبنتك
والان لابد لقيت الاجابه...

مذهول مصدوم ولا شي عن اللي احس فيه

احساس بالخيانه

يمكن يكون هذا جزء من الاحساس لكن تخالطت الاحاسيس لدرجة التبلد
فجأه تذكرت حركاتها معي
وقلت بصوت عالي : يبه انت وش تقول
انت متزوج هذي
: يبه
:يبه انت تعرف منهي ذي ؟؟
: ذي وحده ما عندها حيا
حاولت تستميليني لها كم مره
ويوم شافت اني مستحيل اناظرها
راحت لك ولعبت عليك
شهقت فريزا وحطت يدها على فمها استنكار من كلام خالد
وابو خالد صرخ في خالد: قص لسانك فريزا اشرف من الشرف وما اسمحلك
" صرخت : يبه انت سامع وش تقولي
وكله عشان من عشان هالرديه
رفع ابو خالد يده ونزل بها على خد خالد
فزت فريزا وقالت :لا لا ناصر دخيلك
ما هيك ماهيك بتعمل

ابو خالد : ما سمعتيه وش يقول
يتهمتس ويلسن عليتس وتبيني اسكت
بس انا فعلا الغلطان
هو للاسف تفكيره التعبان
صورله اهتمامس فيه عشانه ولدي فهم خاطئ
قايل لتس لا تتعاملين معاه الا برسميه
مادام ما يعرف عن زواجنا
فريزا بندم حقيقي ودموع تسيل
: غلطتي انا غلطتي
كان لازم ما اتهاون هيك
وااتوقع انو بيفهم تعاملي معاه بحسن نيه

خالد واقف وهو ينفث غضبه ووجهه اسود
ويسمع الحوار اللي ما استوعبه لشدة غضبه
سحب مفاتيحه وطلع برى البيت



ــــــــــــــــــــــ




" من قال عمي ان هالفريزا زوجته سحبت نفسي واخذت شيري معاي وطلعت لغرفتها اوريها اغراضها اللي اشتريتها لها
وكنت احاول ما اسمع اللي يصير تحت
اصواتهم كانت عندي خالد صوته عالي وفيه حده
وعمي يرد عليه بنفس الحده حتى فريزا طلع صوتها

وبعدها عم الهدوء
الى ان سمعت باب البيت يتسكر بقوه
وصوت سيارة خالد وهي تفحط بسرعه
قلت لشيري : اقعدي هنا الحين اجي
نزلت بسرعه وانا انقز الدرج
نقز ابي اوصل تحت بسرعه
دخلت الصاله
لقيت فريزا تبكي بحضن عمي ناصر
وعمي محاوطها بذراعه تراجعت لورى
ناداني عمي ناصر
:تعالي يا سلمى
سألته : وش اللي صار
قال عمي : ماصار الا كل خير
سالته : وين راح خالد
قالي عمي :احتد النقاش بيننا
وفضل انه يطلع يمكن يهدا شوي
"نغزني قلبي صوت السياره يوحي بعصبية خالد
اعتدلت فريزا في جلستها وهي تمسح دموعها
: ما توقعت نهائيا ردة فعلو
ولا تصورت نظرتو الي
معقول هيك كان شايفني
عم بتحركش فيه !!
لك انا اكبر منو!!
مني مصدقه والله ما عم بصدق ...
ناصر : من البدايه كان لابد نوضح له ونبلغه بزواجنا
وردة فعله طبيعيه
" كنت واقفه وحاسه اني مثل الاطرش بالزفه
طلاسم اللي كانو يقولونه
بس ما همني
همني خالد وين راح؟؟
الله يستر طلع زعلان


ــــــــــــــــــــــــــــــــــــــــ



ام فيصل باستغراب : تفضلي
دخلت هدى ونزلت غطاها. وسلمت على ام فيصل بدلال
شلونتس يا ام فيصل
ام فيصل: بخير. تفضلي.
وقلطتها في مجلس الحريم
دخلت هدى شافت منيره سلمت عليها ببرود وشوفة نفس
ام فيصل : ام عبد الرحمن هذي هدى
بنت اخت جارنا ابو ناصر
منيره بأدب وذوق
مع انها ما هضمت هدى : اي الله يحييها تشرفنا
هدى ناظرتها بكبر ونفضت غرتها بحركة دلال
وسفهت منيزه
منيره عقدت حواجبها. استغراب من تصرفات هدى
وقامت. تجيب القهوة.
مهما كان. ضيفه ولابد من اكرامها
هدى بتميلح : و ربي يا ام فيصل
اني احبتس واحب اني دايم ازورتس
انتي من ريحة الوالده
ام فيصل: تسلمين وعسا ربي يحبتس
هدى ولازال التميلح مستمر :
تذكرين يوم كنت اجي والعب مع فيصل.
في هاللحظه دخلت منيره
قالت هدى بقلة حيا : يا حبي له فيصل كان
يحب يلعب معاي
ناظرتها ام فيصل مستنكره كلامها
رجعت هدى عدلت شوي من كلامها
:يحليله كاان يحب يلعب معي انا وهيا اختي
منيره مغتاضه منها ومن دلعها.
ودها تصب الدله عليها
قالت ام فيصل : وين زهره حبيبتي. من زمان عنها

طقت هدى من الغيظ قالت بغل : قطع وجه وطاري
ام فيصل. جت بتسأل. بس انقطع حوارها مع هدى
بدخلت. ام حسين حبيبة الشعب
حطت ترامسها ام حسين بالارض وسلمت
على ام فيصل ومنيره وهدى
وقعدت
تضايقت هدى من وجود ام حسين.
بتخرب عليها. جوها مع ام فيصل
رجعت ام فيصل تسأل عن زهره
ورجعت هدى سبت فيها
قالت ام فيصل. : عسى ماشر لا يكون متهاوشات
قالت هدى : قطع طاري والله اصلا انا ما اتنازل اكلمها بس خالي قال انه بيطلقها
شهقه جماعيه من الكل
قالت ام فيصل : ليييه حرام عليه والله زهر ه حبوبه وبنت اجواد
قالت منيره: علامه الشايب ما يحمد ربه على النعمه

ام حسين بثقه .:اكيييد ان لتس دخل. يا هدووه
هدى بقلبها : الله ياخذس يا عجيز الشر : لا والله مالي دخل
بس كأن خالي شايف عليها شي
ام حسين بقوه : تهبين وتعقبين. زهره والله ما ضنتي تجي منها العيبه
ماشاء الله عليها ستره عفيفه وفيها خوف الله
ام فيصل بحرج وتحاول تهدي ام حسين :
صادقه باللي قلتيه. يا ام حسين بس هدي وانا اختتس
وانتي يا هدى ترى ما يجووز تنقلين هالكلام وتسولفين.
باللي ما تعرفين وكله ظن بظن

ام حسين : شوفي زهره ان شفت بعيوني.
ما صدقت فيها. بس الله على الظالم.
هالرجال. يلعبون فينا ونسكت لهم.
الضعيفه وين ترووح مالها والي

ام فيصل. اكيد عند ام ناصر.


سمعو. صوت. فيصل يتنحنح وينادي على منيره
قامت منيره تشوف فيصل

تحرقصت هدى. ودها. هي اللي قامت ترد
تحسد منيره على فيصل من زمان
وهو في بالها بس ما عمره فكر فيها
قامت ولبست عباتها
ام فيصل : وين يا هدى تونا قاعدين
هدى بعجله بتلحق على فيصل
:ابي اروح يا ام فيصل جيت بس اسلم
وطلعت وهي لافه طرحتها على شعرها بطرقه مبرزه جمالها وجت عند فيصل ومنيره
وسوت نفسها كأنها ما انتبهت لفيصل
وحطت عينها بعينه و بعد ماصد فيصل
قالت هدى : يوووه معليش ما احسب فيه احد
وعدت من بين فيصل ومنيره وريحة عطرها وراها
وطلعت من بيتهم
قال فيصل بعصبيه : منهي ذي اللي ما تستحي
منيره بقرف: وحده ما تستحي على قولك
فيصل بحده : شلوون تدخلون هالاشكال بيتنا
منيره :للاسف دخلت من غير عزيمه جت مثل الاعصار
الله يكفينا شرها


ــــــــــــــــــــــــــــ



رفعت يدي عن عيوني وشفت الوقت ليل
فتحت لمبة السياره وناظرت الساعه
وظربت على جبهتي بقوه: اووف معقول
لي 12 ساعه برى البيت

وتذكرت احداث اليوم واسترجعت الكف ومرارته
ابوي عمره ما ظربني اليوم يضربني وبسبايب فريزا

شغلت السياره ورجعت للبيت
اكيد سلمى قلقانه علي
اعو ذبالله من الشيطان واعوانه
واول ما وقفت السياره عند البيت
انفتح الباب
واقبل علي ابوي بلهفه

:وينك يا خالد
الله يهداك كذا تغيب لين هالوقت
قلت بجمود : هذاني رجعت

ودخلت لقيت سلمى واقفه قدامي
بشكل تنرحم فيه
عيونها ذابله من البكا وخشمها احمر
يوم شافتني انهارت على الكنبه تصيح
جيت جنبها : والله اني بخير معليش سامحيني بس غفت عيني وما وعيت الا قبل شوي
زااد بكاها
قلت لها بدلع : سليييم
ضحكت ودموعها تحدرعلى خدها
وخبطتني على كتفي

وهمست :يابايخ
تبسمت وقلت لها : جوعااان ابي اكل

قامت بسرعه وقالت :من عيوني
والتفت لقيت ابوي يناظرني

قالي : خلك اليوم ترتاح وبكره لنا كلام
انا رايح الحين
قلت له : وين
قال : بيتي وعند مرتي
وطلع


ـــــــــــــــــــــــ



في اتصال بين ام ناصر وام فيصل

ام ناصر : والله يختي لها عندي كم يوم وتقول انها مشتاقتن لي وجايه تزور كم يوم
ام فيصل : لا ما اظن
الله العالم انها ورجلها متهاوشين
ام ناصر : يا ساتر ليه وش انتي سامعه
ام فيصل : زارتنا هدى ويوم سالتها تقول ان ابو ناصر بيطلقها
ام ناصر : يا عزي عنتس يازهره وساكته ما قالت لي شي ولاىبينت
ام فيصل : انا ما ابي اظلم احد بس هدى
عقربه ما تنقرب
الله اعلم وشهي مسويه قلبت راس ابو ناصر على زهره
ام ناصر: بسالها واشوف مع اني
عارفه انها ماهي قايله من يومها
هالبنت كتومه وصبوره

انتهت المكالمه

:زهره تعالي يمه
وش اللي صايرن بينتس وبين رجلتس
زهره وهي تلم شعرها ورى اذنها : امم ولا شي يا عمه
ماصار شي
ام ناصر: زهره الا صايرن شي كبير
قولي والا اتصلت بابوناصر وسالته بنفسي
زهره : عادي ياعمه زعله وتمر
ام ناصر ألحت بالسؤال: وش السبب ؟؟هدى لها دخل ؟؟
قولي يابنتي ولتس علي
اجيب لتس حقتس منهم الاثنين
انهارت زهره مع نبره الاهتمام والحنان من ام ناصر
وبكت وطلعت اللي ف خاطرها قدام ام ناصر


ام ناصر بعد ماسمعت الموضوع
: انا بنت ابوي بنته كل هذا وما علمتيني ليه ؟؟
تراني امتس واضيق يوم اشوفتس متضايقه
وافرح لا شفتتس مرتاحه

ابوناصر خرف الشايب وقعد

ان ما علمته السنع اجل يشك في بنتي
وبتربيتها



زهره تمسح دموعها : البلا كله من هدى الله يبتليها
زي ما تبلتني حسبي الله عليها
انفتح باب االمجلس دخلت عليهم شريفه وقالت
: يوووه رجع النكد معتس يوم رجعتي
انتي مالتس بيت يحتويتس


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




الجزء الثاني والعشرون

اصعب احساس ان تكون ثقيل
وغير مرغوب بوجودك

من زمان وام خالد تلسن علي
وتسمعني تصريح والا تلميح
انها تكره وجودي حولها او معاها

بس اخر مرره صعبت علي نفسي
وكرهت حاجتي لهم.
ولوجودي في بيت التجئ له
من ابو ناصر وشكه فيني
ومن هدى وكذبها وأذيتها
للاسف سمعت الكلام وبلعته
وحلفت على ام ناصر
ما تعب نفسها بالرد على شريفه
انا عارفه اني مثقله عليهم
بس مضطره اقعد
وام ناصر في المقابل حلفت علي
ما اطلع من عندها
الا لمن يتعدل حال ابو ناصر
ويشوف له صرفه في هدى

--------

ام ناصر. مرسله لي السواق تبيني اروح لها

اكيد بتصالحني على زهره
.
هذا كلامي قبل لا اروح
بس رجعت للبيت وانا مقهور وزعلان.
ام ناصر سمعتني كلام صعب
معاها حق
بس وش يدريها بناري.
غصباً علي اخاف على زهره واغير عليها.
هي صغيره و حلوه
انا شايب عاجز مالقت مني الا الشك والغيره


قالت لي ام ناصر انها ممكن تسامح.
عن كل شي الا اني اشك في زهره
انت كذا تشكك فيني انا يا ام ناصر لاني انا اللي مربيتها

وبعدين قالت انا ما ابي اظلم احد.
والله يستر على الجميع
بس انتبه من هدى تراها حطت مافيها
بزهره وانت صدقتها

احس انها لطمتني على وجههي

وش تقول هالعجوز

معقول.!!
هدى ام عيال !!!!
ومستحيل تطلع منها العيبه!!!

دخلت البيت
وانا. مقرر اشوف هدى بنظره ثانيه

ومااعجبتني نظرتي لها

انسانه انانيه. لايمكن تفكر في غير نفسها
وصخه ماتشيل اللي تحتها
كل مره ادخل عليها الغرفه القاها وصخه
اخر شي عجزت اسكت
قلت لها: قومي نظفي هالقرف
ناظرتتني وهي مو مصدقه اني امرها
قالت خالي. وش فيك. شاب ضو
قلت ؛ ما فيني شي بس ليه البيت كذا
من طلعت زهره ما تنظف البيت
كانت زهره تكنس البيت وتشطفه
ولا مره قد جيت والا وهي.
مبخرته ومعطرته وانتي. عكسها
ترى النظافه بكل شي مو بس اهتمام بالشكل
من شعر ولبس
تأففت وقامت على مضض
ما تحب شغل البيت
تكررررره الكنس والمسح
والطبخ واكثر شي الطبخ
سبت زهره في قلبها ليش تطلع
وتخليها تحوس في بيتها
كان زعلت وهي هنا احسن لي
دعت من قلبها ؛ الله ياخذتس يازهره


------------------

: ياعمتي ريحتو تقرف
ام امجد :استحملي لك شويتين حرام عليكي
موهجه : هو بكيفي يا عمتي لما اشوفو اشم ريحتو بعدها سيده ركظ عل الحمام استفرغ
والله تعبت يا عمتي
ام امجد برحمه :
ربنا بهون عليكي يا بنتي
وحامك صعب والاستفراغ عدم لك عافيتك
مهجه تحط الملح على الليمون
وتتلذذ بالليمون وعصيره المالح

ام امجد بضحكه.: والله فكرتيني
لما حملت بولدي امجد
كدا كان وحامو صعب
وشردت عمك من الحاره كلها
مو بس من البيت
ههههه
موهجه غيرت الموضوع لشي اهم:
عمتي انتي ملاحظه على امجد حاجه

ام امجد عقدت حواجبها : زي ايش يا بتي

موهجه : طلعاتو الكتيره.
ويطلع مرتب ويرجع مبهدل
وكمان يرجع يدور السرير
ولما اطلب منو حاجه يقولي
ما معايا دحين اصبري
مع انو دوبو استلم الراتب من يومين
ام امجد. : وي يا ندامه لا يكون رجع للسم الهاري اللي كان بياخدو
موهجه : ما اعرف يا عمتي بس حالو مأزمني
ولما اسألو فين كنت يقولي مالك صلاح
بالله ياعمتي تسأ ليه
ام امجد : حاضر يا حبيبتي انتي
اذا شفتيه خارج نبهيني. حتى اسألو

موهجه : لا ياعمتي.
احسن تشوفيه وهو راجع
حتى تشوفي. حالو المبهدل

ام امجد : على خيرة الله

------------


اقولك. اليوم شفت لي شيً اخذ عقلي
: وش شفت
: شفت لي غزال.
:ياخذ هالفره وين شفت هالغزال

ضحك باستمتاع وهو يتذكر الغزال
اللي واقف على باب بيت ابو ناصر الشيبه

:ههههههه مالك دخل وقم.
جب لي شي اشربه


حك راسه بغباء انت هالمره تدفع لي
والا ماعندي

حذف عليه المفاتيح بقوة : اقول قم بس
ولا تنسى الثلج

يالتافه انا دايم اشربك على حسابي
ولا عمري طلبت منك ريال

قام وغاب دقايق بالمطبخ الوسخ
اللي يتوسط حوش كله تراب
وفي غرف قديمه سقفها من الخشب
رجع بكاسين معدن ومعاه قارورة خمر
جلس وصب له كاس
:يالتعبان وين الثلج
:ما في الثلاجه خربانه
:وانت كل شي خربان عندك
: ضحك باستهزاء. تكفى ياللي
عندك ثلاجه اصلا
رفع الكاس. وشرب دفعه وحده
اقول. ابو ناصر. عنده بنات.
تمد بكسل: ابو ناصر الشيبه.
..... لا. ماعنده بنات بس متزوج. قبل فتره

تمدد بجنب. صديقه وسرح فكره بالحلا اللي
. شافه قبل شوي
"
كانت هدى تترصد فيصل.
واول ما شافت سيارته
فتحت الباب وطلعت كيس الزباله.
وطبعا كانت مهيئه نفسها انها تبهر فيصل

لكن من شافت اللي نزل من السياره
وعرفت انه مو فيصل.
دخلت بسرعه وقفلت الباب بقوه

كان بنفس طول فيصل
بس على انحف واسمر
ولابس نظاره شمسيه وكاااااااااشخ عل الاخر


---------


حذف كوبه المعدن على رفيقه
وقال.:خذ كاسك بقووم اودي
مفتاح فيصل له.
سيارتي عطلت علي وتسلفت سيارة فيصل.

قام يتلفت بالغرفه: يا معفن ما عندك عطر??
ناظر فيه وضحك : كان تبي فليت فيه
بالله انا وجهي وجه عطورات
:لا انت. وجهك. وجه قريمزان ( كريم قديم ريحته شييييينه ) والا نفتالين
وضحكو الاثنين وطلع وخلى صديقه يكمل شرب بعز النهار


------------


حاط يدي على عيوني اتظاهر

بس من وين يجي النوم

مقهووور.
وللاسف ابوي قهرني
يعني لها الدرجه امي ما تشكل له اهميه
جواب ابوي قهرني
سألته ليش تزوجت؟
وكيف عرفت فريزا ؟
وليش هي بالذات؟؟؟

قالي :تذكر قبل ثلاث سنوات جيناك هنا
قلت له : أي اذكر

قالي :اتذكر كنت امشي في البارك
اللي قريبه من بيتك اول
وامك كانت في السوق
مع اختك العنود وجدتك
كنت ماشي في حالي
واناظر في بديع خلق الله
وقفت على البحيره اللي في نص البارك
اتأمل البط اللي فيها
فجأ ه قربت مني وحده. وتنادي علي
:دكتور خالد
هي بنتك تعبتني كتير

لفيت لها ولما شافت وجهي.
اعتذرت وشالت البنت الصغيره
وابتعدت عني
واستغربت منها لثواني
بعدها ضرب جرس الانذار براسي
قالت دكتور خالد!!!

وانا وانت تقريبا نفس الزول
. وممكن اللي يجي من ورانا يلخبط بيننا
لحقتها عل السريع
لو سمحتي. استني شوي
تجاهلتني واستمرت ماشيه
اسرعت بخطواتي وراها
ووقفت جنب رجال كان جالس على كرسي
مقابل البحيره. ونادته خالد
والي ما كان غير اخوها محمود
فتراجعت

وبعدها بفتره كنت جاي مع امي
للمستشفى عشان فحوصاتها
وقابلتها للمره الثانيه
وبعد جت وقالت لي
دكتور خالد بدك تجي تاخود شيري اليوم
التفت لها
وانصدمتفريزا بحرج : سوري.
لخبطت بينك وبين ....
كملت عنها جملتها: وبين خالد ابني
شهقت مصدومه. : حضرتك والد الدكتور خالد
باغتها بسؤال قبل لا تهرب ؛ انتي وش علاقتك بخالد؟
ومنهي شيري؟
قالت وهي تتلفت بارتباك:
استاذ ممكن نحكي بس مش. هلأ
قلت لها :اوكي.
وتواعدنا نتلاقى في بيتهم
وفعلا رحت وعرفت موضوعك
مع شروق الله يرحمها
واعجبتني شخصية محمود واخته فريزا
وكنت منتظر انك تفاتحني وتعلمني باللي صار معاك
بس انت ما تحركت
ورجعت للسعوديه
كل فتره اتصل عليهم واخذ اخبار شيري
اللي سلبت عقلي
ولا تلومني اول حفيده لي

ومع استمرار التواصل بيني وبين فريزا.
حسيت اني ارتاح لها واحب اكلمها
ووصلت اني اشتاق اكلمها
وعرضت عليها الزواج ووافقت
خالد بعصبيه مكتومه : وامي وش مكانتها بقلبك
ابو خالد : ام خالد ااااه ياولدي لا تقلب علي
المواجع
امك ما احد يعلم بغلاتها الا الله
بس هي الله يسامحها
اللي صدت لين صديت انا بعد
امك كانت تضغط علي
وتغلت ليت تخلت



------------
يماااه
واللي يعافي قلبتس
شوفي لي صرفه مع النشبه
كرهتني اجيكم
كل ما جيت وهي مرتزه عند الباب
والا تجعر بصوتها على بالها بالتفت لها

ام فيصل. : لا حول ولا قوة الا بالله

منيره بغيض: وش ترجون منها
وهي ينطيق عليها ان لم تستحي.
فاصنع ما شئت
فيصل : يماه والله ما يسوى على ابو ناصر

اخر عمره ذي تجي تمرغ سمعته بالتراب
والا اخوهاضعيف مسافر
وتاركها على باله بتكون
امينه على نفسها وسمعتها
ام فيصل : يا ولدي احقرها يمكن
لا شافتك سا فهها توقف عن هاللي تسويه

فيصل. بحره وقهر : يمه بلاتس ما تدرين
تذكرين صياح.
ام فيصل عقدت حواجبها : اي صياح؟؟
لا يكون صياح الصايع الداشر
فيصل : اي هو. قبل كم يوم رجع لي سيارتي وسألني عنبنت ابو ناصر
وقالي انه لمحها بالغلط
هاوشته وامرته يغض بصره
عن محارم جيرانه
منيره تمد فنجال القهوة لعمتها
: تدري في هالامور لابد من الصراحه
لازم احد يعلم ابو ناصر
ولو تلمحون له
ام فيصل : حسبي الله عليتس يا هدى
والا ابو ناصر اللي سيرته مثل المسك تلعبين بسمعته
منيره : ما ألوم زهره ابد يوم هجت
ذي ما تنقرب

فيصل : يمه علمي ابوي يمكن
يقدر يقول لابو ناصر
ام فيصل : اشوف بعلمه واشوف وش يقول

ــــــــــــــــــــــــــــ
الساعه عشر ليلا

ام امجد :استنى يا ولدي
وقف امجد قدام امه في الحوش
وسلم على راسها
:كنت حتشطف واجيلك في غرفتك
ام امجد تتأمل شكل امجد : ايش بك يا ولدي مبهدل في حالك
ارتبك امجد وناظر ملابسه الوسخه :
ههه بنشر كفر سيارة صاحبي
وساعدته في تركيب واحد جديد
واتمليت تراب
ام امجد : الله يديك العافيه
طيب فينك يا ولدي
كنت تقعد معاي العصر يه ونهرج ونحكي
امجد : مشغول يا امي حبتين
اقبلت موهجه ووقفت بعيد عن امجد
: جبت الاغراض اللي قلتلك جيبها
امجد : بعدين دحين ما معايا فلوس اصبري شويه
ناظرت موهجه في عمتها "وكأنها تقول ما قلتلك
قالت ام امجد بحزم : فين فلوسك يا امجد دوبك مستلم الراتب من اسبوع
زفر امجد بقوه : اللهم طولك ياروح
هو تحقيق والا ايش
ام امجد : لا تحقيق ولا شي بس حابه اعرف
مقصر في حق بيتك واولادك ليه
ناظر في موهجه : عجبك يا ستي
ارتحتي
نقلتي شكوكك وسوستك لأمي
هيا ماني قايلكم ولا شي
ووحدخل انخمد ورايا دوام وهدة بدن
ودخل غرفته وضرب الباب بقووه
ــــــــــــــــــــــــــــــــ
منيره وهي داخل سيارة فيصل
اف وش هالريحه وع
وفتحت شباك السياره
فيصل : ههههه الله يصلحه صياح اخذ السياره
وعفن فيها بريحة صنانه
سبحان الله تشوفينه تقولين وش هالرزه
ولا قربتي منه تدوخين من ريحته
منيره بقرف حقيقي : تكفى خلاص ريحته صكتني براسي
اخذت علبة المناديل
وصارت تهف على نفسها
تبي تجدد هواء السياره
الملوث بريحة صياح

ــــــــــــــــــــــــــــــــ
صكيت منه وانا في قمة غضبي
طلقها !!!!
ومتصل يتعذر انها هي الي طلبت

قلت له : العيال لا تحرمهم من امهم
قالي : اختك لا فكرت بعيال ولا غيره اختك با عتنا
وهي اللي استغنت

الله يهديتس يا هدى الله يهديتس ويصلح حالتس

بس قريب برجع واشوف لتس صرفه قريب

ــــــــــــــــــــــــــــــــ
دخلت البيت وانا زعلان الحين نشبت لي
هدى
من بعد ما طلقها عبد الهادي
وجاب لي ورقتها

دخلت عليها وعلمتها
اذهلتني هالحرمه
توقعتها تزعل تنكد اقلها
بس هي استانست
وقالت لي : على هالخبر الحلو ياخال
بسوي احلى دلة قهوة واتقهوى انا وياك
قلت لها : ما زعلتي
قالت: يا خال فرقاااه العيد عندي
قلت لها : لا تسوين قهوه بدخل اريح شوي وصحيني على صلاة العصر

ـــــــــــــــــــــــــــــ
واقف براس الشارع وعينه على باب ابو ناصر

يمكن يلمح غزالته

له ثلاث ايام وهو مسنتر في هالمكان
لمن جاه ولده يركظ : يبه يبه
ألحق امي وخالتي يتهاوشن

ضحك من قلبه وقال : وش الجديد
خلهن يتذابحن يمكن وحده تفكني من الثانيه


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء الثالث والعشرين





ان لم تستحي فاصنع ماشئت


..


..


..


من كم يوم لاحظته


طوله معقول. ومملوووح


واللي هبل فيني.


اناقته. !!ثوبه شماغه.!! ونظارته !!!


رزه بكل معنى الكلمه!!!!.




قبل يومين رحت للبقاله


وهو كان متابعني


قريب مرره ويدندن باغنيه


دخلت الدكان الضيق


ودخل وراي


ارتبكت. وقلت للباكستاني


ابي ببسي وسنكرس وكت كات (:


مديت فلوسي


و قررب هالشخص


وقال. :علي الحرام وانا صياااح


ما تدفعون ولا ريال.


وناظر بالباكستاني


ودق على صدره وقال : عندي شهاب الدين


رفعت له عيوني االكحيله.


وقلت بدلع.: لا شكرا ماله داعي


عدل نظارته الشمسيه !!!


وقال: افى انا. حلفت.


قلت له ؛ شكرا يا....


قال بسرعه ؛ صياح معتس. صياح



الباكستاني. ما عجبه الوضع


وذاتا. كان منظرهم شبهه



قال. بعصبيه : ايس. هازا.؟؟


في كلام. روه برى


صياح ناظره بقووه وقاله : شهابوه انكتم.


وناظر هدى وقال. : خليه عنتس


هذا يبي له. تأديب



فز قلبي لها الصياااح


معاه حسيت اني. لازلت جذابه


واغري.وملفته للانظار




بعد ما طلعتمن الدكان


سمعت الباكستاني يصارخ على صياح


ويتحسب عليه شكله كفخه احسن يستاهل






........






بعد ما حست الدكان لشهاب واخذت لي



علبة بيرة بالشعير. وباكت دخان


طلعت ولحقني شهاب يبي حسابه



قلت له :انت قليل ادب


وانا بربيك وما في. فلووس انقلع



واسرعت بخطواتي ورى الغزال.


صووتها ذبحني عيونها دودهتني.


ما وقفني الا صوت ولدي بدر. : يبه


وينك. جدتي. تبيك هالحين



""اخ . ما دام الغاليه تبيني مقدر اردها.


وصلت الغزال بنظراتي.


ورحت. لامي اغلى من خلق ربي





--------------




:شكرا يا سيدي


:امجد انت يدينك كنز ما شاء الله


امجد: والله انت اللي معرفتك كنز


والله متفضل عليايا حسين


حسين : الفضل لله


وبعدين. حنا الحيين شراكه


انا علي المحلات و انت. عليك الشغل


وادارة العمال


ومد له حسين مفتاح اللاند كروزر


المعدله وحطها بيد امجد


هالك استلم هالسياره.


وصارت باسمك. وعليك بالعافيه



تبسم. امجد من كل قلبه


. وقال :الحمد لله


والله مشتهي اطلع فيها على مكه.


دحينا وافرح امي وام فتو


ضحك حسين وقال:. تستاهل ام امجد و


ام. فتو من يتعنى لهم


خلاص اطلع فيهم يومين


وانا امسك مكانك لين ترد



امجد. : جزاك الله خير. وربنا يديك ويغنيك يا صاحبي




-----------





جالس انا. وبنتي شيري. وسلمى


في صالة البيت


وسلمى وشيري مشغولات عني.


بخرابيطهن. الثنتين طلع عندهن


حب مشترك. يموتن في شي اسمه


رسم واعمال فنيه


جالسه. سلمى على الارض


. وشعرها مفرود على ظهرها


ويتمايل مع كل حركه تسويها


.


لابسه بنطلون ابيض وتيشرت مقلم. ازرق بابيض.


وملبسه شيري نفس اللبس.


ومزينه شعرها بشرايط صغيره بيضا



مسترخي بجلستي


وعيوني ما تفارقهن ومبسوط باتفاقهن


سلمى ما توصف حروفي امتناني لها.


ولا غلاها بقلبي


لاااا وصلنا ابعد من الغلا انا متيم.



------------






جالسه مع شوشو


وشايفه خالد مسترخي بجلسته


الحمد لله نفسيته رايقه


مو مثل الايام اللي فاتت


يحاول يكون. مسيطر على اعصابه


بس عارفه وحاسه انه متوتر


وتوتره يزيد لا مرنا عمي.


بس من سافر عمي


وهو اروق واهدى


رفعت عيوني له ولقيته يناظرني.


ارسلي بوسه بالهوا


اشرت بعيوني على شوشو


رمى بوسه ثانيه


انحرجت ولا اراديا


جمعت شعري على جنب


ولفيته بتوتر واحراج


شوشو بلهجتها المحببه : خالتو اطلعي


ورفعت لي لوحه. فيها٣ اشخاص.


بعدين ناظرت ابوها : بابا رسمتك ورسمت خالتووو


نزل خالد وجلس جنبي.


ومسك اللوحه من يدها.


واشر على الرجل في الرسمه


: هذي خالتو سلمى


ناظرت فيه شوشو بتأنيب


:شو يا بابا ما بتشوف هاد انت


. وهاي هي شنباتك


وهاي خالتو شووووف ما احلى شعراتا


سحبها لحضنه وبااااسها بقوه.


:لا هذي خالتو.


وهذا أنا اللي شعراتي. طويله وحلوووه



ومد يده وسحب خصله من شعري


وحطها على راسه : حتى شوفي.


ضحكت انا وشيري من قلب



كان شكله والشعر نازل على عيونه يضحك سحبت شعري منه وقلت بدلع : لااااا هات شعري


اصلا مو حلو عليك الشعر الطويل


خالد قرب اكثر وسحب شعري من يدي وهو يضحك : يا حراميه اتركي شعراتي


شوشو فزعت معاي على ابوها : بابا شعرات خالتو وضحكت من قلبها


وتمينا نلعب ونضحك مع بعض


وهو كل ما قدر همس لي بكلمه حلوه زادت من نبض قلبيـــ




ــــــــــــــــــــــــــــــــــــــــ






:يا ام امجد فينك يااأمي


يا موهجه يا فتوو


اقبلت امه وهي متعكزه على عصايتها


:ايوه ياولدي اش بك


امجد بملامح حلوه والبسمه تطل من عيونه


: فينك يا موهجه


جات مهجه ومعاها بنتها فتو : خير خير اش اللي حصل


امجد رفع مفاتيح السياره وقال : بكره من الصبح تكونو جاهزين حنسافر لمكه


ام امجد اهتزت بفرحه : من جدك يا ولدي


موهجه لمعت عيونها بفرحه كبيره


الوحيده اللي تحركت فتو


:بابا حنروح عند عمه مريم


يا حبيبي يا ابويا


امجد ضم بنته على صدره وقال


: امي ابشرك ولدك


اشترى سياره وصار عندي ورشه


ام امجد ناظرت بمهجه نظره


ارتحتي دحينا


ابتسمت ام امجد : بالبركه يا ولدي



مهجه بندم واعتذار : مبروك حبيبي وسامحني على شكي فيك


امجد تبسم وقرب منها : عارفك يا موهجه من خوفك عليا انا عاهدت ربي وعاهدتكم اني ابتعد وانسى ما كان


موهجه دمعت عيونها :ربنا يخليك لنا ويفرحنا بدخلتك علينا كل يوم


ام امجد بفرحه كبيره : هيا بمناسبة السياره الجديده


حاعملكم احلى شاي منعنش


امجد بمزاج :ياسيدي ام امجد


حتعمل الشاي المنعنش


قربت موهجه من امجد


وباست راسه بوسة اعتذار


: سامحني


امجد ضمها من كتوفها


: لو ماشكيتي ما كنت سامحتك


حسستيني اني مهم عندك


موهجه بنبره حلوه ومن قلبها : انت اهم واحد في حياتي انت ابو بزورتي


امجد بضحكه خفيفه : بس


موهجه بدأ يتلون وجهها خجل


: وكمان نور عيني اللي بشوف بيها





ـــــــــــــــــــــــــــــــــــــــــــــــــــــــــــ






يمه ابيتس بسالفه وانتي بعد يا شريفه



ام ناصر خير يا ولدي وش عندك


شريفه جلست وبدون اهتمام


ناصر بكل صراحه ومن دون مقدمات


: يمه تراني تزوجت


شريفه فزت واقفه : نااااعم


ناصر : تزوجت ولي سنه متزوج


ام ناصر بهدوء شديد وكاتمه غيضها من ولدها


: لك سنه متزوج وامك ومرتك اخر من يدري


اجل لا ملامه على ولدك كانه ماشي بدرب ابوه


شريفه بصوت عالي : شلون تزوجت علي شلوون


ناصر حط رجل على رجل : مثل كل الناس


ام ناصر بزعل : ومنهي اللي اخذتها على ام عيالك؟؟


ناصر : احم تزوجت خالة زوجة خالد السوريه


شهقت شريفه من كل قلبها واغمى عليها


ام ناصر : حسبي الله ونعم الوكيل الحق مرتك ياناصر




ـــــــــــــــــــــــ





تكررت طلعاتي في الحاره


وكنت اختار الاوقات اللي


يكون خالي نايم والا غير موجود


وكل مرره كنت اشوف صيااح


وكل مرره كان هو يحاسب عني




صياح نساني اهانة فيصل لي



في يوم اسود



رحت لأمه هو اللي فتح لي الباب


قالي بخلق ضيق :الاهل ماهم فيه


قلت له بدلع : اممم عادي استناهم


استغفر فيصل و كتم غيضه من قليلة الادب


:يا حرمه خافي الله


وانلمي في بيتكم


وارحمي حال خالتس المستور


لا تفضحينه بسواياتس


قلت له : نععم وش تقول انت ؟؟


فيصل بنرفزه واضحه


: اقول توكلي على الله


وان شفتتس جيتي هنا


رجلتس حشيتها


وعلمت احمد ماهو خالتس يلللله


وصك البا ب في وجهي بعنف




اما صياح


من كم يوم وتلفون البيت ما سكت


يرن باوقات خالي يكون برى


كنت عارفه انه صياح


بس ما كنت اعطيه وجه



ومره وانا راجعه على البيت لحقني


كان الشارع فاضي مافيه احد


وهذا شي طبيعي عز الظهر من يطلع الا اللي له حاجه والا يبي يصيع ويدشر



لحقني وقبل لا ادخل البيت مسك يدي



وقال ارحميني يا غزال


سحبت يدي منه ودخلت البيت بس تركت الباب مفتوح


دخل وراي بكل جراءه



وانا وقفت معاه قلت له


:يامجنون خالي هنا


قال :مجنون مجنون ردي على التلفون


والا بجلس هنا



ضحكت بنعومه قلت له :طيب اطلع خلاص ارد عليك


وفجأه


اختفى صياح وطلع برى البيت






ــــــــــــــــــــــــــــ





نمت مثل كل يوم ارجع منهد حيلي


واتغدى من الغدا اللي اشتريه


وانام بعد ما اوصي هدى


تصحيني قبل الصلاه



اليوم قمت قبل بوقت


وقمت اتوضأ طلعت للحوش


وشفت اللي ذبحني


نحرني نحر


مسكت الهوز ( خرطوم المويه)و سحبته من الحنفيه بقوه


وركظت ابي ألحقه


واختفى في ثواني


ومن غيضي منها جريتها للغرفه


وصكيت الباب


وبقوة عشر رجال حسيتها كانت فيني


ظربتها ظربتها وهي تصيح وتصارخ


وتطلب الرحمه والسماح


وانا ازيد وناري تستعر


الكلبه


ظربتها وكأني بظربي لها ابيها تموت



يا الكلبه البلا كله منتس


واتهمتي زهره البريه زهره الشريفه العفيفه تحشرج صوتي من قهري فضحتني الله يفضحها


و اظلمت الدنيا وواختفت معالمها




واخر ماقلت : الله ينتقم منتس


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء24






من ساعه و حنا واقفين هنا
ولا احد راضي يطمنا
واقفه مع زوجي
وبالي مدري وين أركزه عند خالي اللي
مدري عن حاله ووش صار عليه
والا عند هدى اللي اتصلت علي
وهي تشاهم ومتنكده وتقولي ألحقي
علي خالي ناصر مااات
بسرعه لقطت عباتي وصحيت زوجي
اللي كان توه غفى
يارب رحمتك
والاعند اللي مدري زهره وينها عن خالي؟؟؟!!!
ليه طالعه من بيتها
أكيد هدى مهججتها
الله يستر
هدى يوم جينا و أخذنا خالي للمستشفى
ما أعجبني شكلها
صاير شي وشي كبير اللي طيح خالي.
وعفس حال و شكل هدى وانا لازم اعرف

طلع الدكتور. من الغرفه. وقال
للاسف سكته دماغيه
ومضطرين ندخله غرفة العمليات الان
. . .
.
.
.بعد ساعات من الانتظار
طمنا الدكتور


هو الان في العنايه المركزه
وان شاء الله اول ما يفوق
نعرف ونحدد قد ايش الضرر

يارب ألطف فيه يارب قعدت ارددها ومن
قلب صادق


ــــــــــــــــــــــــــــــــ




اآآآه يا جسمي يلطمني
استاهل كل اللي جاني
ليش ما احترمت نفسي وقفلت الباب وراي
ياربي وش السواة الحين
تذكرت خالي و نظرته لي
اول ماشاف اللي صار
وهجومه السريع. علي
تلمست ذراعي اكثر شي انظرب
كنت ارد عن نفسي بيدي
وخالي اهتاش وصار يرغي ويزبد
ظربني لين طاح
كأن روحه انسحبت منه
لاا لااالا لا
والله خفت اكون ذبحته
قربت بسرعه منه وانا ما اشعر بأي ألم
فزعت والله من شكله
اتذكر اني ركظت للتلفون وباصابع
مرتجفه اتصلت على هيا
*خالي مات. خالي مات
وجلست اصيح منهاره
وهيا تناديني.

بعدها بوقت قصير.
جت هيا وزوجها و اخذت خالي
الله يستر لا يموت واكون انا السبب


-------------------------



مكتوووم ومخنوق ومربط.
هذا احساسي احس اني
اتنفس من خرم ابره.
واني محشور في اضيق مكان
عيوني. ثقيله. بفتحها ما قدرت
اسمع اصوات حولي بس بعيده
ابي اتحرك بس مربط ابي اتكلم
ماقدرت لساني ما يطاوعني
وصوتي مو مساعدني
سمعت صوت هدى اي هذا صوت هدى
آخ آخ ودي اصرخ فيها ودي اقوم اذبحها

ودي اكتم حسها قليلة الادب
ياااااحر جوفي حرااااه
ياحر جوفي حرااااه
وبدت تتلاشى الاصوات وتختفي

ـــــــــــــــــــــــــــــــــــــــــــــــ

تعالي هنا. وش اللي صاير لتس

نفضت يدها من على كتفي
وقلت :مالتس دخل
هيا بعصبيه اكبر :هدى وش اللي صار وليش جسمتس فيه كدمات ومزرق

هدى بلعت ريقها تبي عذر
تبي سبب يسكت هيا عنها
:طحت وتعورت
هيا بعصبيه :يا كذابه والله هذي اثار ظرب
وبصرخه :خالي. ظاربس!!!!
هدى بصراخ اعلى : اوههو قلت لتس
طحت صدقتي كان بها ما صدقتي كيفتس ؟
هيا :يا بنت اللذين وش انتي مسويه؟؟وش اللي خلى خالي الحليم الهادي يمد يده عليتس؟؟
قولي؟؟
دخلت هدى الحمام وقفلت على نفسها
وهيا: طيب يا هدى بتشوفين
انا لتس

ــــــــــــــــــــــــــــــــــــــــــــ


من بعد اللي صار
طلعت من الحاره او بالأصح هربت
اختفيت يوميين
وكنت متأكد ان ابو ناصر عرفني

ياليت من يقولي وش صار

رجعت للحاره وانا اتسحب لين وقفت
قدام بيت خلف رفيق العازه
اللي لا بغيت انسى همي جيته
عشان اسكر معاه
دفيت الباب برجلي ودخلت لقيت خلف نايم وقارورتين طايحات جنبه
مع باكتات دخان فاضيه
مليت كاسه ماء من الحنفيه
وصبيتها فوق راسه
ماصحي الا لمن هزيته بقوووه
:خلف خلف خلف قم قامت قيامتك
فتح عيونه الحمرا وبالغصيبه تكلم
:صياح !! وينك يارجال؟
فز قلبي : ليه وش فيه؟

جلس ونكش شعره وفرك خشمه بكمه
: ابد بس ولدك بدر ازعجني
كل شوي يسأل عنك
فز قلبي ورجف من الخوف
: لا يكون امي صار فيها شي؟
قمت اركظ. للبيت
وتركت خلف وراي يحك شعره

دخلت البيت ولقيت ام بدر جالسه
مع بنتي بدور قلت لها: امي فيها شي:
ضحكت ام بدر. : ههههه لا مشاء لله
مثل ما هي واحسن
دخلت على امي
لقيتها تصلي
امي مره كبيره ومن زمان
ما تقدر تصلي الا وهي جالسه
جيت جلست جنبها
انتظرتها تخلص صلاتها
سلمت وعدلت برقعها على وجهها
وناظرتني بعيونها الصغار
وبكل حزم قالت
:صيااح وين كنت ؟
تلعثمت وكذبت مثل دايم
:كان عندي شغل وسافرت له
ام صياح بنبره :أي هين مثل سفراتك دايم
جسلت عند رجولها النحاف وحبيتها وهمزتها
قالت لي: صياح اترك عنك هالدرب
وانتبه لنفسك وصن بيتك وعيالك

تنحنحت وكالعاده
امي تحسسني باني.
غلطان بس هي.
ماتدري انا وش مسوي
ياويلي لو تدري عزالله بتسود عيشتي
سكت مارديت عليها
وهي بدت تسبح وتستغفر
وانا مددت جسمي جنبها ورحت في سابع نومه
ـــــــــــــــــــــــــــــــــــــــــ



العنود متأثره ودموعها بعيونها
: يمه تكفين كلي معي هاللقمه
شريفه : مالي فيه يا حبيبتي
عنوده :يمه لازم شوفي وجهتس شلون صار
شريفه خلاص خليه هنا شوي باكل
عنودة :يمه تكلمي فضفضي قولي اللي بقلبس
شريفه : وش اقول وليش اقول

اقول ليه تزوجت ؟.
والا بأيش قصرت معاك
الحمد لله عيال وجبت لك
وبيتك وضيوفك قايمه فيهم.

والا اقول انا مقصره في كل شي؟
شفت نفسي عليكم وتكبرت
اغتنيت وتجبرت

بضحكه فيها مراره : الله يرحم ايام اول
يوم ما ألقى من يعبرني
والا ياخذ بحسي
كنت ذليله مع اخوي
لو ما حرمته مدحتني عند ام ناصر
واعجبتها كان الله اعلم بحالي
مع اخوي اللي ما صدق وزوجني
جدتتس كانت طيبه معي من البدايه
بس ما حبيتها
ودي ان ناصر لي انا خاص فيني
ولو على كيفي ما يناظر امه
ابي حبه لي انا وعطفه علي
انا وغلاه لي انا ونظراته لي انا
وشوره مني انا
بس ماكان دايم على هواي
ام ناصر ما قدرت الغي وجودها
لانها بشخصيه قويه
حولت على زهره من هي طفله ما حبيتها
كانت تذكرني بنفسي يتيمه وضعيفه
بس فرقي عنها انا عشت
مع اخوي القاسي وهي عاشت معانا
وام ناصر كانت تحبها كنها بنتها
وانا محد حبني كأني بنته والا اخته
دورت المحبه فيكم ياعيالي انتي وخالد
زاد غروري وجفافي مع اللي حولي


لمن تكبرت عليه
وجفيته ونسيت انه اكييد بيدور
غيري وحب غيري



ــــــــــــــــــــــــــــــ


وش اللي صار
وش فيه خالي تعبان
وليه ما علمتوني
وكمل بعصبيه :
له اسبوعين تعبان
ولا احد علمني ليه ليييييه؟؟
هيا:يا ابن الحلال هي بشرى نبشر فيها
وانت برى وش بتسوي الله يعين بس
احمد :طيب متى الزياره ؟
هيا بهدوء :الزياره ممنوعه كل ما زرناه تعب
احمد :طيب هو وعى عليكم تكلم ؟؟؟؟
هيا: لايا قلبي علييه بس شكله يحس فينا
احمد :طيب انا بروح له هالحين واشوف وش حالته هيا: اصبر بجي معاك
احمد بعجله : لا بروح لحالي
هيا بتردد: احمد زوجته ما تدري عن تعبه

احمد. : ايش وليش ما تدري ؟!؟!؟
هيا هزت كتوفها : الظاهر انها على خلاف معاه وهي الحين عند ام ناصر
احمد باستهجان:
على خلاف وهم بها العمر !!!
الا قولي رايحه توسع
خاطرها مع العجيز الثانيه
خلاص انا امر بيت ابو خالد
وابلغها


ـــــــــــــــــــــــــــــــــــــــ

ام ناصر:زهره يمه ألبسي عباتتس
زهره كانت حاسه بملل فضيع
:ليه يا عمه
ام ناصر :مدري بس ابو خالد يقول
ان احمد بالمجلس يبي يكلمتس
لبست عبا تي وانا اقول الله يستر
وش ممكن يجيبه معقول
ابو ناصر مرسله يبيه يقنعني ارجع

بلا سخافه وش دخله هو ووجهه
وقفت عند باب المجلس وسلمت
رد ابو خالد وقال:هذا احمد ال....
جاي يبي يكلمتس
سلم احمد وقال شلونتس يا خاله
رديت بنرفزه: بخير
قال احمد.:يا خاله خالي ابو ناصر تعب علينا
وهو الحين بالمستشفى
شهقت بفزع : وشو بالمستشفى وش فيه؟؟
احمد :يعني ما عندتس خبر
""هذا وش يخربط
ابو ناصر بالمستشفى طايح
وانا اعرف وما اكون جنبه وش يقصد؟؟
رد ابو خالد :والله ما عندنا خبر
ليه هو من متى تعب؟
احمد: له اسبوعين
زهره مغتاضه وبصوت باكي :له اسبوعين ولا تعلموني حرام عليكم
احمد بجمود : انا رايح كان بتروحين معي يالله
زهره بعصبيه :شكرا بروح مع سوا ق عمتي أم ناصر
احمد بقلبه " عمتي ام ناصر وانتي كبرها الحمد لله والشكر

رد بحده لها ماله داعي: انا هالحين ماشي
استناتس بالسياره
واستأذن من ابو خالد وطلع
وانا رحت اركظ لأ م ناصر وعلمتها
واخذت شنطنتي وطلعت له وركبت ورى.
وهو على طول مشى
طول الطريق وانا قلبي يرقع
من الخوف على ابو ناصر

لقيت نفسي اسأل هالبارد
:ليه توكم تعلموني
حرام عليكم لا يكون تعبان مره

قال هو بمنتهى الجلافه
: انتي اللي ليه ما سألتي عنه
اسبوعين معقول ما شكيتي
انه تعبان فيه شي
ما فقدتيه ؟؟؟
رديت عليه بعصبيه :مهما كان.
لابد انكم تعلموني
احمد " اخص يالعجيز لابد ومهما كان بعد.!!!!!
رديت عليها وانا زهقان منها
مالها عذر وتحط اللوم علينا
:انا يا خاله اليوم جيت وعلمتني هيا
وهي اللي قالت انتس يمكن ما تعرفين
وجيت وهذاتس عرفتي

""وبقلبي قلت ليه هدى ما علمتكم عن اللي سوته فيني وكان سبب طلعتي من بيتي
حسبي الله عليها حسبي الله عليها

وصلنا للمستشفى
وتوجهنا للعنايه المركزه
وطبعا منعونا من الدخول
الدكتور :ممنوع لان المريض
يتأثر كل مره من زواره
قال احمد. معليش دكتور.
هذي زوجته بتتطمن
عليه ومن دون كلام
زهره بصوت باكي : والله يا دكتور
ولا حرف بس اشوفه بس
قال الدكتور: طيب خمس دقايق بس
دخلت وان اتراجف وجت عيني
على السريرالابيض
هبط قلبي من منظره
يالله هذا ابو ناصر
وين ابو ناصر !!!
السرير كأنه فاضي
ما فيه. شخص نايم جيت يمه
حاولت اتماسك
ومسكت يده وضميتها بقوه لصدري
وهمست : ابو ناصر
وانتظرت منه يرد علي
بإلحاح: ابوناصر تكفى لا تخليني
من لي بعدك

وإصرار ودموووع :ابو ناصر ردعلي
شفني جيتك وجنبك تكفى رد علي


حسيت باحد وراي
ما اهتميت : ابو ناصر الله يخليك رد
رد لا تتركني بها الدنيا لحالي
وانهرت اصيح
سمعت احمد يقولي : ياخاله ماهو كذا
سمعتي الدكتور وش
قال اطلعي خلاص
قلت له برجاء باكي : لاا تكفى خلني هنا
الله يرحم والدينك
والله ولا حرف ولا كلمه
وحطيت يدي على فمي
اكتم انفاسي
احمد : لا حول ولا قوة الا بالله
شوي بس بعدها تطلعين
والا الدكتور بيطلعتس
وقرب من خاله وحب راسه وطلع
حطيت يدي على راس ابو ناصر
وبصوت مهتز حزين قريت عليه
وقبل لا اطلع مسكت يده ورفعته لشفايفي وبستها
وهوو شد على يدي بوهن

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




الجزء الخامس والعشرين:
ـــــــــــــــــــــــــــــــــــــــــــــــــ




ضغط بيده على اصابعي بوهن شديد

بكل لهفه ناديته : ابو ناصر تسمعني

رجع رص على يدي بضعف

وبدت عيونه تتحرك يحاول يفتحها

ركظت لبرى وصرخت على احمد

: ناااد الدكتور بسرررعه تكفى

ورجعت بسرعه عنده

دقيقه ودخل الدكتور وهو يلهث

:خير في ايه

: حس فيني يادكتور والله حس فيني

قرب احمد من ابو ناصر.

وكلمه :خالي خالي

تسمعني.



ابو ناصر واضح عليه انه يسمع

من حركات جفونه

وظغط على يدي اكثر

وكانت الدقايق كنها

سنين وانا انتظره يفوق ويفتح عيونه

دعيت ربي ان يخليه لي

لاني محتاجته كثير

ما ابي اتخيل الدنيا بدونه ما ابي ما ابي




فتح عيونه ابو ناصر بصعوبه


ناظرني وعيونه تدمع

وانا من فرحتي بشوفته واعي

طحت على صدره اصيح


: ياربي لك الحمد

يارب الحمد لله الحمد لله


تنحنح احمد وبإاحراج :

ياخاله وخري شوي خلي الدكتور يشوفه


تحركت من جنبه لان الدكتور يبي يفحصه

وطلعت من الغرفه بكبرها

ورحت للمصلى صليت ركعتين شكر لله

ــــــــــــــــــــــــــــــــــــــــــــــــــــ




: جده اتصلت ام فيصل

هي وام حسين بيجن بعد صلاة العصر

ام صياح :الله يحييهم علمي امتس

بدور بإحراج : جده امي تعبانه وبغرفتها

انادي لتس مرة ابوي

ام صياح : تعبانه!! نادي لي الثانيه ولا تقولين لها ان الحريم بيجون

اخاف تتعب بعد الثانيه مثل امتس

بدور :جده معليس منهن انا عندتس

واقوم بتس وبضيوفتس

انا افدى هالعيون الوساع

ام صياح بضحكه خفيفه

: الخلا يابنت بنت صيا ح لا تحسدين

عويناتي تراي يالله اشوف بهن

بدور بضحكه حلوة: هههههه يلوموني بغلاتس ياجده.

بروح انادي مرت ابوي.

واجي ارتب لتس غرفتس

ام صياح : ترتبين غرفتي و الا تفتشينها.

تبين من الحلاو اللي انتي خابره

بدور: هههه دايم كا شفتني

عندس من هالحلاو والا خلص??

ام صياح:مدري انتي تعالي رتبي

وفتشي وان لقيتي شي خذيه


بدور راحت ونادت مرت ابوها.


ام بندر :هلا يا خاله امريني.

ام صياح: بيجوني جارتي اليوم وابيتس تقابلينهن وتقهوينهن

ام بندر بتهرب كالعاده

: اااا ياخاله بندر تعيبان عليه قل صح

ورى ماتقابلكن ام بدر

ام صياح عصبت وبحده :انا اخت اخوي

بندر من اليوم وهو عندي يلعب.

وماشفته تعبان ولاشي.

وضرتس مثلتس رديه كل وحدتن منكن تحذفني على الثانيه

ما اقول الا الله يغنيني عن خششكن

انقلعي الله لا يشكر فضلتس

طلعت ام بندر تحلطم

ودخلت بدور. :جده هذاني جيتس وامريني.

ام صياح: يا بنيتي قولي امين.


بدورمن قلب :امين

الجده : يا عساني افرح فيتس عروس

بدور : جده توني صغيره وش هالدعوه

ام صياح : مصيرتس بتعرسين ويارب اكون حاضره يا بنيتي

بدور : الله يكتب لتس طولة العمر ياجده وتزوجين عيال عيالي



ـــــــــــــــــــــــــــــــــ

ام حسين تمد فنجال القهوه على ام صياح

وينهن حريم ولدتس

ام صياح متفشله من جاراتها : قطع يقطعهن

كلن مخنز بغرفته

ام حسين بسخريه : وراهن مخبيات عرايس والا يستحن !!

ام فيصل تغطي فمها بطرحتها من الضحك

ام حسين بضحكه : وانا صادقه كل ما جيناتس الا وهن مندسات

مايبن الناس والا وش سالفتهن ؟

ام صياح :لا والله ما يبني

يستثقلن خدمتي

وشوفة عينكن لو لا الله

ثم هالبنيه الله يخليها لي كان

محد عبرني


ام فيصل وام حسين : الله يخليها لتس ويوفقها


ام فيصل حبت تغير السالفه

مرتني البارح هيا بنت اخت ابو ناصر

تعلمني عن خالها

الضعيف مرقد بالمسشفى وصار مشلول

ام حسين لوت فمها بقرف

:ما ابي احلف بس ما جلطه

وشله غير بنت اخته العقربه

هديهد

ام صياح : وش سالفتها هالحرمه

ام حسين : وحدة شايفه نفسها

ومستقويه على مرة خالها الاجوديه

لمن هججتها من بيتها

واللي مافيها خوف الله تمشي

بين الناس تكذب عليها

ام صياح : كره وجه والله

ام حسين : يالله يارب ان تاخذ

لها واحدن يدق خشمها دق

وان يكرها عيشتها

مثل ما كرهت زهره بعيشتها

ام صياح : وزهره وينها هالحين

ام فيصل : الضعيفه واقفتن على راس رجلها بالمستشفى

تعلمني هيا انها ترجتها

ترجع ترتاح حلفت ما تطلع

منه الا وهو معاها

ام صياح : الله يخليه لها

هذي الحرمه الاصيله

مو البقرتين اللي عندي الله

يصلحهن والا يقلعهن

ضحكن على ام صياح وكناينها

واستمرت الجلسه الحلوه بين الجارات

وقبل صلاة المغرب راحن لبيوتهن

ـــــــــــــــــــــــــــــــــــــــــ


واقفه من يومين على حيلي

رحت اتوضا واصلي

رجعت لغرفة ابو ناصر لقيت

هدى توها واصله واحمد معاها

دخلها الغرفه وطلع

ترددت ادخل الغرفه وهي فيه بس

فكرت انها بتنكد على ابو ناصر وتتعبه

دخلت وسلمت

وهدى واقفه مثل الصنم ما تحركت

ابو ناصر ناظرها وتغيرت ملامحه

واسود وجهه وصد عنها

جيت جنبها وقلت: اطلعي لا تعبينه

قالت هدى بكل غل : كله منتس كله منتس

يا وجه البوم

شهقت من كل قلبي

:انا انا السبب حسبي الله عليتس

اطلعي برى اطلعي

طلعت هدى

ورجعت

جنب سرير ابو ناصر



سبحان الله خلق وفرق هيا وهدى

جت هيا قبل يومين

وحاولت تقنعني ارجع معاها للبيت

عشان ارتاح بس انا رفضت

شلون ارتاح واهتني بنومي

وابو ناصر تعبان

وهدى يوم جت رجعت تبلاني حسبي الله عليها

الله ينتقم لي منها

ابو ناصر قاطع قلبي

كل مارفع عينه لي تدمع

قربت الكرسي من سريره

ومسكت يده وقلت له :

الا دموعك يا ابوناصر ما اتحملها

تكفى انسى خلاص

وكن اللي صار ماصار ولا حصل

تحولت دموعه لبكى يقطع القلب

كان يحاول يتكلم معي بس لسانه ثقيل

ومافهمت منه الا انتي بريئه

انتي بريه

حبيت راسه : يكفيني اني بريه بعيونك

وان شكك فيني وزعلك علي

ماهو سبب تعبك اللي انت في


ونزلت راسي على السرير اصيح

فزيت على صوت نحنه وراي

عدلت عباتي التفت وشفت احمد

وجهه احمر وعيونه تقدح شرار

طنشته وابعدت كرسيي وقمت واقفه

عشان هو يجي مكاني جنب خاله

قالي احمد بجفاف :يا خاله لو تطلعين للمصلى هالحين

عشان في رجال بيزورون خالي

قلت : طيب وطلعت

ـــــــــــــــــــــــــــــــــــــــ



ضاقت نفسي من الكلام اللي سمعته

مرت خالي تطرد هدى من غرفة خالي

فيه شي صاير بينهم وشي كبير

اجلت التفكير الى ما بعد زيارة خالي


دخلو الرجال يسلمون على خالي


وتطمنو عليه وجلسو خمس دقايق

ابو فيصل : سلامات يا ابوناصر

ما تشوف شر

فيصل :لاباس طهور ان شاء الله


امجد: سلامتك سلامتك يا ابويا.

ما على قلبك شر


حسين :الف لاباس عليك يا عم


وحنا جالسين

دخل علينا شخص اول مرره اشوفه

بملامح جاده ونظاره شمسيه

وهندام مرتب

سلم وقرب من خالي

وسلم على راسه

وجلس من دون كلام



خالي قلب وجهه احمررر


وانتفض وبدى يضيق


الرجال شافوه كذا استأذنو

:نستأذن نخلي ابو ناصر يرتاح

وطلعو


وقام الرجال واللي عرفت

انه جار لخالي و ساكن بأخر الحاره

قام بيروح من عند خالي مع الرجال


تكلم خاليبصعوبه شديده

وكان غير واضح

:اق ع د يا ص ي اح ابي ك

كان يبذل جهد غير طبيعي


قال صياح بتردد غريب : حاضر يا ابو ناصر

تأمر

قلت لخالي :انا بروح شوي وراجع


طلعت ومشيت خطوتين

تذكرت مفتاح السياره

على الطاوله الي في الغرفه ورجعت وقفت بيني وبينهم الستاره وسمعت

واللي انقال

ـــــــــــــــــــــــــــــــــــــــــــــــ




من بعد ما طلعو الجيران من ابو ناصر

حبيت راسه

قلت له :يا ابوناصر

ترى ا نا غلطان واللي تامر فيه يجيك

قالي وعيونه زاد حمارها

وبدى يتنافض بقوه

وبكل صعوبه


:ك ل ب ت ك ت اخ ذه ا ب ك ره

(كلبتك تاخذها بكره )

فاجأني يوم قالي ذا الكلام


كمل ابو ناصر بحروف مقطعه : تملك عليها بكره سامعنيي

صياح : الليله لو بغيت يا ابو ناصر

بس ارتاح الله يخليك


صد عني وقال : انقلع برى


طلعت منه ولقيت احمد في وجهي

وشكله سمع الي انقال

لانه مسكني من ثوبي وقال

:وش انت مسوي ومخلي خالي

يتعب بهالشكل

ومنهي اللي تملك عليها بكره منهي ؟؟

بلعت ريقي من الخوف : وقلت تعوذ من الشيطان واهدى انا اعلمك

تركني وقال بدخل اجيب مفاتيحي

ويا ويلك تحرك من هنا


رجعلي بثواني وطلعنا من المستشفى

ووقف يستناني اتكلم

قلت له : خطبت من عند خالك

قال احمد من خطبت ؟؟

تلعثمت مدري منهي اللي خطبتها

قلت له: ما اعرف منهي بس كنت اشوفها

ما امداني اكمل كلامي الا وهو راصني على السياره وماسكني من حلقي : وين كنت تشوفها يالكلب وين ؟؟

قلت له : بالحاره وين يعني بشوفها

تركني وراح بعد ما ناظرني بقرف : قال

والله والله لو ادري ان لك يد بطيحة خالي

ومرضه محد يفكك مني سمعت وتركني بقوه وراح

ــــــــــــــــــــــــــــــــــ

يا ويلي يا ويلي

احمد شكله عرف يا ويلي ويلااه

دخل السياره وهو بيشب من الزعل


قالي :انتي وش انتي مسويه

بلعت ريقي الجاف وقلت : ما سويت شي

احمد :ياااا وسكت

وقال :هدى انا للحين ماسك اعصابي

وش انتي مسويه قولي

رفعت صوتي واهتز : وش انت سامع هاا قلي وش سويت

احدن كاذبن علي عندك اكييد

انها زهره الله لا يوفقها

صرخ فيني وقال : اص ولا كلمه الحين تأكدت انتس مسويه شي وشين كبير

محد قالي بس انا بعيوني شفت وباذني سمعت

زهره ليه طردتس من غرفة خالي وانتي بكل غرابه سكتي لها ليه ليه ؟؟؟

ومنهو صياح وش انتي مسويه اللي خالي قاله يملك عليتس بكره

هدى طارت عيونها واهتز كيانها وردت بانكار :مدري عنها انت شفت انها طردتني وسكت لهاا

ومادري منهو صياح مدري منهو

احمد : هو يقول انه خطب من خالي

بس خالي هو اللي قاله يملك

من يقصد يعني

رديت : مدري يمكن يقصد زهره

احمد بصرخه وعصبيه : زهره زوجة خالتس

هدى بخبث :أي وإذا يمكنه يقصدها

:انتي وش تخربطين

صياح يقول انه كان يشوفها بالحاره

هدى بوسوسه مثل ابليس : أي هي اصلا ما تقر دايم برى

ـــــــــــــــــــــــــــــــــــــــــــــــ



سكت وانا اغلي من الغيظ

الله ياكبر قهرك ياخال وش اللي صايرن معك وهد حيلك

وصلت هدى ورحت لهيا


هيا هي اللي بتعلمني


وسألتها : من متى ومرة خالي طالعه منبيتها

هيا من زمان لها كم شهر

احمد : وليه وش اللي صار

هيا : مدري ولله بس اكيد ان

هدى هججتها من البيت اختي واعرفها

احمد : هيا يوم اخذتو خالي ووديتوه للمستشفى هدى وش سوت

هيا تنهدت : وقتها ما ا نتبهت بس يوم رجعت لها اليوم الثاني الا شكلها مكفخه وعلى يدها كدمه وجسمها يعورها يوم سألتها قالت لي طحت وتعورت بس ماصدقتها انا اشك انها سبب طيحة خالي

فزيت من مكاني واخذت مفاتيحي وقفتني هيا عند الباب

اصبر وين انت رايح

: ابي اروح اشوف هالكلبه شكلها موطيتن روسنا


ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



الجزء السادس والعشرون



دخلت عليها و انا الشرر يتطاير من عيوني

ناظرتني والخوف يطل من عيونها المذنبه

قالت بخوف : خير احمد وش فيك

قلت :تعالي وراي

ولحقتني

:كلمه وحده يا هدى وش انتي مسويه

مع صياح الكلب

بلعت ريقها و حطت يدها على رقبتها

:ما سويت شي

صرخت عليها : هدى ولعنه

تلعن أبليس و اعوانه

ليش خالي قاله يملك بتس بكره

وصياح يتعذر منه ليش ليش؟؟؟


فزت واقفه وقالت :وانا وش دراني

لا ترمون بلاوي زهره علي

هي تصيع وانا اللي آكلها

سكتها بكف من يدي لف وجهها لف

مسكت يدها بقوه ولويتها ورى ظهرها

: اص ولا كلمه يا حيوانه

مرت خالتس المره العفيفه العاقله

تحطين بلاتس عليها

وصرخت عليها بحده :يله قولي وش انتي مسويه

وليش خالي ظربتس

و ش اللي شافه وخلاه ينجلط

ناظرتني منبهته

:وش دراك أن خالي ظربني ؟

هو تكلم قال شي ؟
قلت لها: أي يا الكلبه تكلم وقال عن

سواد وجهتس

قالت: والله مالي دخل هو اللي

لحقني ودخل البيت وراي



""انا رميت كلامي كذا ما توقعتها تعترف

نزلت عقالي و ظربتها أليين تكومت قدامي

انا يا هدي تندسين شرفي وسمعتي


رفستها برجلي وطلعت شبه اركظ

لبيت صياح اول ما وصلت

رجفت الباب بقوه الى ان

فتح لي وشكله تفاجأ فيني

قالي: تفضل

قربت منه وانا اغلي

:اسمع كلمه ما اثنيها

بكره الصباح نروح للمحكمة وتملك

و تاخذها ولا عاد اشوفها ابد سمعت

والله ثم والله ان تأخرت والا بس فكرت

انك ما تجي ان اشرب من دمك

وتفلت عليه وطلعت



ركبت سيارتي ورحت للبر

ابي اتنفس من ضيقتي

حسيت البيوت تطبق علي

وصلت للبر وقفت السياره بقوووه.

ونزلت اركظ باستفرغ


الحيوانه ما قدرت عمرها

وانها ام عيال

ولا خافت من الله في نفسها وفي

مرت خالي يوم تتهمها


انسدحت على التراب وانا منهد حيلي

ابي شي يبرد خاطري

فكيت ازارير ثوبي ابي اتنفس


ودي ارجع وأضربها بعد يمكن يطيب خاطري.

مقهوووووووور مقهوووور مقهههههههور الله يقهرها




ـــــــــــــــــــــــــــــــــــــ



دفيت الباب المفتوح ودخلت بيت خالي

و رحت للغرفه اللي تنام فيها هدى

لقيتها تون وتتأوه

قربت منها الا وجسمها كله

كدمات واثار العقال باينه

حتى وجهها موسم فيه

قلت لها وش صار

جيت بجلسها صرخت من الوجع ااااه

:احمد ذبحني يا هيا

الله يكسر ايدينه الحيوان

هيا :لا تدعين عليه حرام عليس

هدى ببكا وغيض :الا بدعي عليه

شوفي حالتي

قامت تصيح وتدعي على احمد


"مدري وش اسوي بها

حالها يبكي بس تأن

الله يصلحها هذا جنايتها على نفسها


دخل علينا احمد بعد ساعات


وحذف علي كيس فيه فكس

خليها تدهن فيه عساها الموت

بكرره بتروح مع زوجها


هيا بفرحه : عبد الهادي رجعها

احمد بإستحقار كامل : هه طبعا لا

بكره بتكون حرم الداشر صياح

ابو الحريم الثنتين

واختس بتكون الثالثه


زااد صياح هدى : ما اخذه لو تنطبق

السما على الارض

احمد قررب منها ولوى يدها بقوووه

: تاخذينه وانتي ما تشوفين

مالتس قعده هنا


هدى بعويل : ما ابي مابيه


احمد: اختاري صياح والا القبر لاني

بموتس لو شفتس مره ثانيه

هيا: احمد الله يهداك وش السالفه

احمدبصوت عالي : اختس المره العاقله

مدخله رجال غريب في بيت خالي

وخالي شافها والله اعلم

من متى تواعده وكم مرره خانتنا


هدى ببكى: ما دخلته هو اللي لحقني.


احمد وهو يصرخ فيها :انكتمي انكتمي

لا اجي اسد فمس


جريت احمد بالقوه برى الغرفه

وصكيت الباب

قلت له :احمد صدق بتزوجها بكره

احمد يمسد راسه بعصبيه

: خالي اتفق مع الكلب صياح

يملك وياخذها.

هيا بصدمه :كذا لا عشى لا عزيمه

على الاقل تعلنون للناس

احمد يغمض عيونه تعبااان

: ما تستاهل وارجوتس خلاص

انسي ان لتس اخت اسمها هدى

وانا تراني نسيت

ـــــــــــــــــــــــــــــــــــــــــــــــ


وش اللي جبرك تزوج

وش معنى هالحرمه بالذات!!


صياح : يمه مافي شي جبرني انا خطبتها

وخالها واخوها زوجوني


ام صياح : انت خابر يا صياح اني من زمان

رافعتن يدي من امور زواجك

سو اللي تبي بس من الحين اقولها لك

مرتك كلبه مثل ما سمعت

ان قربت صوبي والله ان تطلع

انت وذرك برى بيتي

صياح يحضن امه ويحب راسها

. : يمه انتي المبداه وهي

ان راحت والا جت بنت الناس

وان غلطت عليتس ما انا براحمها

انتي بس قولي لي

ام صياح بسخريه : بشرت حريمك بزواجك

المدري كم


صياح :بقوم اعلمهن الله ياخذ ازوالهن

وطلع منها


ـــــــــــــــــــــــــــــــ


صباح اليوم التالي


طلعنا برى المحكمه واحمد اشر لي ألحقه


وصلنا عند سيارته فتحها

وسحب هدى من يدها

ودفها ب قرف علي

:استلم مرتك

ومن دون كلام ركب سيارته ومشى وخلانا


مسكت يد هدى وقلت لها

: اخيرا يا غزالتي

سحبت يدها بقوه من يدي

وقالت ببكى وصوت مخنوق

:انقلع الله ياخذك انت السبب

قلت لها وانا اضحك : على قلبي مثل العسل

وسحبتها من يدها وركبتها السياره

وتوجهت لبيتي

دخلنا البيت من باب خلفي

لغرفه دايم

لا تزوجت جبت عروسي فيها

دخلنا وقفلت الباب متشوق

اشوف غزالتي

نزلت نظارتي وقربت منها

قلت لها نزلي غطاتس

ردت علي بحده : تخسى انزل غطاي لك

ضحكت الى ان بانت ظروسي

: ههههه نزلتيه قبل وبتزلينه هالحين

يله بلا حركات مالغه

ومديت يدي لغطاها ودفت يدي

قلت لها : بالطيب يا هدى احسن

تراني مالي صبر ولا طولة بال

وسحبت غطاها عن وجهها

طارت عيوني : وش فيه وجهتس

ليه كذا من ظاربتس

صاحت بقهر :الله يكسر يده احمد

وانت السبب الله ياخذك

وقامت تصيح وتندب حظها

نرفزتني ما في وحده من حريمي

تجرأت تدعي علي قدامي وف وجهي

شديتها من شعرها وقربتها مني

:لا تكلمتي معي تكلمي بأدب سمعتي

ودفيتها عني الى ان طاحت بالارض

خلها تعلم الادب

قلت لها : اقعدي هنا ويا ويلتس

تكلمين مع احد او يطلع لتس حس

وطلعت وقفلت الباب وراي بالمفتاح



ـــــــــــــــــــــــــــــــــــــــــ


طحت على الارض اصيح وادعي عليه الله ياخذه



الله يا خذك يا احمد انت اللي رميتني عنده

من البارح وانا اصيح جسمي كله يعورني

وراسي بينفجر من الصداع

وهذا الوصخ المروح كمل علي

مديت يدي لشعري امسد مكان ماشده

الا خصل طلعت لي

احمد وصياح نتفو شعري


اهئ اهئ

انا شلون بعيش مع هالشين

يمه يوم نزل النظاره ليته قعد لا بسها

اقبح عيون شفتها

صغيره ومحاجره سودا

والا فرته يو م ضحك كنه فتح فرن اسود

الله يقرفه المعفن


ــــــــــــــــــــــــــــــــــــــ


يا عمه ودي تكلمين زهره وتقولين لها اني

حولتها منازل عشانها ما داومت

ولا يوم وعارفه انها حابه تدرس

ام فيصل : الله يجزاتس بالخير

ضعيفه على قد ما كانت متحمسه

ترجع تدرس الا ان الظروف عاكستها

منيره :بالله يا عمه نبهيها باقي على

الاختبارات فتره بسيطه

خليها تشوف نفسها


ام فيصل : مدري اخاف انها تبدي

ابو ناصر على الدراسه

منيره:قولي لها تدرس احسن شي

ماحد بنافعها هالشايب بيروح ويخليها

وهي وش بتسوي له

ما درى عنها فيصل يقول

يوعى ساعة ويغيب ايام


ام فيصل بحزن على حال زهره

: ايه الله يعين على هالدنيا محدن مستريح

ا ن شا ء الله اقولها وتطيع الشور



ــــــــــــــــــــــــــــــــــــــــــــــــــــــــــــ ـــــــــــــــــــــــ



انتي وش تبين؟؟


فريزا : ما بدي شي بس جايه شوف

شيري اشتقتلآ

خالد زفر بعصبيه وفتح الباب

: تفضلي


جلست وانا جدا موجوعه من اسلوب

خالد معي شو عملت انا

كفرت يعني لما اتجوزت ابوه !!

عدلت تنورتي الطويله الفضفاضه

وجلست انتظر شيري

طلت علي بعد دقايق وهي خجلانه

:شو بتخحلي مني شيري

انا خالتو فريزا

ومديت ايدي وسحبتا لحضني

:يالله شو مشتاقه إلك يا قلبي


شيري بعفويه وبراءه : خالتو شو عامله بنفسك

فريزا : ما عملت شي

مدت شيري يدها لحجاب فريزا : شو هاد

فريزا بضحكه: هاد حجاب وان شاء الله

لما تكبري بتلبسيه متلي

شيري بفخر طفولي.

:انا لما اكبر بدي ألبس العبايه

واغطي وشي

متل خالتو سلمى

فريزا بضحكه حلوه : ماشا الله حلو

هيك احسن كمان


وسألتها وتمنيت تكون اجابه ترضيني

: مبسوطه شيري وانتي هون

مع بابا وخالتو سلمى

شيري شعت عيونها بالسعاده

: كتير كتير انا بحب خالتو سلمى اكتر اشي

يا ريتا هيا ماما عن جد

فريزا: حبيبتي انتي خلاص قولي

إلها انو بدك تناديها ماما

دخلت سلمى ومعاها صينيه فيها العصير

:اهلا اهلا حيا الله من زارنا

نزلت الصينيه وسلمت علي بحراره

سلامها كان حار وفيه موده

وترحيب على عكس خالد

اللي حاقد علي

جلست سلمى بعد ما ضيفتني كاسة عصير

نطت شيري في حضنها

وسلمى لمتها بيدينها.

تبسمت وقلت : شيري بتحبك كتير

سلمى قرصت خد شيري بخفه

: وانا احبها بعد هذي صديقتي

شيري ضحكت. : اي اي احنا صديقات


دخل خالد وجلس معنا ولو كان

بيده يخنقني كان عملها

سلمى بنت بمنتهى الادب و اللطافه

كانت تحاول تخلي الجو لطيف

لكن خالد ماكان يسمح بهذا الشي

قلت لخالد : بدي اخد شيري

عندي كمن يوم

خالد بكل رفض : لا

وحاولت اكون بارده : ليش لا

مشتاقه إلها ومحمود كمان بدو يشوفا

خالد ببرود اكثر : كل ما اشتقتي لها

تعالي ومحمود نفس الكلام

يجي الله يحييه


سلمى حاولت تغير الموضوع بلطافه

: شيري هاتي ألبوم الصور اللي

اخذناها من اسبوعين

عشان تشوفها خاله فريزا

قمت من مكاني وقلت لسلمى

: لاا تعي هون شيري بوسيني بدي روح

سلمى : لاا خليكي معانا على العشا

ناظرت خالد وقلت : شكرا يا قلبي

ما بقدر اتأخر مره تانيه ان شاء الله

بوست شيري شكرت سلمى

على حسن الضيافه والاستقبال

وطلعت و انا مقرره ما برجع

هون ابدا طالما خالد هيك

بدو يتعامل معي





ــــــــــــــــــــــــــــــــــــــــــــــ

انفتح الباب بقوه وفزيت من نومي المتقطع

:هلا بالعروس !!!

وقفت بسرعه وانا ارتب شكلي

:من انتن ؟؟

:هههههه حنا خواتس قصدس ضرايرتس ...

ام بندر تناظر ام بدر : انتي شايفه ذوق

الشيخ صياح شلون تغير

ام بدر بسخريه : اي شايفه

صار ذوقه زباله

بالله هذا شكل والا هذا زول مره

ام بدر ههههه : تصدقين من تشبه

ام بندر : من يا حظي ؟

ام بدر بضحكه :تشبه نعيمه الصغير

الي كنها ساحره

ام بندر :بهذي صدقتي وقربت من هدى

:مبروك عليتس صياح

عز الله بتنبسطين بهالزواجه

وحنا بعد بنرتاح شوي من خشته الوذره



وطلعن وانا ما نطقت ولا حرف

ماني قادره اتكلم

معقول انا يصير فيني كذا الله ياخذك يا احمد



ـــــــــــــــــــــــــــــــــــــــــــــــــــــــ


قمت مفزوعه

والتفت على ابو ناصر لقيته ينازع

عيونه شاخصه ونفسه متقطع


ركظت برى للممرضات

:الحقوني زوجي شكله مرره تعبان

دخلو الغرفه وراي

حاولت الممرضه تسعفه

واستدعت الدكتور

بدقايق كان موجود شافه وقالي

الله اعلم بس الوالد بيحتضر

ادعي لو

شهقت : لاا لااا لاااا

ابو ناصر تكفى خلك معي

لاتخليني مالي من عقبك احد يا ربي

لا تفجعني فيه ياربي

سندي في هالحياه

من دونه بضيـــــــع

من دونه بضيــــــــــع

من دونه. بضيـــــــع


واغمى علي


ــــــــــــــــــــــــــــــــــــــــــــ



صحيت مفزوع على صوت التلفون

ياربي سترك

كلموني من المستشفى

تعال بسرعه خالك جدا تعبان


وصلت واناألهث

قبل لا ادخل الغرفه وقفني الدكتور


وقال عظم الله اجرك

مسحت عيوني بقوه

ما ابي دموعي تبان

وقلت: لا اله الا الله

لا اله الا الله

الهم آجرني في مصيتي واخلفني خيرا منها


دخلت على خالي الله يرحمه

وسلمت على راسه البارد

وبكيت عجزت اتمالك نفسي

هاللي ماات ماهو خالي بس

كان ابوي اللي ربانا

واهتم فينا

من حنا صغار

حزين ان ابوي مات اليوم


ــــــــــــــــــــــــــــــــــــــــــــــ



وعيت على نفسي وانا بحضن هيا

حبت راسي ودموعها تسيل

تصبري يا زهره تصبري


رجعت لواقعي المر

سألتها :وش صار لا ابو ناصر


عجزت تنطق هيا وقفت الكلمه بحلقها

يصعوبه همست : الله يرحمه توفى

ابو ناصر ماااااات وتركني وحيده


دعيت. من كل قلبي

يارب الثبات يارب الثبات

ودفنت وجهي في صدر هيا

دقايق وانا اصيح

ما حسيت الا وانا انسحب من حضن هيا

والقى عمتي ام ناصر تلمني لحضنها

ارتفع صوتي بالبكا يوم شفتها

: ياعمتي مات ابو ناصر

وخلاني وحيده

مات وخلاني بلا سند

ام ناصر تضمها قوة

: اشششش بس يا يمه اذكري الله


انا معاتس ولتس وربي ما يخليتس

وابو ناصر ربي رحمه

تراه كان يابنتي يعاني

الموت له رحمه



" وانا ابي ارتاح تعبت

اكون وحيده تعبت اكون عاله على غيري

استغفر الله واتوب اليه

استغفر الله

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ





السلام عليكم ورحمة الله وبركاته

يامساء الود والغلا
لأحلى ناس



الجزء السابع والعشرين


ـــــــــــــــــــــــــــــ





ظلام
احس الدنيا مظلمه

كل شي بعدك يا ابو ناصر
مظلم وكئيب وباهت
اليوم ثالث يوم في العزا

استقبلت المعزين في بيتي
حاولت عمتي ام ناصر تخليني عندها واخذ عزاه عندهم بس انا رفضت
اصلا عمتي استماتت عشان اقضي حدادي عندها بس انا رفضت وبشده
هيا الله يسعدها معي طول الوقت
وعمتي ام ناصر تجيني الضحى
وتروح من عندي الساعه عشر
والجيران كانو معي وحواليني ما خلوني ابدا
اخذ عزاه في بيته وما قصر ابد تكفل بكل شي الله يجزاه خير

بعد صلاة المغرب

دخلت علي هيا:
زهره احمد يقول اجمعي ملابس
واغراض خالي الله يرحمه حتى يتصدق بهن

رفعت راسي لهيا ودمعت عيني
: من جده اخوتس
و الا ما عنده احساس لها الدرجه

هيا متعجبه من زهره : ليه تقولين كذا يا قلبي
قلت: توه متوفي خالتس وانا للحين ما وعيت من صدمتي بوفاته يجي اخوتس ويبي بحرمني حتى من اغراضه وريحته
هيا بحنيه وهدوء :زهره حبيبتي وش بتستفيدين منها خليها تنفعه في مماته

قعدت اصيح :معليش استنو علي شوي مو كل شي بسرعه بسرعه
هيا : طيب حبيبتي انا بقول لاحمد.
وانتي هدي اعصابس

طلعت هيا وانا رحت افتح دولابه
تأملت ثيابه القليله كم ثوب على كم سديري على كم غيار
تلمست بشته الصوف وسحبته من علاقته
وقعدت اشمه ياااااه راح راعيك وخلاك وخلاني رجعت اجلس على فراش ابو ناصر
اللي بطرف الغرفه وانسدحت عليه
وتلحفت ببشته
حسيت تحت راسي شي مديت يدي تحت المخده وسحبته
طلع مصحفه مصحف ابو ناصر

ومغطى بقماشه قطيفه حمرا

فتحت المصحف وفاحت منه احلى ريحه عوده
تذكرت يوم اراجع مع ابو ناصر حفظه
وكان دايم حافظ ولا مره رديته في آيه
بديت اقرأ ودموعي تهل
قريت الى ان حسيت بالراحه
و تطمنت نفسي





ـــــــــــــــــــــــــــــــــــــــــ





مريت اخذت هيا لبيتها

:هاا كيف حالها مرة خالي؟
هيا بحزن ورحمه : حزينه الله يصبرها
احمد: قلتي لها تجمع اغراض خالي عشان نصدقها
سكتت هيا وبعدين قالت : اصبر شوي يا احمد

احمدبهدوء: ليه!؟
هيا.: زهره ما تبي يوم قلت لها
قالت انتم ما عندكم احساس حتى ريحته بتحرموني منها
ناظر احمد متعجب من كلام زهره
: قالت هالكلام عنا
هيا بضحكه خفيفه : الصراحه قالته عنك انت تقول اخوتس احمد ما عنده احساس

عم الصمت دقايق واحمد يفكر بزهره وكلامها عنه


هيا:على فكره زهره عندها اختبارات
احمد ما فهم :اختبارات ايش
هيا بتوضيح : مرتنا اليوم ام فيصل وزوجته الي هي مديرة المدرسه اللي سجلت فيها زهره
وعطتها كتب المدرسه
بس زهره رفضت ترووح
وقالت انه ما يجوز الان هي بالعده
احمد :اها فهمت الحين
والله ماشاء الله عليها مرت خالتس بها العمر وعندها طموح
هيا : ما فيها شي خلها تدرس
والله اتمنى اكون مثلها
واخلي طموحي يقودني وارجع ادرس

ضحك احمد هههههه :تكفين كملي وصفي جنب مرة خالس العجيز
وين رايحات للمدرسه
ومنين جايات من المدرسه
هيا:اشووفك تمسخر بتشوف يا احمد هالعجيز وش بتسوي
احمد كمل ضحكه وبعدين سأل :لااا خلينا جادين شوي الحين مرة خالي ودها تدخل الامتحانات؟
هيا : مدري ما سألتها بس يا ليت يمكن يخف حزنها على خالي
احمد. :ابي اسأل لها شيخ و اشوف وش بيقول





ـــــــــــــــــــــــــــــ





تعالي تعالي يا قلبي
يمه شوفيني جبتها لتس
قربي سلمي على امي
: اهلين خالتي كيفك كتير حبيتك يا خالتو
ناصر زعلانه منك كتير كتير
عندك ام هيك متل السكر وهلأ بتعرفني عليها
ومنو هي واشرت علي
ناصر بعدم مبالاه : لا هذي ولا احد.
جيت بتكلم واقول لناصر : انا ولا احد انا!!
انا شريفه
انا ام خالد وام العنود
انا رفيقة دربك انا الي معك على الحلوووه والمره
انا الي اعزك اللي اغليك
بس وقف الحكي بحلقي وانكتم صوتي
اشوف ناصر يضمها ويضحك معاها وانا احترق بناري بغيرتي
وعمتي ساكته واشوف الوضع ما عجبها
قامت عمتي ضمتني وقالت : هذي شريفه الغاليه ابعدت عنا صحيح واتركتنا
بس صدقني راجعه راجعه
شريفه اللي حبيتها زمان وكانت لي بنت
اما انت خذ اللي معاك ولا تقهر بنتي
لا تقهرها
ناصر : يمه شريفه لايمكن تغير
ركظت لعمتي وجلست اصيح
بصوت عالي عندها : سامحيني سامحيني
. . .


يمااه يمااااه قومي قومي
قمت وانا اتنافض ومستغربه وجود العنود عندي
انتبهت لعنوده تكلمني
:وش فيتس يمه ليه دموعتس بعيونتس
قلت لها : حلم شين اعوذ بالله من الشيطان الرجيم
والحمد لله انه حلم





ـــــــــــــــــــــــــــــــــــــــــــــــــ





ابوي يقولتس تعالي
بنفس خايسه :وين اجي
بندر. : هو جالس بالصاله مع جدتي روحي له هناك
دخلت عليه الصاله وشفته جالس تقريبا بحضن امه
""ياربي انا كنت عميا يومني كنت اشوفه مزيون وع والله انه شين
ما شافت عيني مثل شين خشته
وجلست في طرف الصاله
مررره قرفانه منه ومن بيته
اعتدل صياح
تعالي يا هدى سلمي على امي
قمت وقربت من العجوز اللي
عيونها كنها عيون ولدها
ومديت يدي لها بقرف
ناظر يدي وبعدها نترني
أنزلي حبي راس امي
يامال الحب اللي يملى وجهتس

" نزلت وحبيت راس العجوز بكل غرور
صياح : تعالي جنبي
رحت بكل دلع جلست جنبه

امه ساكته وبنته جالسه تقهوي جدتها

قالي : دريتي ان خالتس توفى
شهقت من كل قلبي: وشوو
متى ؟؟؟؟
صياح :من اسبوع
قمت على حيلي وصرخت وليه ماعلمتني
يامال المرض
فز على حيله وصفقني كف طير
الحلق اللي بأذني
وصرخ :ومرض يشيلس
كم مررره قلت لتس لا ترفعين صوتس ولاتقلين ادبتس معي

صرخت فيه : الله يكسر يدك يا الحيوان
امه.: والله ماحيوان غيرتس
صياح ظف مرتك وادبها ولاعاد اسمع
لها حس هنا

جرني من عضدي ورماني بالغرفه
وظربني بالخيزرانه
وانا اصيح : ياكلب ياحيوان الله ياخذك
صرخ علي
الحين انا ظاربتس عشان تأدبين
وتقصين لسانس ما تبتي

صرخت فيه بكل. قهر:. تفو عليك يا زفت
الله يقلعك
ورجع يظربني وانا فضحته بصراخي
دخل علينا ولده بدر
:يبه خلاص الله يهديك ذبحتها
صياح : تستاهل قليلة الاادب
بدر سحب ابوه وتركوني طايحه بالغرفه
ابكي من حرارة الظرب والمهانه




ــــــــــــــــــــــــــــــــــــــ






هيا رجعت بيتها وصارت تزورني كل عصريه وعمتي باتت عندي 3 ايام
واليوم حلفت عليها تروح تنام في
بيتها شكلها تعبانه
وقعدت لحالي وحيده
من اذن المغرب وانا مخنوقه قبل شوي

صليت المغرب وجلست على سجادتي
فتحت مصحف ابو ناصر وقريت فيه
لمن غمضت عيوني





ـــــــــــــــــــــــــ






يمه جنان وش رايس تروحين معي عند زهره
جنان :أي والله ودي اطلع مخنوقه من المذاكره
ام فيصل : نستنى منيره اول ما تجي بنروح لزهره
بعد نص ساعه
جالسين مع زهره في حوش بيتها
وكنا مجتمعين كلنا بدون ميعاد
ام حسين وجايبه قهوتها
وام امجد ومهجه وبنتها فتو وجايبه كيكه
و انا و امي و منيره و جايبين العشا
ما انسى فرحة زهره فينا جينا اول الناس
اول ما شافتنا دمعت عيونها
وضمت امي وقعدت تصيح
وامي تضمها وبدل لا تسكتها قامت
تصيح معها
قلت : يمه وش عندتس حنا جاين نتونس
معاها مو نقلبها بكا ودموع
منيره بضحكه خفيفه : زهره وعرفنا ليه تبكي فرحانه اكيد بوجودنا بس انتي ياعمه ليه
ام فيصل تمسح دموعها بطرحتها : مالكن دخل
وكملت تضحك لزهره :ابي اجسر زهره اجل اخليها تصيح بلحالها ضحكنا على امي ودموعها القريبه
وبعدها جت ام حسين و ام امجد ومهجه وفتو
اجتمعنا من بعد العشا
منيره كانت جايبه جدول اختبارات زهره لها
منيره : ياله يا زهره شدي حيلتس ما بقي شي على الاختبارات
زهره اخذت الورقه منها وابتسمت ابتسامه باهته
: ما اظن اني باختبر
مهجه دخلت في الموضوع : وي وليه ان شاء الله ما حتدخلي الاختبارات
زهره : انا الان في العده وما اظن يجوز اطلع
منيره الا يجوز للضروره

زهره: ما ابي ولا لي خلق ومزاج
ام حسين تمسك يد زهر ه وتضغط عليها : اسمعي انا امتس : ترى ما ينفعتس الا شهادتس وخلي عنتس الخبال
ام فيصل : أي يا بنتي لازم تهتمين وتنتبهين لعمرتس ادخلي الاختبارات
واللي تبين تساعدس فيه منيره وجنان
مهجه: حتى انا اذا بتحبي اذاكر لك
جنان. : زهوره يالله وافقي الكل متحمس لرجعتس للمدرسه
زهره : مدري وش اقول بس ما اظن ان نفسي تطيعني
موهجه : سيبك من الهرجه اللي لا تودي ولا. تجيب حتدخلي الاختبار يعني حتدخلي
منيره : خلاص حكمت موهجه عليتس





ــــــــــــــــــــــــــــــــــــــــــــــــــ ــــــــــ







خالد شف شف وش زينه بسم الله عليه ودي اكله
ناظرت ناحية ما اشرت سلمى شفت
طفل صغير عمره ايام في حضن امه قربت
من الام قلت لها : طفل جميل
الام : ابتسمت
سألتها: كم عمره ؟
ردت الام : اسبوع
خالد : هل استطيع ان احمله ؟
الام بلطافه : طبعا ومدته لي
واخذته وقربته لسلمى :شوفي ابي بنتي احسن من هالاشقر
ابيها نسخه منتس
ضحكت سلمى : لا انا ابي ولدي يشبه لك نسخه منك في كل شي
شالته سلمى وكانت مره مبسوطه فيه
فتح عيونه وناظر سلمى وابتسم صرخت سلمى بحماس :ضحك لي شفت والله ضحك لي
يا ذين النونو ذيناه
هوستني يوم تكلمت كذا كنها طفله
اخذت البيبي منها ورجعته لامه وشكرتها

اخذت يد سلمى وتأبطتها وقلت لها : لا عاد تكلمين بهذي الطريقه
قالت: ليه
قلت : اخاف احد يشوفس غيري وينهبل عليتس مثل ما صار لي قبل شوي
ورفعت خدها لي وحبيته
وهي صااارت حمرا من خجلها
وكملنا مشي لمدرسة شيري


اليوم طلعت بدري ولمن وصلت البيت لقيت سلمى برى البيت رايحه تجيب شيري من روضتها قلت لها اقعدي انا اجيبها
قالت :تسلم يا حبي انا بجيبها
قلت لها : اجل نتخاوى ونجيبها سوا
سلمى : حلووو يالله
اخذنا شيري ومرينا محل ايس كريم واكلنا فيه. ورجعنا للبيت مبسوطين
بعد العصر جالسين ورايقين


سلمى: اجازة الربيع قريبه وودي اروح عند اهلي
خالد : تبين تروحين وتخليني لحالي
سلمى : امم نروح سوا تكفى اشتقت لهلي
خالد سويت نفسي زعلان :روحي
لهلتس خلاص ولا عاد ترجعين
وانا لي الله
رفعت عيني لوجهها وشفت دموعها ملي عيونها
قالت بصوت متهدج : بتطلقني
عجزت اتحمل دموعها قمت حضنتها قوووه وضحكت :ان كانتس تقدرين على بعدي انا ما اقدر وتهقين اتخلى عنتس انتي تسرين مسرى الدم في عروقي
تبسمت وهي تمسح دموعها
:اجل تبيني اروح عند اهلي ولا ارجع!!!!
ضحكت وقلت لها: وانتي ام دميعه على طول هليتي دموعتس
سلمى بضحكه حلوه : مدري عنك صوتك وشكلك هو اللي خلاني افهم كذا







ــــــــــــــــــــــــــــــــــــــــ







ألا يا قلب لا تحزن...
ترى دنياك ماتسوى...

ولا يا عين لاتبكي...
كفاية لوعة الذكرى...

ويكفينا ألم وجروح...
وأحزان بهانكوى...

نبي ننساك يالأحزان...
ونفرح في أمل بكرا...

تراه الهم وإن طول...
يجي له يوموبه يطوى...

ودايم خلها فبالك...
وكلالعسر له يسرى...

إذابتطاوع الدنيا...
تراك بنارها تصلى...

نصيحة ابتعد عنها...
وعن أزماتهاالكبرى...

صعيبة حالةالدنيا...
تبي صبر وتقوى...

تراقب ربك المعبود...
وفي درب النبيالمسرى...

إذا تقدر تعيشبخير...
وتنسى الحزن والبلوى...

في ظل الدين نتعاون...
ونقهر دنيهقشرا...

ألا يا ربنا عفوك...
وغفرانك لكالدعوى...

ألا يالله نبيقربك...
وجناتك لنا مأوى...

ألا يا قلبي لا تحزن...
ترى دنياك ما تسوى...


الله يسعدهن جاراتي كثرن علي الكلام وحاولن يقنعني احضر نفسي للاختبارات
سكت ما ابي اناقشهم
ويطول الكلام وما ابي افقد متعة جلستي معهم
وكملنا السهره الي استمرت
الى الساعه 11 ونص
وبعدها راحن وخلني قفلت الباب ودخلت غرفتي وقفلتها بالمفتاح
اليوم اول ليله انام لحالي
خووف ووحده وحزن وليل يا شينها لا اجتمعت

جلست على السرير والكتب جنبي
تأملتها وامتدت يدي وتناولت اول كتاب كتاب الحديث
تصفحته لقيت المنهج سهل اخذت الكتاب الثاني
تاريخ قرأت فيه شوي بعد حسيته سهل
ما حسيت بعمري الا وانا متصفحه الكتب كلها
والفجر يأذن
وخرت الكتب وقمت توضيت وصليت ومن بعدها صليت استخاره عشان اشوف ادخل الاختبارات والا لا




ـــــــــــــــــــــــــــــــ





رحت لهيا على صلاة الظهر وتغديت عندها
قلت لها ابيتس تتصلين في مرت خالي
وقولي لها تراني سألت عن الحكم في طلعتها للمدرسه وانه ما فيه شي لانه يعتبر ضرورة
ر فعت هيا السماعه واتصلت
سلمت وسألت عن احوالها
وعلمتها هيا عن اللي قلت
ردت انها تعرف وان ما يحتاج اتعب نفسي واشغل حالي
قهرتني بالله هذا رد وانا اللي متعني عشانها
اسأل واتحرى الفتوى الثقه

هيا : احمد وش بك كتمت (زعلت )
احمد بجفاف : ولا شي مرت خالتس الله يعينها على نفسها
وش هالتكبر والا عشانها بتدرس عجيزنا شافت حالها
هيا مستغربه حاله : وليه تقول كذا
احمد : مدري عنتس انتي وياها ما سمعتي ردها قال لا يشغل نفسه قال
الشرهه علي
بحريقه اختبرت والا لا
وطلعت برى البيت معصب






ـــــــــــــــــــــــــــــــــــــــــ






ياربي لك الحمد

مرت ايام الاختبارات

واليووم يوم النتايج


اتصلت على هيا وقلت لها تجي عندي العصريه
اشتقت لها من بدت الاختبارات ما جتني انشغلت مع عيالها واختباراتهم

رحت لغرفتي وبديت ارتب فيها
شلت كتبي والملخصات حقت الكيماء والفيزيا والاحياء
اللي لخصهم احمد لولد هيا ونسخ لي نسخه منهن
الله يجزاه بالخير
استفدت كثير مع شرح موهجه ربي يسعدها هي وكرشها
وربي يهون عليها ويرزقها بالولد الصالح


دق تلفون البيت رفعته
سمعت صوت كرريه
يوم قالت :والله
وضحكتي عليه
وخليتيه يكتب لتس نص املاكه والله ما خليتس تتهنين يا بنت الكلب
قلت : لو سمحتي احترمي نفستس
والله يرحم ابو ناصر ماهو اللي ينضحك عليه كتب اللي كتبه برضاه
صرخت هدى : عساتس ما تهنين
قفلت التلفون قطعت عليها وصلة الدعاوي

ورجعت اكمل شغلي




ــــــــــــــــــــــــــــــ




آه ياحر جوفي حراااه
بنت الفقر صكت التلفون في وجهي
طلعت من غرفة ام صياح بسرعه من دون احد ما يشوفني
الله ياخذه صياح محرم علي مسكة التلفون و الطلعه من البيت حتى هيا يوم جتني قالي تراها اخر مرره لا عااد تجي
يوم جتني هيا نكدت علي غير ما انا منكد علي صياح النكد
علمتني ان خالي الغبي كتب نص املاكه بين زهرة واحمد وترك لي انا وهيا كل وحده بيت مؤجر واجاره لنا
بصراحه ما قصر عز و رز بنت الفقر وانا رماني عند صياح الكلب

:وين وين
ناظرتهن بقرف
:رايحه غرفتي عندكن اعتراض
ام بدر: طبعا الغدا اليوم عليس يالله خلصيه قبل يجي ابو بدر ثم يسود عيشتس
ام بندر تحذف ام بدر بالمناديل : لييه ذكرتيها كان خليتيها تندبغ بعد اليوم
ام بدر : هي بتندبغ ان كان ماهو عشان الغدا عشان دخلت غرفة خالتي وكلمت بالتلفوون
ناظرتهن بحقد الله ياخذهن يعرفن شلون يقهرني
ما يحبن بعض ولا يتفقن بس عندي يتفقن ويصيرن سمن على عسل
ورحت للمطبخ اشوف وش اسوي لهم سم هاري عشان يبلعونه


ـــــــــــــــــــــــــــــــــــــــ




يماااه ابشرتس نجحت
وجبت ممتاز
ام فيصل : مبرووك يا قلبي
اصبر ي خليني اتصل على منيره دامها بالمدرسه تبشرنا بنتيجة زهره
واتصلت ام فيصل على منيره وبشرتها بنجاح زهره
بتقدير مقبول
جنان : لاا مقبول
ام فيصل : المهم مكتوب بالشهاده ناجحه
ضحكت جنان :صادقه والله يمه
بالله خليني انا اتصل عليها ابشرها
ام فيصل تمد السماعه لها يله خذي فرحيها


ـــــــــــــــــــــــــــــــــــــ



والله نجحت
جنان : والله ناجحه قبل شوي علمتنا منيره
بس التقدير لتس عليه
زهره : اهم شي نجحت ولو على الحافه
جنان : يلله استعدي بنحتفل عندس
زهره بفرحه الله يحييكم يا قلبي

ــــــــــــــــــــــــــــــــــ
قراءه ممتعه لكم وردود حلوة لي








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




السلام عليكم ورحمة الله وبركاته

كيفكم مع البرد

تدفوو زين واشربو حليب بالزنجبيل هههه


>>>>>وحده تتمنى تبرد وتشتي وتشرب حليب

اليووم ودي اعلق نجمه لقارئه ذكيه جدا ماشاء الله عليها دائما تبهريني
بتوقعاتها من ايام انفاس قطر الله يمسيها بالخير

وهي دائما مبهره وردود ها الحلوه ربي يحلي ايامها

اراده شكرا يا قلبي ودي بدرع ماسي تستحقينه مو نجمه



الجزء الثامن والعشرين
ـــــــــــــــــــــــــــــــــــــ


البارح سافرت عمتي عند خالد
بعد ما تعبت ودخلوها المستشفى
وقررو يسفرونها امريكا عند خالد
وتتعالج عنده
خلصت عدتي من اسبوع بالضبط
والان استعد للاختبارات النهائيه
مرت عمتي سلمت علي وبكتني
ودعتني كأنها ماراح ترجع
تعبها الحمد لله بسيط ومقدور عليه
بس زياده في الاطمئنان
كانت جايبه معها اكبر صدمه لي
جت معها شريفه
كان فيها شي متغير ما اعرف وشهو بس كأنها راضيه علي ماطولو عندي
وقبل ماتطلع شريفه قالت لي
اعرف ماتوقعتي تشوفيني
واعرف انتس اكيد مستغربه جيتي
انا جايه اتسامح منتس يازهره الله يعفو عني
زمان كنت اتعمد اضايقتس
وادور عليتس الزله
اتمنى تسامحيني وتنسين اذيتي لتس
واليوم حبيت اجي مع عمتي ام ناصر واتسامح منتس
وتراني فرحانه لتس يومتس كملتي دراستس واصلي والله يوفقتس

قلت لها بابتسامه صادقه بعد دقيقة استيعاب
:مسامحه يا ام خالد جيتس بيتي اليوم مسحت كل اللي كان
شريفه : الله يجزاتس خير يا زهره والله من طيبتس
غطت وجهها وقالت لاتتأخرين علينا وخلينا نشوفتس
في امان الله
قلت لها في امان الله وحفظه
و طلعت مع عمتي
وقفت اتعبر بحال شريفه
سبحان من يغيير ولا يتغير
ـــــــــــــــــــــــــــ


تعبت يا صياح فكني. من الازعاج.
كل يوم تجي تصرخ علينا وحنا مابنسكت لها
بس معادت هذي حياه رضيت على ام بدر وام بندر رضييت عليهن جعلهن الجنه عند الذيبه هدى
صياح :يماه وش اسوي اكثر ظرب وماني مقصر هواش ماعاد يفيد
وحبس حبستها شوفيها من دخلت بيتي ما عتبت البيت
ام صياح : شفلك حل ماتنطاق مرتك الذيبه ما تنطاق
ـــــــــــــــــــــــــــــــــــ



:سلووومتي جاهزه بنروح نجيب ابوي وجدتي من المطار
سلمى : جاهزه
وشيري بعد كملت شيري : جاهزه
استقبلنا ابوي وجدتي وابوي راح عند فريزا وجدتي معانا في بيتنا
وسوت جدتي فحوصاتها وننتظر النتايج
جدتي مثلي ما تقبلت فريزا وكانت جدا رسميه معاها
وابوي كل يوم وهو ساحبها معاه فرض عين
لازم نستقبلها ونحسن الاستقبال
وف يوم جاء ابوي لحاله
وسألته جدتي : وين مرتك
رد ابوي بضيق : في البيت
جدتي : غريبه ما جبتها
ابوي بضيق واضح : تعبانه وتتعذر منتس يمه
جدتي : بسلامتها
دخلت علينا سلمى بالقهوه والقدوع
وجلسنا نتقهوى
ناظرني ابوي وقال : ها متى تبشرونا بحمل سلمى
سلمى نزلت راسها وصنمت وانا تفاجأت بسؤال ابوي
:يبه ان شاء الله لاصار حمل بشرناك للان ربي ما كتب شي
جدتي ناظرت سلمى وزادت من احراجها : عسى يا بنتي ما تبلعين من هالحبوب اللي يقولون تمنع الحمل
سلمى بصوت خافت ومخنوق من الحيا : لا ياجده ما اخذت حبوب
ابو خالد : طيب ليه للحين ما حملتي
سلمى بصوت باكي : للان ما امر ربي يا عمي
خالد : يبه الله يهداك احرجتها
فزت سلمى وطلعت تركظ انا عارف ان الموضوع مسبب لها قلق من فتره بس هي ساكته وانا ساكت ما ني مستعجل

جدتي : يبه خالد ودها لدكتورة خلها تشوف وش السالفه يمكن محتاجه علاج والا شي
خالد : جده تونا لنا 9شهور
واناماني مستعجل
ابوي : بس انا مستعجلابي اشوف عيالك
خالد : طيب يبه ان شاء الله يصير خير
وحاولت اقفل الموضوع
ــــــــــــــــــــــــــــــــــــــــــــــــــ ــ





اقولك وارثه كل حلال زوجها
ضحك بسخريه : الله يا حلال زوجها
وش عنده بالله ابو ناصر الا هالبيت الخرابه وسيارته القرمبع
خلف : والله هذا اللي وصلني والناس ما تتكلم من فراغ اكيد السالفه لها اساس
ولا يقولون صغيره بعد تخيل صغيره وغنيه وارمله يعني الخطاطيب ماراح تلحق عليهم عشان كذا بستنى كم يوم وبخطبها يمكن توافق علي واصير زوجها واتهنى بالمال والجمال
صياااح : لا تحلم كثير على ايش بتوافق عليك انا اللي بخطبها ونشوف توافق والا لا
خلف : يا الحقير انا اقولك عشان تاخذها مني!!!!
صياح : انا ما قلت اني باخذها منك ان وافقت عليك والا بجرب حظي حتى انا
خلف يمسح بطنه بعد قرصة جوع : اقولك ما عندك عشا جوعان
صياح:ايشر وش تبي بس
خلف: ابي كبسه لحم
صياح : هالحين اوصي لك عليها


ــــــــــــــــــــــــــــــــــ



: نايمه نااااااايمه ما تشوف ولا تحس
انت عارف الساعه كم يومنك تطلب كبسه هالحزه
صياح : قومي بلا كثر بربره قومي صلحي لنا كبسه وياويلتس تزيدين عن ساعه
قمت وانا اتحلطم والنوم بعيوني
احد يسوي هالوقت كبسات الا اللي ناوي يتسحر الساعه ثلاث الفجر ياجعله سم هاري ياصياح
ـــــــــــــــــــــــــــــــــــــــــــــ



قمت وكلي حماس
مذاكره وحافظه اليوم الاخير من الاختبارات النهائيه
شربت كوب الحليب واخذت عباتي وتوجهت للمدرسه
وانا ماشيه حاسه في احد يتبعني
التفت الشارع فيه حركة سيارات وناس
بس احساسي ان في احد يلحقني
عجلت بالمشي
والتفت واشوف واحد وراي بمسافه بسيطه
شكله ما يطمن
حاط يدينه في جيوبه وناسف شماغه بطريقة مبهدله. ويشحط بمشيته يسحب رجوله سحب
خفت منه وحاولت ما اتلفت مره ثانيه وصلت للمدرسه
معقوله ماكان يلحقني وانا من خوفي تهيأ لي
حاولت اتناسى خوفي ودخلت الاختبار وكان سهل جدا

وبعد اربع ساعات طلعت من المدرسه رايحه بيتي
كان الشارع فاضي ما فيه احد
مشيت بسرعه قبل لا اوصل بيتي شفت الرجال المريب واقف على جدار البيت شافني عدل وقفته كملت مشي ولا كأني شايفته.
بس قلبي كنه طبول من الخوف
التفت لقيته ماشي وراي
ياويلي وش هالبلوه
وصلت بيت ام فيصل ودقيت الباب
بسرعه وخوف
ام فيصل : ميين
: انا زهره
فتحت الباب دخلت بسرعه وصكيت الباب بنفسي
ام فيصل علامتس يا بنتي
زهره بصوت متقطع من الخوف : في رجال يلحقني
ام فيصل : بفزعه رجال اصبري
لبست عباتها واخذت العجرا حقت ابو فيصل وطلعت تشوف الرجال اللي لاحق زهره
ناظرت ما شافت احد ودخلت
زهره بخوف : ا م فيصل لا تروحين له تكفين
ام فيصل بقوة : والله لو اني شفته اني لا اضربه بالعجرا
زهره ابي اقعد عندتس لمن يأذن الظهر وبعدها بروح بيتي
ام فيصل : والله ما تطلعين من عندي الا وانتي متغديه
اجلسي خلينا نفطر سوى
وخذي راحتس ابو فيصل في محله ما يجي الا بعد صلاة الظهر
ــــــــــــــــــــــــــــــــــــــ




الساعه 12 الظهر



وصلت هيا عند بيت خالي الله يرحمه
وشفت واحد واقف عند البيت
: لا تنزلين قلتها لهيا
نزلت من السياره
سلمت عليه
:خير يا خوي فيه شي
ناظرني وقال :لا ليش تسأل
قلت له :وش عندك واقف هنا
هذا بيت عايله لا عاد اشوفك واقف هنا لوسمحت

ناظرني وما تحرك :
قلت له بقوه : هذا بيت حرمه ارمله وانت بوقفتك تجيب لها الكلام.
قال بكل قلة ادب :وانت وش دخلك.
ظف وجهك وتقلع
عصبت ومسكته من ثوبه وحذفته على الطريق : انت اللي تقلع
وان شفتك مرررره ثانيه واقف هنا
حشيت رجولك حش
ودقيت الباب على بيت خالي
ما احد رد

استمريت ادق الباب ومافي احد فتح
قلت لهيا مرت خالي ماهي فيه
يمديها مسيرتن على احد امشي ارجعتس لبيتس وانا ارجع لها عشان انزل الاغراض
هيا : اسمع انا بنزل عند ام فيصل
وانت رح للصلاه وان مارجعت بعد الصلاه خلاص رجعني بيتي

اتفقنا ارجع لها بعد الصلاه وهيا نزلت لبيت ابو فيصل

ــــــــــــــــــــــــــــــ




سلم الامام وشفت احمد
ناديته وسألته عن احواله
وتوجهنا للبيت قالي ان اخته عندنا ينتظرون مرت الشايب الله يرحمه
: تفضل للقهوه عندي لك سالفه
احمد: تم
جلسنا في المجلس وحنا ننتظر القهوة قلت له : قبل يومين جاني واحد من الجيران يبي يتقدم لمرة خالك الله يرحمه
احمد عقد حواجبه : يتقدم لها يعني يتزوجها

ابو فيصل : الله الله
احمد رفع حاجب وقال : طيب وانا وش دخلني خله يتقدم

ابو فيصل : قلت اعلمك وان كان جينا للصدق انا اشوف انك انت الاولى وذاتا ان بينكم شراكه على ما قالي ابو ناصر الله يرحمه
احمد ضحك بغرابه : كانها تبي تزوج الله يسهل لها
اما اناا مالي بالحريم وذاتا مرت خالي
ونفظ راسه قرفان وهو يتخيل انه ماخذ العجوز
ابو فيصل : اللي يريحك اجل بخلي ام فيصل تشاورها
احمد قام وشال مفاتيحه : بالتوفيق يارب



ــــــــــــــــــــــــــــــــــــــــــــــ



:هيا يله امشي نروح بيتي
وطلعنا مع بعض للبيت وفتحت الباب
الا احمد طالع من بيت ابو فيصل
وجاي علينا
دخلت البيت وتركتهم برى
سلم احمد وقال بنرفزه
: خذي لي طريق بدخل الاغراض

قالت لي هيا : وش سالفته هالي تهاوشت معاه
وعلمتها ويني وش صار بيني وبينه
قالت : يا ويلي لا يكون اللي لاحقها اليوم من المدرسه
قلت : ليه في احد لاحقها
قالت هيا : ايه ويوم شافته لاصق في بيتها راحت لبيت ابو فيصل



حطيت الاغراض وقلت لهيا يله امشي اوصلتس لبيتس
قالت ثواني اعلم زهره انا مشينا
غابت دقايق ورجعت ركبت السياره
قلت لها : ما دريتي مرة خالتس انخطبت
شهقت هيا وقالت : خساره
قلت لها : ليه
قالت :كنت اتمنى انت اللي تاخذها
قلت بقرف :عسى تبيني اخذها عشاننا شراكه وانا الاولى
ضحكت هيا : ايه ما فيها شي
قلت لها : انسي اصلا انخطبت واكيد بعد يومين بتزوج وتروح مع زوجها وننفك من همها ومسؤليتها




ـــــــــــــــــــــــــــــــــــــــــ



اتصلت هيا بعد المغرب تبارك بالخطبه
قلت لها : ما ابي اتزوج عقب ابو ناصر
هيا : ليه يا قلبي توتتس صغيره
قالت: اخاف يجي واحدن طمعان ويبي المال والحلال واتبهدل معاه
عقب ابو ناصر وحنيته علي ما اظن بالقى احد مثله
هيا : الله يكتب لتس الخير
تراني قلت لاحمد عن اللي لحقتس
ووالله اعلم انه هو اللي هاوشه احمد
زهره : يووه ليه تذكريني الحين وش بيخليني انام
مرعوبه والله
هيا: سكري بابتس عليس وخلي التلفون جنبتس وما عليتس شر
واي شي دقي لو انه نص الليل
زهره بصدق : مشكوره ياهيا والله انتس اخت وغاليه عساني ما انحرم منتس
هيا تضحك : ولا منتس يالله تصبحون على خير




ـــــــــــــــــــــــــــــــــــــــ



هيا اتصلت على احمد
قلت له :شف يا احمد الحين انت ما عندك مشكله ليه ما تزوج حالك حال أي رجال
احمد منسدح وحاط يده تحت راسه
ومسترخي عل الاخر
:الحمد لله ما عندي مشاكل بس وين ابلقى اللي تكون زوجه وفاهمه ايش هي الحياه وتعيني على ديني ودنياي
هيا : موجودة بس انت وافق
احمد يتمسخر :من هالنادره
هيا: زهره
احمد اعتدل جالس وضحك قا لهيا :من جدتس والا زعلانه علي وتبيني اراضيتس
هيا وبكل صدق:شف على بلاطه مثل ما يقولون هي انخطبت واليوم جا ثاني لابو فيصل وخطبها وردتهم تقول ما تبي تزوج
احمد : بملل خلاص خليها لا تزو ج وتقعد على سجادتها احسن لها
هيا :طيب شرايك دامك ما تبي العرس الا بشروطك الغريبه
وهي كل يوم ترد خطابين
ليه ما تتزوجها تعقد عليها
بكذا تقطع على الخطاب وانت تلقى لك مره تراعيك وتنتبه لك
ضحك احمد وبقوه وقالت هيا :مع السلامه بناام
وانت فكر بكلامي زين



ــــــــــــــــــــــــــــــــــــــــــــــ




بعد مده من الزمن
وصلت بيتي لقيت صياح واقف برى
سلمت عليه بكل خياسة نفس
ما اطيقه وكل ما شفته اتذكر قهر خالي وقهري بس مظطر اتحمله
قالي بعد السلام وبكل صفاقه
مرت خالك لو اخطبها توافق
ناظرت في هالانسان العديم الاحساس
قلت له الحين انت متعني وجاي لي عشان تخطبها
وش قالو لك ولي امرها انا
وبعدين ما استحيت على وجهك متزوج اختي وتجي تدور عرس وخطبه عندي
صياااااح والله ثم والله ان شفتك مره ثانيه حولي لا تلوم الا نفسك انقلع الله يقلعك
ودخلت بيتي وصفقت الباب وراي
ماشاء الله ما امداها تخلص العده الا والخطاب هلوو عليها
اكييد ان الناس عرفت بالورث
والا وش اللي يرغبهم فيها غير ورثها




ــــــــــــــــــــــــــــــــــــــــــــــــــ



رفعت التلفون ومن دون شعور دقيت عليها
رن التلفون وطول ما انرفع
وبعدين جاني صوتها : الو
كانت نايمه
اويلاه على صوت العجوز
نفظت الفكره من راسي
وقلت لها : شوفي يا مرة خالي ان خطبتس صياح ووافقتي لا تلومين الا نفستس
سكتت شوي
وقالت : وانت وش صفتك يومك تقول هالكلام
لو سمحت لا تعدى حدودك
صرخت عليها : جاتس العلم والله ان اخذتيه يا ويلتس انتي واياه
سكتت فجأه وقالت :بسم الله الرحمن الرحيم
وهي خايفه
قلت لها :وش فيه
قالت : في احد بالحوش
اسمع مشيته بالحوش
قلت لها بحميه : صكي الباب على نفستس يا خاله ولا تفتحين لو فيه موتس
انا الحين جاي
وقفلت التلفون وتوجهت لبيتها




ـــــــــــــــــــــــــــــــــــــ


امي موهجه تعبانه كتير
انا دحينا حا خدها للمستشفى خذي بالك من فتو
ام امجد بقلق : اجري قوام وديها وانا وفتو نتخالص
بسرعه راح لغرفتهم وسند موهجه المتألمه
وركبها السياره وتوجه فيها للمستشفى

موهجه : اآآآآه يا ربي حاولد يا امجد بسرعه بسرعه
امجد مرتبك وبكل سرعه يحاول يلحق على موهجة عشان ما تولد بالسياره
صرخت بقووووه وعضت يد امجد اللي كانت في يدها
: امجد الواد جي
وفعلا سمع صوت بكاء الطفل
في نفس اللحظه اللي وقف امام الطوارئ
ونزل يركظ واستقبلوه وقالهم ولاده
وفتح الباب ونزل شماغه ولف الطفل فيه
وكان يبكي وموهجه اغمي عليها من التعب
ركظو فيها وكملو اجرائتها
وجهزوها لدخول الغرفه
بعد ساعه اتصل امجد في امه
: ابشرك يا امي حمزه وصل
ام امجد بفرحه وصوت متهدج بالفرح
: مبروك يا حبيبي مبروك ويتربى في عزك وعز امه
وكيفها موهجه
ضحك امجد : موهجه ولدت في السياره يا اومي
ام امجد : وي ايش بو مستعجل ولدك وكيفها موهجه

امجد : بخير يا حبيبتي دحينا استئذنك يا اومي حطمن عليهم
ام امجد : في حفظ الله يا ولدي
توجه امجد لموهجه وسلم على راسها بامتنان كبير
: كيفك يا حبيبتي
موهجه بتعب : الحمد لله كيف الصغير ما شفتو
ألين دحينا
امجد : ارتاحي يا حبيبتي ونامي وبكره ان شاء الله تشوفيه وتشبعي منه
بعدين كدا تعملي فيا وفسيارتي
خجلت موهجه : اسفه حبيبي
امجد لا تتأسفي ياحبي السياره دوبها اللي تباركت ههههههه

يله اسيبك دحينا عشان ترتاحي


ــــــــــــــــــــــــــــــــــــــــــــــــــ ــــــــــ ــــ


كنت نايمه وفي امان الله
دق التلفون وطنشته بس اللي متصل مصر ورفعته
طلع احمد الشيخ احمد الغثى كله
قعد ينافخ علي ويتهدد وما استوعبت شيبي
بعدين استوعبت وقهرني باي صفه يكلمني هو وجهه
اصلا من قاله اني بتزوج من الاساس عقب ابو ناصر
ما ابي احد ما ابي
وانا اكلمه سمعت صوت احد طمر من فوق الجدار
سميت ورحت اشوف من الشباك وكان الحوش في لمبه اضاءتها خفيفه
شفت زول
سميت وانتبه لي احمد االي كان معي في المكالمه
احمد قال : لا تفتحين الباب الحين بجي
تأكدت اني مقفله الباب وطفيت النور وجلست وانا الخوف ياكلني اكل
ياويلي منهو ذا
سمعت الباب يفتح
وسمعت ظرب وهواش مكتوم
شفت زول اسود وقف عند غرفتي

تملكني الخوووف وحسيت قلبي بيوقف
الا اسمع صوت هيا : زهره افتحي انا هيا
فتحت الباب بسرعه وبعدها ما اتذكر شي
ــــــــــــــــــــــــــــ
دق علي احمدالساعه 2 ونص الليل
قالي ألبسي عباتس دقيقه وانا عند الباب
قلت له وانا على عيوني النوم
: وش فيه
قال :فيه حرامي في بيت خالي
امشي خلينا نلحق على الحرمه
وبسرعه استئذنت من زوجي ووصل احمد ورحت معاه
وصلنا في وقت قياسي لبيت زهره ودخلنا بمفتاح مع احمد
وكان فيه واحد في حوش زهره فعلا كان سكران
ويدور بالبيت وهو مترنح
انا توجهت لغرفة زهره وناديتها خليتها تفتح لي الباب
ومن خوفها المسكينه اول ما شافتني اغمي عليها
فاقت بعد ها بوقت بسيط
وهي تنتفض من الخوف

احمد كان تصرف مع السكران اللي طلع من جيرانهم (خلف)
جيت عنده قلت وش سويت فيه
قال : حذفته عند الزباله الكلب
هيا :عسى محد شافك وانت تطلعه من البيت
زفر بسخط وقال : الا ابو فيصل حس على اصواتنا
وطلع لي وعلمته انه هو اللي كان يلاحق زهره
يالله اقعدي انتي عندها هالليله وبكره ربي بيدبرها

ــــــــــــــــــــــــــــــــــــــــــــــــــ ـ

قراءه ممتعه لكم وردود حلوه لي






ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




السلام عليكم ورحمة الله وبركاته

الجزء ال29




هيا تكفين ما تزعلين والله انتي واخوتس
على راسي بس ما ابي اتزوج
هيا بود ونفس صافيه :لا مانا بزعلانه
كل شي يا قلبي بهالدنيا نصيب
والله يوفقكم ويسعدكم انتم الاثنين
يله انابقفل الحين
وان شاء الله احاول اني اجيتس بكره
: هيا الله يسعدتس لا تضغطين على
نفستس خليتس مع زوجتس وعيالتس
هيا بحب : والله اني ما اضغط على عمري
زوجي وطول وقته بمزرعته وعيالي
مع عيال عمهم وعمانهم
بالعكس انا احب اجي اتسلى عندتس
زهره بضحكه حلوة: دام كذا تعالي كل يوم

ـــــــــــــــــــــــــــــــــــــــــــــ

تكفين يا ام صياح بابشرها
ام صياح تضحك من قلبها : ام حسين مااخبرتس
تحبين الشر
ام حسين : والله يا ام صياح مع هالحرمه
احب اصير ام الشر كله
تستاهل من ينكد عليها
ناديها خليها تجلس معنا
ام صياح تنادي بدور و امرتها تنادي هدى



بعد نص ساعه
دخلت عليهم وهي تقول ياشر اشتر
وقفت عند باب الغرفه وتخصرت بوقاحه
وقالت بصوت عالي وقح : نعم بغيتي شي
ام صياح اي اجلسي معانا طول الوقت وانتي لابده بغرفتس
هدى جلست وهي عارفه ان في سالفه
بتسمعها ما دام ام حسين موجوده
قالت ام حسين لأم صياح
: ولدتس قالتس انه خطب
ام صياح سوت نفسها متفاجئه:
لا يا وخيتي ما قالي.
هدى بنرفزه. : من قالتس انتي يا عجوز قريح
ام حسين : اقطعي واخسي انتي عجوز قريح
و انا لا كلمتس تكلميني
بس انا كلامي لام صياح انتي ام صياح ؟؟؟
وبعديين اللي خطبها وحدتن تعز علي
واغليها كنها بنتي خطب زهره فديتها
فزت هدى كنها مقروصه
وهجمت على ام حسين وخنقتها بعباتها
:يا عجوز السوء الله ياخذتس و ياخذ زهره
كانها من يوم عرفتها وهي منكدتن
علي الله ياخذها الله يقلعها
دفتها ام حسين بقوه : يا عقربه وخري عني
ليتها وافقت عشان تموتين بحسرتس وقهرتس
ام صياح : هدوه انقلعي لا بارك الله فيتس
فشلتيني مع ام حسين
هدى صارت ترغي وتزبد من قهرها
قلبت عليهم صينية القهوه و الشاي
وتطاير اللي فيها بس الحمد لله كانت
شبه بارد و الا كان انحرقن عجايزنا اللطيفات


وطلعت من الغرفه وهي توعد صياح
الشين الكلب الحقير والله لا انكد عليك ياابن الكلب

ام حسين و ام صياح ناظرن بعض وانفجرن ضحك
ام حسين مستانسه لقت النتيجه اللي تبيها
تبي تقهر هدى : خله تستاهل ياما قهرت زهره
ام صياح : ول عليها نسره بغت تغولتس
الله يعين ولدي عليها
ورجعن يضحكن على هدى


ــــــــــــــــــــــــــــــــــــ


من قالت لي هيا انها رفضت وانا جاني
اصرار مجنون اني اتزوجها
مدري يمكن ابي افتك من همها
غريب شلون افتك من همها وانا بتزوجها
أي لا تزوجتها اول شي ضمنت ان صياح الكلب لايمكن يفكر يخطها
وثاني شي انا انتبه لها و اكون ولو بالاسم زوج حامي لها لين الله ياخذ امانته

اليوم هيا يوم قلت لها مصدقه عمرها العجوز
زعلت
والصراحه اني استغربت من زعل هيا
ياربي ليش الزعل عجوز وهذا الواقع


من دون تفكير
اتصلت عليها
وكانت الساعه 11 ليلا
بس ما ردت
رجعت دقيت مره واثنين وثلاث بس محد رد
قلقت عليها من بعد ذيك الليله خفت نط هذاك المعفن مره ثانيه
رجعت اتصلت وردت اخيرا الليدي زهره
: السلام عليكم
زهره با استغراب : وعليكم السلام
احمد : مسيتي بالخير
زهره : مسيت بالنور
احمد وبدون مقدمات : انا يا خاله عارف انتس
ما تبين العرس ولا تفكرين به
وانا ترني مالي بالحريم
زهره قاطعته بسخريه : زين انك عارف يا ولدي
احمد : ممكن تخليني اكمل كلامي

زهره ودها تقفل التلفون : تفضل
احمد : حنا بيننا مصلحه ان كان الشراكه اللي بيننا والا كرهنا للزواج مره ثانيه
بس بقولتس شي وانتي بعدها فكري
ان جاز لتس تر ى بكره بجيب المملك ونملك


زهره عظت على لسانها
كانت بتقوله مصدق عمرك بس سكتت
وكمل احمد: وإلا لا جاتس عريسن مقبول
لا سكار ولا نكار تزوجيه
زهره وهي كارهته وكارهه اسلوبه
: أي وش عندك من علم
احمد حس بالسخريه من نبرة صوتها
: والله يا مرت خالي لولا انتس حرمه وحدانيه ومالتس والي والا ماكان ناظرتس
ولا فكرت اني في يوم اتزوجتس
بس عهدن علي
ان يكون زواجنا حبر على ورق
وانتي امي وانا ولدتس


زهره عجزت تسكت وقالت
بسخريه اكبر من اول
: ايه قلت انت ولدي وانا امك !!!
تصدق اقنعتني اقول يا ولدي
ليه ماتروح ترقد وتخليني ارقد
وتنسى تخريفك اللي قلته
زواج ما ابي وانت بعد ليش هالاصرار

احمد عرف انها تمسخر عليه
وعصب الا احترق من العصبيه
:شوفي يامرت خالي
انا والله لولا ازعاج هيا واصرار ابو فيصل
والا ولا عمري شوفي ولا للحظه ممكن افكر فيتس
ياربي عجوز بس انا هذا كله وفاءً مني لخالي الله يرحمه اللي كنتي غاليه عنده
والا انتي شكلتس ما تستاهلين
زهره من زعلها صكت التلفون بدون ولا كلمه

احمد انقهر منها ولو هي قدامه كان خنقها

قعد يناظر بالسماعه
ويرجعها على اذنه ويكلم نفسه
: صكت التلفون بوجهي
طيب يا عجوز النار
ـــــــــــــــــــــــــــــــــــــــــــــــــ





وجع وجع وجع

يا ربيه هالانسان كنه الجريش من ثقل طينته
قال ايش انتي امي وانا ولدتس
وقال ايش زواجنا حبر على ورق
كش على هاك الوجه
قد جدي ويقول امي

حسيت بحررره من كلامه رحت للمطبخ
وابي اشرب مي بارد اطفي قهري منه
ما ابي احد يعكر علي مزاجي اليوم
طلعت النتيجه والحمد لله نجحت وبتقدير جيدجدا

بكره ان شاء الله جاراتي معزومات عندي
وقمت اجهز سفرتي لبكره

ــــــــــــــــــــــــــــــــــــــــــ


من بعد ما رمى ابوي كلامه ذاك اليوم سلمى
اعتصمت في غرفتنا


دخلت الغرفه لقيتها تصيح
جلست جنبها وحضنتها : لا تزعلين يا عمري
ابوي وجدتي شفقانين على ولد
تعرفين عقلية الناس الكبار
إلا ولد
ومتناسين وجود شوشو
اخذت سلمى منديل ومسحت انفها
وقالت بتأثر : معاهم حق انا بنفسي
قلقانه لنا تسع شهور
وكل شهر اقول هالشهر رفعت وجهها لي
: سليم هونيها و تونا يا قلبي تونا
ولتس وعد مني ان تمت هالسنه
وما الله كتب لتس حمل نروح ونفحص انا وانتي
وصكي اذانتس عن كلام ابوي
اما جدتي صدقيني
قبل لا اطلع قالت لي تسامح لي من سلمى
والله مالي وجه بس ابوك الله يسامحه
فتح السيره وانا تلقفت معاه
توكم يا ولدي والله لايحرمني شوفة عيالكم

ارخت راسها على كتفي
:خالد اذا رجعت جدتك برجع معاها الله يخليك
خالد: ابشري كم سلمى عندي
تعلقت برقبتي : شكرا شكرا حبيبي
قلت : شكرا حاف
نطت وحبت راسي وخدي
:مشكوررر دكتور خلودي

مسكت يدها ووقفتها
تعالي ننزل عندي جدتي ابوي راح ونزلنا
عند جدتي وسلومتي كتها فرفشت شوي

ـــــــــــــــــــــــــــــــــــــــــــــ


وين طس الله ياخذ زوله
مقهورة انا ياخذ علي ومن !
زهره
زهره الحراميه
اللي نهبت ورثنا عساها ما تهنى

جالسه تستناه عند باب البيت من داخل
عشان تشوفه لادخل
انتظرت وانتظرت الى ان غفت عيني
مدري كم نمت
حسيت باحد يضحك عند راسي
رفعت عيني لقيت الثنائي الغبي
واحده واقفه وشايله ولدها الصغير
والثانيه تناظرني
قمت على حيلي
ام بدر : وش عندس مرابطه هنا
رديت عليها : مالتس دخل
ام بندر: ياحرام شكلتس تستنين ابو بدر
تراه من ساعه وهو واصل
دخل و شافتس وهو اللي علمنا عنتس انتس
منبطحه هنا
ام بدربلهجه حازمه : لا عاد اشوفتس منبطحه
بالصاله انا عندي عيال كبار
استحي على وجهتس
سفهتهن واتجهت لداخل البيت
: اول دريتن ان زوج الندامه خطب
"كنت ابيهن يساعدني عليه
ويفشن غلي فيه
ضحكت ام بدرر و ام بندر
: بالله خطب ما تزوج ؟؟
دايم يتزوج دون خطبه اكيد انها بنت ناس
اللي يخطبها اول صياحوه
ولعت هدى : لا والله بنت كلاب
مالت عليكن من حريم كني
بشرتكن يا مال الماحي

ام بندر : اللي يمحاتس

وبعدها كل وحده دخلت غرفتها
وهي دورت صياح مالقته رجعت لغرفتها
لقته نايم ولا يحس بنفسه

راحت له وسحبت اللحاف عنه
يازفت انا تخطب علي
انا ومين يا حظي تخطب زهره
قام على صراخها
وش فيتس انتي اللهم سكنهم مساكنهم
هدى: ماتدري شفيني
انا اقولك وش فيني
فيني اني عرفت انك خطبت زهره
ضحك صياح بكل برود : وخطبتها وش الي مزعلتس
وما وافقت ارتاحي
هدى بقرف : ومن زينك وزينها انت كلب
وهي كلبه الله لا يوفقكم
صياح طلعت عفاريته : انا كم مرره قايلتس
لا تدعين علي ولا ترفعين صوتس هاا
هدى بشراسه : ابي أرفع صوتي واهينك وادعي عليك عسى الله ياخذك
صياح بشراسه :سدي حلقتس عساتس
للمرض اللي يشيلتس
انا وين ابتليت فيتس
والله لو ما علي شرط ان ما اطلقتس
كان من زمان طلقتس ورميتس عند اخوتس
هدى : عارفينك منت برجال ورمة الرجاجيل
سكار نكار
صياح صار يضرب فيها اقطعي حستس
اقطعي حستس
ضربها الى ان كسرها


ـــــــــــــــــــــــــــــــــــــــــــــــ


مر اسبوع بحلوه ومره

اسبوع من الوحده
في النهار احاول اشغل نفسي
ومن بعد المغرب يذبحني الهدوء ما تعودت أكون وحيده دايم حولي احد

الليله
معزومه عند ام فيصل على العشا
بنتهم سلمى جتهم وعمتي بعد رجعت
لبست ورحت لهم وتعشينا وانا راجعه للبيت
لقيت رجال جالس على باب بيتي

ياويلي شكله هذاك اللي كان يلحقني وانا ارجع واشوف احمد مقبل علينا
ناظر فيني وهو معصب

وتركني وتوجه للي قاعد
مسكه من ياقة ثوبه بقوه وكان سكراان عل الاخر


وقاله: انا ما قلت لك ان شفتك هنا
غير اكسر رجولك
رد عليه خلف : وخررررر انا جاي عند زهره
انت وش دخلللك
احمد اهتاج وشاط :اقطع واخس يالكلب
لا تجيب اسمها على لسانك
والله ثم والله ما اخليك لين اسلمك للشرطه
وسحبه معاه وتجمعو طبعا
رجال الحاره
وانا ودي ان الارض تنشق وتبلعني
هذا وش يبي لابد لي عند الباب


فتحت باب البيت ودخلت وانا دموعي تصب
يا فضيحيتي الحين اكيد كلن بيسولف
في هالسالفه وماراح يخلوني في حالي
واكييد احمد ما بيخليني في حالي

اللهم اكفني شرهم يارب

ـــــــــــــــــــــــــــــــــ




:يالله صباح خير
وش عندك يا احمد
احمد اللي كانت عيونه حمرا و
وجهه اسود تعالي معاي
هيا : وين
قلت لتس تعالي ألبسي عباتس وتعالي
وطلعنا متوجهين لبيت زهره
ولمن وقفنا عند الباب
: روحي جيبيها
وقولي لها احمد يقولس الملكه هالحين
والا ترى ما يصير خير

هيا : انت وش تقول يعني بتغصبها مافي ....

صرخ علي احمد ما خلاني اكمل كلامي وقال :هيااا انزلي لا انزل انا بنفسي
وبسرعه

نزلت ودقيت الباب وجاني صوتها من ؟
قلت :هيا افتحي
وفتحت الباب
سلمت عليها وشفت وجهها
هي بعد عيونها حمرا شكلها باكيه
الى ان تنكدت
قلت : والله يازهره مدري وش اقول احمد برى ومعصب ويقول تجين معانا عشان تملكون
رفعت نظرها فيني بحده وكانت بتكلم بس سكتت وقالت : طيب دقايق ألبس عباتي
تنحت هيا فيها واستغربت استسلامها وهي اللي كانت رافضه تماما الموضوع




طلعنا من المحكه بعد ما عقد لنا الشيخ

وصلت هيا لبيتها
وتمتيت انا وزهره لوحدنا
قلت لها : الليله ان شاء الله تجمعين اغراضتس
بتسكنين معي في بيتي
ــــــــــــــــــــــــــــــــــــــــــــ



قراءه ممتعه لكم وردود حلوه لي





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




السلام عليكم ورحمة الله وبركاته


عساني بس ما تأخرت عليكم


جيت وجبت لكم الجزء وكلي حماس يعجبكم

اللي عجبها الجزء لا تنساني

من رد صغير تكتب فيه توقعاتها

ويالييت اللي يتابعون بصمت يطلعون عن صمتهم ويجبرون خاطري برد حلو زيهم

انتظر ردودكم لا تكسحوني



اي في نجمه لبنوته حلوه شوفوها اخر الجزء



الجزء الثلاثين
ـــــــــــــــــــــــــــــــــ







ماعرفت اوقف دموعي من نطقت موافقه
دموعي غرقتني
باركت لي هيا كانت فرحانه فرحتها كبيره
طيب انا!!
انا اللي لازم افرح!!
ليه ما حسيت الا بالمراره والاراده المسلوبه
انا لولا فضيحة البارح لايمكن اوافق
اني اخذه شايف نفسه متفضل علي
جت عيني على ملامح
وجهه بعد ما وقع على العقد
كانت اكبر دليل انه كاره الموضوع
بس لازم يكون شهم ويتكرم ويغامر بنفسه
وياخذ عجوز خاله
انا بفهم هو ليه معتبرني عجوز !!!!!
يعني اذا تزوجت شايب خلاااص اكون عجوز


تنبهت على صوته


:الليله تجين لبيتي !!!
رديت عليه بحده :نعم
لااااااا انا ما اطلع من هالبيت
قلت: وانا مخنوقه وصوتي منفعل:ما اطلع من بيتي.
وانت بسلامتك رح
رد علي بقلة صبر :اسمعي ياااا...
ما عرف بإيش يناديها
:هذا البيت مالتس قعده فيه
وعندي وفي بيتي بيكون انسب لنا
انا ما اقدر اترك فله جديده
واسكن في خرابه
قلت بحده :والله هالخرابه بيتي وماراح اطلع منها
ونزلت وخليته يغلي وراي

ــــــــــــــــــــــــــــــــــــــ
نزلت من السياره ودخلت بيتها
وانا تعوذت من ابليس
وتوجهت لابو فيصل وعلمته اني تزوجتها خلاص
فرح لي وبارك
وقال :منك المال ومنها العيال
والله يوفقكم ويجمع بينكم في خير


"تبسمت على كلام ابو فيصل ولولا الحيا تحولت الابتسامه لقهقهه وضحكه عاليه وبقلبي
"اي عيال الله يرحم والديك


ابو فيصل: عشاكم الليله عندنا



حاولت اتعذر
بس لزم وتواعدنا في النهايه على العشا عنده
رجعت على بيت زهره ودقيت الباب وفتحت لي


دخلت ووقفنا في الحوش
بعز الضحى والشمس حااره
كانت للحين بعباتها ومغطيه وجهها
تنحنحت وقلت: ترى علمت ابو فيصل بزواجنا وحلف الا عشانا عنده الليله
ومن بعد العشا تكونين جاهزه
وما راح اقبل أي اعذار او نقاش


سمعتها تبكي وكانت تحاول تخفي بكاها
قالت بصوت باكي : ما ابي اخلي
بيتي ولا جيراني

"رحمتها والله وفي لحظه جتني فكره :
كان تبين هذا البيت تعالي عندي اول في بيتي
وها البيت بنعدل فيه ونرممه ونخليه
احسن من هالحاله اللي هو فيها
ولو بغيتي هديناه وبنيناه من اول وجديد
وبعدها نشوف يمكن ترجعين تسكنين هنا
بس الحين هالبيت لو دفيته انهد

كانت واقفه وملتمه بعباتها بعيد عني
والهوا يهف عباتها
اول مره انتبه لزولها
اثر العبا ة فعلا تغر وتخدع
من يشوف يحسب تحت العباه بنيه ماهو عجيز

شتت نظراتي بعيد عنها
وقلت : خلاص يا امي اتفقنا
تجهزي وخذي بس اللي تحتاجينه
والليله وعدنا
وطلعت
ـــــــــــــــــــــــــ
دخلت في موجة بكاء جديده
من بعد ما طلع احمد
حزينه اني بطلع من بيتي واترك جيراني
حزينه على نفسي
وزواجي بهذي الطريقه ومن من!!
من احمد بالذات




اذن الظهر وقمت اصلي
ودعيت ربي ان يريح قلبي
ويخليني اتقبله
ما تقبلته نفسي واعصابي كلها مشدوده
طيب شلووون بعيش معاه
صارت الافكار تلعب بي
بشوف وش ترتيبه يحلم تجمعنا غرفه وحده
ـــــــــــــــــــــــــــــــــــــــ



العصر


اتصلت علي ام فيصل وألحت علي
: تعالي بدري لازم تجين
وكل شوي تتصل وتقول : وينتس بسرعه ابيتس
قلت لها : ابي اجمع اغراضي واقفل شنطتي
قالت :بسرعه تجيني قبل المغرب قلت لها طيب
وفعلا بعد المغرب مباشره كنت عندهم
استقبلني البنات بالزغاريد
:كلللللللوولللليييش
مبروك يا قلبي مبررروك و ألفين مبروك
عساها ليله هنيه
ويضحكن
تبسمت في وجيههم وبقلبي
اقول على ايش
سحبتني جنان وسلمى على غرفتهن
سلمى : يله ياعروسه استرخي
ولا تشيلين هم انا علي شعرس لتس مني
اسشوره واخليه حريره
مع انه مو محتاج مشاء الله
جنان : وانا علي امكيجتس بطلعتس
من تحت يديني تحفه فنيه
سلمى : ههههه انتبهي بس لا تغييرين ملامحها عليتس بالبساطه

زهره : ماله داعي يا حبيباتي ماله داعي والله
دخلت منيره : إلا له داعي
وهذا فستان بسيط ابيض حق زواج اختي
ان شاء الله يجي قدتس لانها نفس جسمتس
ألبسيه لازم تبهرين العريس
شهقت زهره : لااا فستان ابيض !!
والله ماله داعي
وبقلبي : عشان يتمسخر علي
والله ان شاف طرف بس طرف الفستان
وشاف لونه ان يمسخرني اخر مسخره
قلت لها : لا سون كل شي إلا اني ألبس
ها لفستان
منيره بحزم : ما علي منتس والله ان تلبسينه
انتي عروس إلبسيه يا ختي من باب التفاؤل
عسى ربي يجعل ايامكم مع بعض بيضا ونقيه


"بلعت غصتي وحبست آهتي.
ما تدرووون ماتدرون
استسلمت لهن

استسلمت للناس الطيبه
اللي اشوف فرحتهم فيني

لكن للاسف انا الفرحه مجافيتني
سشورت لي شعري سلمى وبعدها
استلمتني جنان
:انسدحي هنا يا عروسه
واسترخي ولو بغيتي نامي
قلت لها : لا تكثرين كحل وروج بس
قالت جنان: ابشري وشويت ظل
واحمر خدود وطبعا اكيد لمسة اساس
منيره : لا تخافين بتطلعين
حلوه وينهبل عليتس ابو الشباب
جت سلمى وشغلت المسجل
: فيني رقصه ابي احس بأجواء العرس
و صارت ترقص ومنيره تصفق لها
وجنان تتمايل معهاهم

و انا كأنهم يدعسون على مشاعري
مابيهم يفرحون والموضوع كله تمثيل في تمثيل
حبر على ورق مثل ماقال
ونزلت دمعتي حاره من طرف عيني

جنان اشرت لسلمى طفي المسجل
واشرت علي زهره توريها دموعي
جت منيره وقفت عندي ومسكت يدي
:وش فيتس يا قلبي
"فتحت عيوني وهي تدمع وزادت دموعي
مع كلمة منيره
مسحت موعي بكفي: ما فيني شي بس فرحتكم فيني. ما يسونها الاهل
وانتم والله اهلي وزااد بكاي


بكاي اللي كان سببه احمد اللي اجبرتني
الظروف اتزوجه


ـــــــــــــــــــــــــــــــــــــــــ

رحت للبيت. وتفقدته فكرت وين ممكن تنام
اكيد تحت مافيها تطلع درج اكيد ركبها بتعورها
دخلت غرفه فاضيه وياكثر الغرف الفاضيه في بيتي
غرفه صغيره وبجنبها حمام
اكيد هذي بتناسبها
على العصر رحت واشتريت لها سرير ودولاب وكم غرض للغرفه
وكله من الفخم والغالي
لازم نكرمها من اكرامي لخالي
دق الجرس
وفتحت إلا هيا داخله علي
وعيالها معاها وشايله ومحمله اكياس واغراض
:السلام عليكم يا عريس
ناظرت فيها وبعيالها واغراضها
:وعليكم السلام وش انتي جايبه ؟؟
قالت هيا بابتسامه عريضه: جايبه اللي جايبته ماهو لك لزهره حبيبتي
خليها تفرح وتحس انها عروس
ناظرتها ثواني بعدها ضحكت من كل قلبي
وقعدت امسح دموعي وكل ما سكت
رجعت اضحك من اول وجديد
زعلت هيا وقالت :تراني ما قلت شي يضحك
وانا صادقه البنت ما فرحت بزواجها من خالي
ودخلت على خرابه والحين اخذها زين الشباب
وبيسكنها بهالفله الحلوه
خليني اجهز غرفتكم


"صار عندي تشويش ولخبطه
: لحظه لحظه منهي البنت

قالت وهي متخصره: زهره
احمد ولازال مفهي
:زهره زهره مرت خالي العجوز
هيا بزعل وبنبره قويه: والله ان سمعتك تقول
عنها عجوز يا ويلك
حرام عليك تراها اصغر منك



بلعت ريقي وطارت عيوني. : من متى وليش محد علمني كم عمرها
هيا حست ان اخوها تفاجأ بعمر زهره
:ليه انت كم تحسب عمرها
شد شعره وتذكر كلامه لزهره :مدري
جد على بالي انها كبيره اصغر من خالي بشوي
هالحين جى دور هيا تضحك
ضحكت ضحك ليين كحت ودمعت عيونها
:ياعمري يا خوي وانت مفادي بعمرك ومضحي
ومتزوج عجوز خالك
قربت منه وضمته بحب
وهو زعل منها ومن ضحكها
دفها بخفه وتبسم
:وش يدريني هدى دايم ما كانت تناديها الا العجوز
وطبيعي افكر كذا
وانتي ماعمرتس قلتي شي عن عمرها
وخالي نفس الشي
هيا : هدى الله يسامحها تكره زهره
اكيد ماراح تناديها الا كذا
وانت الله يقطع شيطانك ماعمرك انتبهت
للزول والصوت

احمد :لا والله ولا مره
الا اليوم شفت زولها قلت الله يقطع العبي
كانها تزين الازوال
رجعت هيا تضحك من كل قلبها
:مبرروك يا خوي ربي رزقك. عروس غير وجازاك على معروفك باحسن منه
ترى زهره دره والله ما تندم انك اخذتها
حك راسه وتبسم وتفكيره كله عند زهره
وكيف يتعامل معاها عقب كلامه معاها ومعرفتها بنظرته لها
الليله بشوف على تصرفاتها بتعامل معاها

هيا رتبت غرفة احمد وجهزتها وبخرتها وملت الثلاجه. ورتبت البيت استعداد لاستقبال ست العرايس زهره

ـــــــــــــــــــــــــــــــــــــــــــ

من بعد صلاة العشا

اجتمعو الجيران والمحبين في بيت ابو فيصل
فرحانين بزواج زهره واحمد


زهره جالسه بكامل زينتها
وفستانها اللي بين جمال جسمها
وشعرها كمل الشكل النهائي
عروس بأبهى حله
دخلت ام ناصر وضمت زهره بحب
:مبروك مبروك يا بنتي مبروك يا حبيبتي
وعساتس تشوفين السعد معاه

كل اللي بالمجلس : امين
بعدها شغلو المسجل ورقصن البنات ورقصت ام ناصر فرحانه بزهره
حتى ام امجد تمايلت شوي يقالها ترقص

كانو فرحانين لزهره
بعد العشى
دار البخور بريحة العود
قالت ام امجد بمزح :ايش شكلو هادا كده
جوازه سريعه
فين دبشك يا عروسه (دبش العروس =جهازها )
نروحو معاكي لبيت العريس
ام حسين باستفسار حقيقي : وش دبشه
يا ام امجد الدبش وش بيجيبه هنا (الدبش عند البدو =الغنم )
مهجه عرفت ان ام حسين تداخلت عندها الامور
قالت: الدبش يا ام حسين عندنا في الحجاز هو جهاز العروسه وواغراضها
وقبل ليلة الزواج نودي جهاز العروس بزفه لبيت العريس ونرتب اغراضها
حتى تدخل وكل شي مرتب وجاهز

ضحكت ام حسين وانا اقول وش بيجيب الدبش للعروسوالعريش
ام امجد بضحكه : الله يحزك يا وليه
وضحك المجلس على خفة دم الثنتين
هيا جلست جنب زهره وتتأمل زهره بحب
: ليتس تحنيتي
زهره : ماله داعي يكفي اللي
سونه البنات فيني

فكرت زهره بسرعه انها لازم تنبه
هيا ما تعلم احمد بعمرها
: هيا
هيا: هلا زهره
زهره: ابي منتس وعد
هيا : ابشري ياقلبي
زهره بهمس : احمد لا يعرف كم عمري تكفين
هيا سكتت ما تدري وش تقول
وبان في ملامحها ا لارتباك
زهره شدت على يدها
: تكفين هيا ولا تسألين ليش
هيا : الا بسأل ليش وش اللي صاير

زهره : هيا الله يخليس انتي اوعديني
"هيا وبقلبها يا عمري انتي ما تدرين اني فرطت له السالفه وعلمته وخلصت

زهره : خلاص وعد
هيا :طيب الشكوى لله

جت ام فيصل وقالت لزهره : فيصل يقول ان العريس يقول يله بتمشون
رجف قلب زهره
وتمسكت بهيا تعالي معي تكفين
هيا ضحكت : وين اجي معتس وزوجي وعيالي ينتظروني من اول
روحي معاه ترى احمد طيب لا يغرتس جموده وجديته

جابت جنان عباة زهره ولبستها بيد تراجف
وسلمن عليها الحريم ودعن لها
وطلعت لاحمد لقته واقف ينتظرها
اقبل عليها وهو مبتسم ولابس بشت
"خييير مصدق نفسه عريس
:السلام عليكم
رديت بهمس : وعليكم السلام
احمد : ها جاهزه اغراضتس
زهره : أي هي شنطه
ورحت للبيت ابي اخذها
دخل وراي للبيت وانا توجهت لغرفتي
مسكت الشنطه بشيلها حط يده على يدي
وانا سحبت يدي منفجعه من حركته
وابتعدت لاخر الغرفه
احمد بابتسامه عريضه : افى تشيلين الشنطه
وانا موجود
" قلبي يتراجف من مسكته ليدي
وشلوون يتجرأ شلوون
وقف عند الباب وقال : يله مشينا
حاولت اتماسك وجالت نظراتي في غرفتي
ودمعت عيني
هنا عرفت الامان
هنا عرفت الراحه
واليوم بترك ملاذي
طلعت لاحمد بعد ما قفلت الغرف والبيت
وركبت السياره معاه

متوجهين لبيت احمد
ـــــــــــــــــــــــــــــــــــــــــــ

في عشى ابو فيصل

حلف علي ابو فيصل إلا ألبس بشته
واكوون عريس حقيقي
اعجبني الشعور جربت اكون عريس مرتين
وفي كل مره ما كان هذا احساسي
كان داخلي شعور غريب
يمكن يكون ترقب وحماس
كنت متزوج عجوز الصباح
والحين متزوج شابه و بعز شبابها
للان ما عرفت عنها شي
إلا انها اصغر من توقعاتي
وان الكل يمدحها
خالد اليوم كلمني وكان فرحان لها اكثر مني
قالي : ما اوصيك على زهره ان جت
تشتكي انا اللي بوقف لك
قلت له : يارجال لا توصي بعيوني

خلص العشى وطلعت لي
وهالمره تأملتها زيين
معقول ما كان عندي نظر!!
تبسمت على غبائي
سلمت عليها وردت علي بهمس
وبعدها سألتها : جاهزه اغراضتس
قالت : شنطه وحده
وراحت تجيبها دخلت وراها لقيتها
بغرفتها بتشيل الشنطه
مديت يدي وحطيتها على يدها
اللي مثل القطنه
و بابتسامه عريضه : افى تشيلين الشنطه
وانا موجود
والمسكينه تروعت مني
وابعدت عني لأخر الغرفه
تبسمت وقلت لها : يله مشينا
وطلعت وخليتها

ولحقتني للسياره بعد دقايق
ومشينا متوجهين للبيت

ــــــــــــــــــــــــــــــــــــــــــ

النجمه من نصيب soool

توقعت عشى بمناسبة زواجهم وفي بيت ابو فيصل


قراءه ممتعه لكم وردود حلوه لي





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




بسم الله الرحمن الرحيم

الله يسعد اوقاتكم ويكللها بالهنا والسعاده







الجزء 31



من بعد ما طلعنا من البيت
وتوجهنا لبيت احمد وانا قلبي يتراجف
حسيت دقات قلبي كلن يسمعها

احمد وقف السياره فجأه
ما حسيت بالطريق ولا
انتبهت لشي غير ان احمد كان ساكت بس كل شوي يناظر علي


نزلنا وفتح الباب وقال
تفضلي الله يحييتس في بيتس
دخلت و انا اتراجف والخوووف من الجاي
والحياه معاه قدام عيوني
دخلت

مشى في الحوش وطلع درج المدخل
وفتح الباب الرئيسي وفتح الانوار
واناامشي وراه خطوه بخطوه
لاني مغطيه عيوني وما اشوف زين
وقف في الصاله ونزل الشنطه من يده
:الله يحييتس تو ما نور البيت
رديت بهدوء :البيت منور بأهله
وسكت انتظر منه يدلني على غرفتي
جلس على كنبه في الصاله
ونزل بشته وشماغه
وفك ازرار الياقه
وكل هذا وانا واقفه
انتظر منه يدلني على الغرفه
قال: ارتاحي اجلسي واشر على الصاله
قلت : شكرا ممكن تدلني على الغرفه حقتي بنام
ابتسم وقام واتجه صوبي ووقف قدامي
ما يفصلني عنه الا كم خطوه
ليه ما تكشفين ترى يجوز الحين انا محرمن لتس
"طارت عيوني
وش فيه انهبل لا يكون صدق انه عريس وانه في ليلة زواجه من عروسته الصغيره
قلت بسرعه : لاا خلني على راحتي
الله يرضى عليك ودلني على غرفتي تعبانه
برتاح * يا ولدي * وركزت عليها
عشان أأكد له ان اللي بيننا ام وولدها وعشان ما يحرج نفسه ويحرجني

ـــــــــــــــــــــــــــــــــــــ

ناظرت ملامحه ابي اشوف ردة فعله
كأني لمحة شبه ابتسامه
قال :طيب غرفة النوم فوق تفضلي من هنا
وشال الشنطه وطلع قبلي
وانا تابعه له ابي اوصل الغرفه بأي طريقه
وفعلا وصلنا غرفة اول ما فتحها
تضايقت
غرفة نوم اقل مايقال عنها فخمه
قلت بحرج : مافي غير هذي الغرفه !!
قال :ليش ؟
قلت :اكيد هذي غرفتك وماني حابه اطلعك منها
ناظر الغرفه وابتسم :هيا الله يسعدها جت اليوم وحطت كل اللي تشوفينه وانا اقولها مالي داعي
وهي تقول الا خليني افرح زهره
""طاح وجهي يا ويلي منتس. يا هيا
قلت له: انا ابي غرفه ثانيه انت اقعد بغرفتك
وشوف لي غرفه غيرها
قال :هذي غرفتس وانا جهزت لي غرفه تحت
خذي راحتس وان بغيتيني نادي علي بس
وانا اجيتس اركظ
رفعت عيني له بحده وقلت : ماراح احتاجك
الحمد لله اقدر اقوم بنفسي
تبسم وحسيته ابتسامه غير بريئه وقال
: مالتس غناة عني وانا اكييد ما استغني
لوبغيت شي بطلبه منتس
اشر لي على باب الحمام برى الغرفه
: هذا الحمام هنا والمطبخ تحت
وبكره ان شاء الله واريس باقي البيت
قلت : ان شاء الله والحين اسمح لي بنام
قال : طيب تصبحين على خير
ــــــــــــــــــــــــــــــــ
رديت بعجله ابيه يطلع ويفكني
:وانت من اهله
ياااااااه واخيرا طلع اوووف
وفسخت غطاي وعباتي بعد ما قفلت الباب بالمفتاح
وقفت قدام المرايه اشوف شكلي
انصعقت تخيلته شافني بذا الشكل
والله غير يهج
الكحل سايل على خدودي
وشعري لاصق على جوانب وجهي
والروج ملخبط
اول شي سويته ركظت للشنطه
وطلعت لي منها شرشف صلاه
وقميص واسع وكئيب
ومنشفتي
وبسرعه نزلت الفستان الابيض اللي خنقني
وحذفته برجلي

ولبست القميص بسرعه
وتلفلفت بشرشفي
وفتحت الباب بشويش اشوف اخاف انه قدامي
مالقيته غطيت وجهي بالشرشف زيين
وشلت منشفتي واغراضي وتوجهت للحمام
مرورا بصاله صغيره بينهم



بسم الله الرحمن الرحيم

قام على حيله وقال : وش فيتس
حطيت يدي على قلبي وقلت :ما فيني شي
بس. ما توقعت اشوفك. قدامي
ضحك ضحك من كل قلبه
وقال. بصوت ضاحك : لا توقعي تشوفيني كل شوي
وبعدين ليش مغطيه وجهتس
اكشفي عشان تشوفين زين
"لا حول ولا قوة الا بالله هذا وش جاه ماعنده الا اكشفي وجهتس
قرب اكثر و مد يده على مقدمة راسي
وخرت بسرعه وقلت
:وش تسوي
قال بهدوء :ابي اقول الدعاء
قلت له :أي دعاء
قال :اذا تزوج المسلم حط يده على ناصية زوجته ويقول هالدعاء اللهم انى أسألك خيرها وخير ماجبلتها عليه وأعوذ بك
من شرها ومن شر ما جبلتها عليه
وقرب وحط يده وقال الدعاء
وانا اتنافض والعرق مغطيني
محرررجه بيقول عني عجوز جاهله اكيييد
شيعرفها



رديت بحده ونرفزه : شف يا ولدي انا تراي كبر
امك وانت الله يجزاك بالخير اخذت اجري وتزوجتني عشان اللي صار
وابيك تعرف انه ما بيتغير شي لان
زواجنا بس عن الحلال والحرام.
ومثل ما قلت من قبل لي زو اج على ورق
حنا هالحين مثل الجيران

قال احمد : غطاتس عني ماله داعي

قلت. : إلا له داعي. ودخلت الحمام. وصفقت الباب في وجهه واكدت القفل مرتين


ــــــــــــــــــــــــــــــــ


مثل ما كنت متوقع بتتغطى عني
اصلا شي طبيعي انها تصد وتغطى
من بعد ما دخلنا وانا حاس ان يدي تاكلني
ابي اشيل عباتها واشوف هالزهره
بس الصبر زين
تساألني عن غرفتها ودليتها بكل برائه لغرفة نومي
اللي مرتبتها هيا
حسيتها انحرجت من شافت الغرفه
وطلبت غرفه ثانيه
عجزت امسك لساني من اني اتميلح عندها
قلت لها الغرفه تحت امرتس وان بغيتي شي نادي و اجيتس اركظ
ردت بجفاف متوقع: ماحتاجك اقدر اقوم بنفسي


طلعت من الغرفه ورحت جلست
مقدر اوصف حالتي
عايش لحظات حلوه حاس اني بكتشف هالانسانه
وفيني تحفز ابي اعرف كل شي كل شي
عيوني معلقه على باب الغرفه
اللي انفتح بحذر
طلت براسها برى الغرفه وكانت ملتفه بجلالها
تأكدت اني مو قدامها
طلعت من الغرفه وهي شايله ملابسها
ومقبله على الحمام اللي مقابلي
ولما شافتني شهقت من كل قلبها
: بسم الله الرحمن الرحيم

وقلت : وش فيتس

مسكينه شكلها خافت حاطه يدها على صدرها
وقالت: لا بس ما توقعت اشوفك هنا
ضحكت عليها مبسوط من شكلها : لا توقعي تشوفيني كل شوي
وبعدين ليش مغطيه وجهتس
اكشفي عشان تشوفين زين
وطرى في بالي دعاء لازم ينقال
قربت اكثر و مد يت يدي على مقدمة راسها
وخرت بسرعه وقا لت
:وش تسوي
قلت بهدوء :ابي اقول الدعاء
قالت : أي دعاء
قلته لها وانا حاط يدي على راسها وهي جتها الرجفه مسكينه من جد خايفه ومرعوبه
بعدها قلت لها


ردت علي برد متوقعه. اكيييد بترد كذا
يالله مسكت ظحكتي وحاولت اكون. جاد. عشان ما تحس. اني. كاشفها
بعد ما خلصت قلت لها انا زوجس مو اي احد
وغطاس عني ما يجوز
ردت بقوه : الا يجوز ودخلت الحمام وصكت الباب بقوه

انتظرتها بعد الحمام
طولت في الحمام
دقيت عليها الباب
قالت بصوت مكتوم :وش تبي
قلت لها : لا تنسين صلي ركعتين
ورحت وتركتها


تركتها وتذكرت هيا خليني اكلمها
ورفعت التلفون وردت علي بصوت ناعس
:. معليش هيا صحصحي معاي
انتبهي لا تعلمين زهره اني دريت بعمرها
قالت :ليش وش عندك
قلت لها اسمعي الكلام وتعرفين بعدين
قالت هيا :حتى هي موصيتني
ما اقولك عن عمرها الحقيقي
ضحكت وقلت: خلاص انا ابي احقق طلبها
وتراني ما دريت.
هيا قبل لا تقفل السماعه : بكره غداكم عندنا لا تنسى
قلت لها : ان شاء الله

وقفلت منها
تبين تلاعبيني يا زهره
بس انا اللي بلاعبس واجننس ونشوف
من اللي يعلن الهزيمه

ــــــــــــــــــــــــــــــــــــــــــــــ


:ناصر انت وراك مهيتن مرتك هناك؟
ليه ما تجي و تعيش عندك ومعاك !!
ناصر تغير لونه واحتاس مزاجه
:يمه انا تركت فريزا طلقتها
ام ناصر تفاجأت : ليييه وش اللي صار ؟؟
ناصر : ماصار الا كل خير
بس رفضت تجي تعيش معي هنا
وانا خيرتها بيني وبين العيشه هناك
اختارت العيشه هناك
ام ناصر بهدوء: خير خير
لا تزعل نفسك لو انها حريصتن عليك
وعلى رضاك كان لحقتك وين ما كنت
والحمد لله اللي افتكينا منها
صحيح اني ما شفت منها الا كل خير
بس ما حبيتها
واعذرني يا ولدي على صراحتي
بس تراها ما تسوى ظفر شريفه عندي
ناصر التفت لأمه :انتي يمه تقولين عن شريفه ذا الكلام
ام ناصر: يا ولدي شريفه تغيرت ماهي اللي من اول شايفتن نفسها هالحين تدور رضاي وراحتي
ناصر باستنكار : وين ما شفت هالتغير اللي تقولين
ام ناصر : اكيد انك ما بتشوفه وانت ما انت معانا لا عقلك ولا قلبك
ناصر : يمه والله معاكم وخلاص ماعاد للي راح رجعه

ــــــــــــــــــــــ
منسدح على سريري عجزت انام
غيرت مكاني وفراشي
والتفكير فيها ما خلاني انام
خبطت راسي بخفه
"يا اعمى هالزول قدامك طول الوقت وتقول عجوز
لا والله انا الشايب المخرف اللي توني الاحظ
والاصوتها تغرد تغريد

شميت ريحة فاقدها من زمان في بيتي
الله ريحة قهوه !!

قمت وفتحت الباب وتوجهت للمطبخ
لقيتها واقفه بشرشفها الاحمر ومعطيتني ظهرها
بغيت اتهور واسحب هالحاجز
شفقان على شوفة وجهها
بس احترمت نفسي وتنحنحت انبهها على وجودي


تنبهت علي ونزلت شرشفها على وجهها
والتفتت لي
قالت بحرج :قمت اصلي وقلت اسوي قهوة
تعودت اسويها لابو ناصر الله يرحمه عقب الصلاه
سندت ظهري على باب المطبخ وانا اتابع حركتها
واضح انها مرتبكه
صبت القهوه في الدله وحطت فنجالين وصحن تمر


قلت بغباء : منين جبتي القهوه والتمر
قالت : لقيتها هنا يعني منين بجيبها
قلت بغباء اكبر : لا جد لايكون جايبه عزبة القهوه معاتس
قالت بنرفزه واضحه : اقولك لقيت كل شي هنا


خبطت على راسي وقعدت اضحك
: اوووه والله اني رايحن فيها
ههههههههه
وقفت هي وشكلها تناظر فيني ومتعجبه
وما علقت
انحرجت منها وفلت ابرر: نسيت البارح هيا جت وملت البيت من كل شي
وتوجهت للثلاجه جنبها وفتحتها
وشفتها عمرانه بما لذ وطاب
ناظرت فيها لقيت اني حشرتها
بين باب الثلاجه وزايه الدولاب
وقلت لها انتي للحين بشرشفتس
قلت لتس تراه يجوز
قالت بصوت مرتعش. : ما تعودت اكشف خليني براحتي
قلت استهبل عليها: كنتي تغطين بعد عن خالي الله يرحمه والا بس انا
سكتت وبعدين قالت :لو سمحت وخر
ابي اروح غرفتي
سكرت باب الثلاجه وقربت منها قربت بالحيل
وهي رجعت وراها بس ردها الدولاب
مديت يدي جنبها وتناولت صينية القهوه
واخذتها وطلعت
وعند باب المطبخ قلت لها
:تعالي خلينا نتقهوى ورحت للصاله
وجلست على الارض وسندت ظهري للكنب

شفتها مقبله وتبي تطلع فوق
قلت لها :تعالي خليني اقهويتس
قالت : لا انت تقهوى وانا بعدين اتقهوى
قلت: والله ما تطب فمي
ان كان ما جيتي جنبي وتقهويتي
جت وهي تمشي بحيا وتردد
وجلست على طرف
خبطت على الارض جنبي قلت لها:
تعالي جنبي هنا والا انا جيت جنبتس
قامت وجلست قريب مني وطبعا الشرشف الاحمر مغطيها بالكامل حتى يدينها
صبيت لها فنجال ومديته لها وانتظرت ابي اشوف يدها و يوم تتناوله مني
قالت :حطه بالارض
"بغييت ابخها ضحكه والله اني من جد رايحن فيها
حسيت بالكسحه
نزلت الفنجال بالارض
وتناولت فنجالي اتقهوى وعيني على فنجالها
ابي اشوف شلون بتاخذه
قطع علينا صوت الجرس
قمت اشوف من على الباب.
لقيته الهندي اللي يغسل سيارتي يبي راتبه
الله يقطعك يا ارشد ما لقيت تجي الا هالحين
رجعت لقيت زهره شاربه فنجالها
جيت وجلست وتناولت فنجالها وصبيت لها
ومديته وقلت : تفضلي
قالت: زاد فضلك ومدت يدها من تحت الشرشف
وتناولت مني الفنجال
تلامست اطراف الاصابع
مجرد لمسه
سحبت يدها بقوه وانا تركت الفنجال وانتثر بالارض
قلت : بسم الله عليتس عسى ما احرقتس
قالت بربكه : لا انكب بالارض
قلت : انكب الشر
قامت هي بسرعه
قلت لها وين رايحه
قالت : بمسحه عشان ما يبقع بالزوليه

"زعلان من نفسي لاخر حد
كأني اول مره اتزوج وكأني اول مره اشوف مره
لازم اثقل شكلي انا الي باستسلم و اعلن الهزيمه
قمت ورحت للمطبخ ولقيتها تدور بالا دراج
قلت لها : انا ما نمت زين البارح ابدخل انام واذا ما قمت لصلاة الظهر دقي علي الباب
قالت : ان شاء الله
قلت لها قبل لا اطلع من المطبخ
: ترى غدانا في بيت هيا
قالت : طيب
وطلعت وتوجهت لغرفتي الجديده وحطيت راسي ونمت وحاولت ما افكر بالانسانه اللي برى
ــــــــــــــــــــــــــــــــــــــــ
نمت نوم متقطع قبل الفجر بشوي قمت وتوضيت وصليت ركعتين وطلبت من الله انه يطمني ويريح بالي فيني خوف وقلق من ايامي الجايه
واحمد حركاته البارح غريبه
احمد غثيث وجامد على عكس احمد اللي البارح كان يحاول يكون لطيف وكلامه
واسلوبه احسه متغير

اذن الفجر وصليت واشتهيت فنجال قهوه
وتذكرت القهوه الصباحيه اللي لازم ابو ناصر لارجع من المسجد يلقاها واللي ادمنتها معاه
اخذت شرشفي وغطيت نفسي فيه وفتحت الباب بهدووء حاولت ما اطلع صوت البيت كان فاضي
نزلت الدرج وتوجهت للمطبخ اللي كانت انواره مفتوحه
يا سلااام وش هالمطبخ الزين مطبخ
ابيض بكحلي والارضيه رمادي فاتح و فوق
المغسله شباك كبير بقزاز معشق
فتحت الدواليب ولقيت اغراض القهوة وحطيتها على الغاز وبديت أجهز الصينيه والتمر
حسيت لثانيه ان في احد معاي في المطبخ وفعلا سمعت احمد يتنحنح
غطيت وجهي بالشرشف
والتفت له شفته واقف ومسند ظهر للباب
واقف بكسل وكان لابس ثوب بيت كحلي
باكمام قصيره و شعره منكوش
مو مرره لانه ناعم
صديت عنه وكملت قهوتي
فاجأني بسؤال عجيب
قالي منين جبتي القهوه؟؟
قلت له: لقيتها بالدولاب
رد ورجع يسأل بغرابه حسيته يتمسخر مني
لا جد منين جبتيها لا يكون جايبه عزبة قهوة معتس
قهرني ورديت عليه بقوه وانا صاكه اسناني ودي انفجر فيه
:قلت لك لقيتها هنا
بعدين قعد يضحك
"مره ما عجبني الموقف
وش فيه ذا صاحي ياربي عسى ما يكون فيه حاله نفسيه
قال: لا والله اللي رايح فيها
ووكمل بعد ما حاول يمسك ضحكته
: معليش نسيت ان هيا البارح ملت البيت وجى وفتح الثلاجه ونزل راسه يشوف الاغراض اللي داخلها
وانا كنت محشوره بين الدولاب وباب الثلاجه
انفجعت لمن رفع راسه وقام يناظرني
قال :انتي للحيين متغطيه ؟؟
قلنا لتس ترى يجوز تكشفين!!
" لا حول ولا قوة الا باللهترى طفشني بهالسيره
: قلت لك خلني براحتي ما تعودت اكشف وجهي
ومن خوفي منه ومن حركاه البايخه قلت له وان صوتي يتراجف مع اني حاولت يكون هادي وفيه قوه : ممكن توخر
صك باب الثلاجه وقرب عساه اللي ماني بقايله
والله حسيت ان نفسي توقف
من الخوف
وهو اللي ما يستحي ولا ينتخي مد يده وانا غمضت عيوني اقوى شي
خفت يسحب شرشفي
تمسكت فيه بقوه
سمعته من عند باب المطبخ يقول تعالي نتقهوى بالصاله

بس طلعت من الصاله حاولت اهج على غرفتي

لكن نادني ولو ما لبيت له طلبه اكييد بيفكر وش هالعجوز اللي ما تقهوى مع ولدها
وجلست وقهواني وانا ما كنت ناويه اتقهوى بس
بعد ما قام يشوف من عند الباب
اخذت الفنجال وشربته مره وحده ونزلت الفنجال
رجع هو وصب لي فنجال ثاني
وغلطت يوم مد يت يدي من دون الشرشف
واخذت منه وتلامست الاصابع لمسه خفيفه
ارتبكت سحبت يدي وهو ترك الفنجال وانكب

قال بصوت مهتم :عسى ما انكب عليتس
قلت وانا قايمه: لا انكب على الزوليه
قالي: وين رايحه
رديت عليه وانا مسرعه للمطبخ بمسح الي انكب لا يبقع بالزوليه

وهجيت للمطبخ
دخلت المطبخ وانا الهث
حطيت يدي على وجهي

من لمسه ارتبكتي يا زهره انتبهي انتبهي





ـــــــــــــــــــــــــــــــــ
عمتي دحينا ميتى حنعمل سابع حمزه
ام امجد : والله يا بنتي زي ما تحبو بس قبل
ما تطلعي من الاربعين دحينا غلقتي تلات اسابيع
وطلعت ام امجد صوت من فمها اسف وتحسر على ايام زمان
: الله يرحم ايام زمان
كان السابع زيه زي الفرح
ويتجهزلو من بدري والحامل من قبل
لا تولد تكون مجهزه لعقيقة ولدها او بنتها

افتكر كانو يعملو طراحة الصغير
وفراش الام ويكون ملبس بالساتان الابيض
مطرز بكشكش ويلعقو فيه
ترتر وخرز وحاجات كدا صغيره
كانوا يفصلوا للنونو بخنق و يلبسوه عصابة مكتوب عليها ماشاء الله
و في حاجة اسمها غازية ... زي الجنيهات أو القروش بس أرق شوية .
.. كانت من دهب ... و الناس المقتدرة كانت تحطها على البخنق
... كم حبة أربعة و لا أقل على قدالاستطاعة.


وكانو الستات الكبار يعملو الططلي(الكاسترد)
ويصبوها في الزبادي وناكلها حاره
ونلحس اللي باقي في القدر
قد ايش كانت طعمه ولذيذه
وكانت الدايه هي اللي بتقوم بالولاده
وهي اللي يتدور بالنونو وتغني لو رحماني
والبزوره يدورو حوالينو بالشموع

كانت تنشد و البزورة معاها ... أشياء زي:

يارب يا رحماني ... بارك لنا فىالغلامي
يارب البرية ... بارك لنا فى البنية
و البزورة يقولوا بعدها:
ياداية هرى هرى ... يا داية عين العري
يا داية محلى مشيتك ... يا داية منديلكفل
يا داية يا ست الناس ... يا فضة والناس نحاس.

يا دايا هري هري يا دايابيت العري
يادايا محلا مشيتك يا دايا إنتي وبزراتك
يادايا يا ست الكل يادايامنديلك فل
يا دايا هشي هشي يا دايا بطنك تمشي
يا دايا طلي في السما يا داياعساكي العمى
ياديا اركبي البابور يادايا طلي في الناظور
ياديا ابو شيبكيادايا والمشط في جيبك
والعيال يردود : ياديا هري هري.
موهجه ضحكت : ههههه
الله يا عمتي ايام زمان كل شي فيه طعمو غير
انا افتكر الشموع درت فيها في سابع اخويا
ان شاء الله حنعمل سابع ونعزم الحبايب
ونعلمهم على عادتنا الحجازيه الاصيله
ام امجد : طيب يا ستي نعمل سابع (رحماني) ومسكت حمزه وباسته بمحبه
: عشان ربنا يبارك لنا في الغلامي

ــــــــــــــــــــــــ

ضحى اليوم الثاني من زواج احمد وزهره

والله يا ام حسين ان شرها زايد بس. تظرب بهالبزران
الظاهر معها نفسيه
ام حسين يا كافي هالحرمه ما تنهد الله يهدها
قامت ام حسين وتغطت بتروح بيتها
شافت هدى واقفه جت وقفت عندها
ما باركتي لاخوتس تراه تزوج
هدى انصعقت ما قدرت تنطق
كملت عليها ام حسين : تدرين من تزوج

ناظرتها هدى بغل وحقد
كملت عليها ام حسين وهي مبتسمه والشقاوة تنط من عيونها نط : تزوج زهره
ومسكت ام حسين الباب
وهجت من قدام طوفان غضب هدى
اللي تفجر حست بالقهر
تمنت لزهره الموت ذيك اللحظه
وحلفت ما تخليها في حالها الا تبرد قهرها منها

ـــــــــــــــــــــــــــــــــــ
من بعد مواقف احمد الغريبه معاي اليوم الصباح
حسيت اعصابي مشدوده
واني لازم انتبه من احمد اكثر

شكل هيا معلمته عن عمري
والله حركاته ماهي حركاته معي قبل الزواج
ولاهو ممكن يتعامل مع وحده كبر امه بذا الطريقه !!

انسدحت اتفكر بحالي وحاله
بعدها مليت قلت اتجهز احسن لغدى هيا

وقبل الصلاه بنص ساعه دق علي الباب
وقال يله ان كانتس جاهزه انزلي انا بالسياره
بنروح لهيا هالحين
ونصلي الظهر عندهم
نزلت لقيته بالسياره وكان هادي
سلمت وعم السكون والهدوء ما نطقنا ولا بحرف
بيت هيا على بعد شارعين
وصلنا ودخلنا استقبلتني هيا بفرحه كبيره وسلمت علي بحراره وضمتني وقالت : الف مبرووك يا قلبي مبرووك
ومن بعدي استلمت اخوها ووضمته بحب وباركت له وهو حب راسها وقال : زوجس وينه
قالت : بالمجلس ومعاه اخوانه والعيال
قال : انا رايح عندهم يالله اشوفكن بعدين

ودخلتني هيا بيتها ومن فرحتها فيني
ما تدري وش تسوي ودها تطير فيني
جلسنا في الصاله وعباتي طبعا علي وغطاي مرفوع بس مستعده انزله باي وقت لو دخل علينا احمد
بس هو ما دخل علينا الا قريب العصر وكان معاه واحد من عيال هيا والكبار وطبيعي اني اكون متغطيه
وبعدها جلس شوي مع اخته قبل لا اطلع رايحين
همست لي هيا بأذني

تراه يدري




ــــــــــــــــــــــــــــــــــــــــــــــــ

طلعت من عند امي متضايق
اكييد الحين بتنكد علي وانا راايق وما ابي اتنكد نفسي ادخل عليها والقى هدى اللي سحرتني بصوتها وعيونها
نفسي اشوف ذاك الدلع والتغلي
من اخذتها ما شفت إلا البوز والصوت العالي
وقلة الادب
اتمنى انها ما تحدني اضربها
هالحين اكيد انها شابه ضو من القهر
اخوها وتزوج من دون ما يعبرها ويعلمها

اكييد زعلانه

دخلت الغرفه وانا متوقع الشر كله
لكني تفاجأت بالعكس
هدى جالسه بأبهى حله عرووس
غايه في الجمال والرووج الاحمر لعب بقلبي

جت جنبي وقربت ومسكت يدي
وقالت: صياااح
قلت لها: لبيه
قالت : تبي عشا
قلت وانا مفهي : ابي السم الهاري دامه من يديتس
ضحكت بدلع وقالت : تفضل
وجلستني على سفرة نواشف جبن وزيتون ومربى
" بقلبي هذا عشى !!!!
بس مقبوله منتس كنه خروف محشي
قدمت لي الخبز: تفضل
مديت يدي الا الخبز بااارد
سكت أي شي منتس يا هدى على قلبي عسل
اكلنا وانا طاير بالسما ماني مصدق من تزوجنا
هذي اول مره هدى تعامل معي كأنثى
جالس ومبسوط من التغيير
الى ان قالت: ابي ازور اخوي ابارك له


ــــــــــــــــــــــــــــــــ

قراءه ممتعه لكم وردود حلوه لي

حابه اقدم شكر وعرفان للاخت العزيزه
شجرة الحور
اختنا المكاويه عرفتنا على عادة السابع او الرحماني
كل الشكر لس يا حور وربي يحفظ لس غواليس

نجمه لأمنا زارا ام النجمات تستاهل
هي اول من قال ان زهره بتتغطى عن احمد




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


بسم الله الرحمن الرحيم

ربي يمسيكم ويصبحكم بالرضا والسرور

ادري اليوم تأخرت عليكم لكن والله
مشغوله الله لا يشغلنا الا بطاعته

مشرفات قصص من وحي الاعضاء مشكورات والله يفرحكن مثل ما فرحتني اليوم طعمه غير وانتم السبب
شكرا بعدد الحروف بقسمكم واكثر

حابه اتكلم عن طول الاجزاء

ادري انها قصيره لكن مليانه احداث وفيها حركه
ممكن اطول لكم بالاجزاء
واهذر عليكم صفحات طويله
لكن في النهايه خلاصتها صفحتين
وانا احب الزبده ما احب التفاصيل
اللي ما تزيد القصه يمكن تنقصها

في نجمه لقارئه ظريفه في اخر الجزء نشوف من هي وليش استحقت نجمه

اهدي هذا الجزء لمشرفاتنا العسولات
وشكرا مرررره ثانيه




الجزء الثاني والثلاثين

ــــــــــــــــــــــــــــــــــــ


هذي هدى للحين ما عرفتني زين
لايمكن تضحك علي
بهالهراديس اللي لابستها
وهالاحمر اللي لاطختن فيه زقمها
تبي تلعب بي الغبيه
ماهو انا اللي تفر راسي مره
قلت : ايي تبين تروحين لاخوتس
وتراكيت وانا امد رجولي
كملت : والله حسب رضاي عليتس
ان شفت منتس المعامله الزينه
والاخلاق الحسنه والذرابه ابشري
بمن يوديس على ظهره
بس ان استمريتي على ما كنتي عليه
لا و ألف لا
هدى بتمسكن :صياح انت عارف وشلون
تزوجتني بالغصب وعشان كذا
ما جيتك بالساهل و الا انت عارف
لو كانت الظروف احسن كان جيت
وخطبتني وانا اوافق عليك من طيب خاطر
وعيشتك فوق السحاب
بس الا الغصب ما ترضاه نفسي
والحين وش قلت توديني لاخوي
صياح وباصرار اكبر : وريني اللي يسرني
وانا اوريتس اللي يسرتس
زفرت هدى من كل قلبها. :اووووف
لازم ارووح افك اخوي من عجوز ابليس
اللي تزوجها
ضحك صياح ببلاده :منهي عجوز النار لا يكون زهره
اجل انتي وش !!!
انا سامعن انها صغيره
وحلو ة وزاد وغطى وورثت كل حلال خالتس
يقولوون خالتس كان مدكن وعنده
من الملايين و الاملاك
يا كبر حظه اخوتس يومه اخذها

هدى بحقد وغل وشوية مسكنه
: حسبي الله عليها لعبت على خالي
والكلبه شكلها كانت ترسم على اخوي
عاد احمد جمال وشباب ورجوله
وفوق هذا كله وظيفه محترمه
صيااح حس ان مودها تغير
وانها بترجع تنكد عليه
:انا بنام همزي رجولي
وهمزي زين عشان افكر زين حتى انا
هدى كارهه قامت تهمز وحاسه بالقهر منه
وودها تذبحه بس لها حاجه وتبي توصل لها
صارت تهمز رجول صياح بكل قوتها
وهي تتخيل انها تفغص زهره وتعورها
صيااح رفسها برجله وجع يوجعتس
وش ذا تهميز والا تقطيع اذلفي لا بركتن فيتس

ــــــــــــــــــــــــــــــــــــــ


رجعنا للبيت وانا اغلي من القهر
اثره داري ويبي يتسلى فيني

وقفت السياره واناظر
الا حنا واقفين عند صيدليه
نزل وغاب دقايق ورجع معاه كيس صغير
وشغل السياره وتوجهنا للبيت
نزلت وهو لحقني فتح الباب
وانا بسرعه توجهت لغرفتي فووق
وقفلت الباب على نفسي
كنت متوقعه انه ييجي
بيدق الباب بيكلمني لكن ولا شي صار
اذن المغرب

واذن العشا


وهو ماله حس

بعد ما صليت العشا نزلت تحت
وانا خايفه البيت مظلم مافيه نور
نزلت وقعدت ادور منين افتح الاضاءه
وكنت اتلمس الجدران
ولما فتحت الانوار انفجعت لقيته قدامي
وبسرعه غطيت وجهي
بس الحمد لله كان نايم
بملابسه وشماغه على عيونه
شكله تعبااان
لقيت جنبه العلاج وكاسة مي
خليته نايم ودخلت المطبخ
سويتلي ابريق شاهي
وسندويشه صغيره
وجلست في المطبخ اشرب شاي
وافكر كيف اتعامل معاه
وقررت اني استمر على وضعي
واشوف هو وش بيسوي
لا يمكن انا اللي اقوله تراني
دريت انك دريت اني اصغر منك
ناظرت الساعه لقيتها الساعه عشر
والله ما حسيت بالوقت كل ذا راح وانا افكر
نظفت حوسة المطبخ وطلعت
مريت من الصاله ابي اطلع فوق
الا هو جالس وماسك راسه بيدينه الثنتين
ولما حس علي رفع عيونه لي
وقال: كم الساعه
قلت له :عشر وربع
احمد : اعوذ بالله كل هالوقت نمت
ليه ما صحيتيني اقوم للصلاه

سكت بعدين قلت : انت ما قلت لي
قام وتوجه للحمام يتوضأ
:ما عليس امر سوي لي قهوه
زي حقت الصبح راسي بينفجر
ويمكن مع القهوة يتعد ل
قلت : بسوي لك نسكافه احسن لك
وخذ معاها حبة بندول
نزل اكمامه وتوجه للقبله
وقال : طيب اصلي وبعدين جيبيها
رحت للمطبخ وسويت له نسكافه
وحطيتها على طاوله في الصاله وطلعت لغرفتي
وقفلت الباب رميت الشرشف بطول يدي
وتنفست بعمق
وه وش هالخنقه
انسدحت ابي انام
بس النوم جافاني
لو في كتاب اقراه
واتذكر ان في الصاله ارفف فيها كتب
والبس شرشفي واطلع من الغرفه
واروووح للصاله مسرعه اخاف يجي وانا برى
واررروح للرف واكشف وجهي واتأمل الكتب
عناوييين محدده وكلها تاريخيه ودينيه
والقى كتاب من زمان اسمع عنه
وكان ودي اقراه

واخذه وركظ على الغرفه كني سارقته
ومن سرعتي ما اشووف
وانا متغمغمه بالشرشف واصدم
باللي كنت خايفه منه
وطااح الكتاب على الأرض وانا صرت محجوزه بين ايدينه


ـــــــــــــــــــــــــــــــــــــــــــــــــ
من الظهر وانا مصدع وصداعي
زاد من بعد الغدا
مريت الصيدليه واخذت مسكن.
ابي ارتاح وانام عشان امخ مخ لزهره
واشووف لمتى هالتمثليه السامجه
وصلنا وهي راحت لغرفتها وانا نمت في الصاله بعد ما اخذت المسكن
كانت نومتي شينه الكنب. كسر ظهري
و شماغي كان خانقني وراسي ينبض بالوجع
سمعت حركه بالمطبخ وبعد دقايق
شفتها طالعه رايحه فوق
سألتها عن الوقت وتضايقت
فاتني المغرب والعشا
طلبت منها قهوه
وهي بكل اهتمام عرضت تسوي نسكافه
وانا قمت اصلي بعد الصلاه لقيت النسكافه
جنبي وهي مالها اثر
بديت اصح صح والليل توه بأوله وانا زهقان
دق تلفون البيت
ورفعت السماعه كان واحد من زملائي
يقول لازم اداو م السبت
وفي شغله لازم اسلمها لهم
قلت له: خير جاي ان شاء الله
وطلعت فووق ابي اخذ اغراض من مكتبي
وفجأه شفت الصاروخ البشري مقبل علي
صدمت فيني بقوه ولميتها بيديني
قلت بضحكه : عسى ماشر
وانا لازلت حاضنها
انتفضت ودفتني بقوووه : بعد عني
توجهت لغرفتها ركظ وصكت الباب بقوه
وانا كني في حلم جميل
لميتها على صدري ثواني
وريحتها احسسسها علقت في مخي

كملت مشي للمكتب تعثر ت بالكتاب
شلته وناظرت على باب غرفتها وتبسمت
تحبين القراءه
حلووو يعني منتي تافهه
واتجهت للغرفه ودقيت الباب
ردت والباب مسكر وبحده : نعم وش تبي
قلت لها: افتحي الباب لحظه
قالت بحده اكبر : ليييه ان شاء الله
قلت لها وانا ابتسامتي ملي وجهي
:خذي مني اللي طاح منتس
ردت قالت: شكرا ما ابيه خله لك
تبسمت على ردة فعلها
وقلت لها : شوفيه عند الباب
متى مافتحتي الباب بتلقينه
نزلت الكتاب وتوجهت لمكتبي
واخذت الغرض ونزلت

ــــــــــــــــــــــــــــــــــــ

:شو مابدك تروحي اليوم كماان
:لا اخده اجازه لمدة اسبوعين
كترانه اجازاتك شو ياللي صاير لك
"دمعت عيني وحسيت بالحنين. ألو
لكن هو اكييد ولا يمكن بدو يحن الي
"محموود شبنا فريزا ما خلصنا
انتي ياللي طلبتي الطلاق
وكان عندك فرصه تتراجعي
فريزا :اي كان عندي وما بدي ارجع لو
لو شو ماصار
خلاص بليز محمود بلييز
لا تفتح معي هادي السيره بنوب
وازا سمحت بدي
نااام اتركني هلاآ
طلع محمود من الغرفه وخرج لعمله
ومررت لحظات الذكرى على فريزا
:ناصر حبيبي ما تزعل مني
ما بقدر ارجع معك انا حياتي
وشغلي كلو هوون
صعب اترك شغلي اللي بحبو وارجع معك
وكمان اقعد بالبيت
ناصر: وانا صعب اترك زوجتي هنا
وارجع السعوديه واخليك وراي
انا ما اقدر اجي
دايم ابيكي جنبي وحوالي
ابي لا اشتقت لك اركب سيارتي واوصلك
ابي اعرفك على اهلي
ابي تعيشين معي في ديرتي.

فريزا :وازا قلت لك ما بقدر
ناصر بعصبيه :كيف ما تقدرين
فريزا بهدووء شديد: انا مستحيل روح معك
انا هلاء بديت بعلاج الي
بدي. احمل ناظرها ناصر
:تتعالجين من دون شوري
ولا مره جبتي هذي السيره
وبعدين انا ما ابي اطفال
انا ابيتس انتي
وخلي هالامور على ربنا اذا أراد بيرزقنا دون علاج وخرابيط
: لا يا ناصر انا بدي اولاد وبدي كمل علاجي
هون
ناصر بعصبيه :وانا قلت لا
فريزا : مو على كيفك يا ظالم انت عندك ولاد
وانا انا بدي حس بالامومه
بدي حدن يشيليني في كبرتي
ناصر يحاول يهديها : اولادي اولادك
فريزا :هه ولادك خالد مثلا اللي ما بيطيقني
والا العنود اللي اكييد بتكون في صف خالد وصف امها
انا بدي. اولاد وما بدي اترك وظيفتي ومن هون ما بمشي
ناصر بجمود: هذا اخر كلام عندك
فريزا :اي وما عندي غيرو
ناصر: عندك خيارين انا وتجين معاي
او تقعدين هنا بدو ني للابد
شهقت فريزا وحطت يدها على فمها وقالت
:هيك بكل سهوله انت هيك كأنك تخيرني
بين الحياة والموت
وانا هونيك بموت معك
انا بدي عيش هووون
ناصر بصدمه : خلاص عيشي
هووون بس لوحدك انا ماشي

وقبل لا يطلع ناظرها نظره اخيره وقال
انتي طالق

بكيييت بعدك يا ناصر لكن لايمكن
ارجع لك حياتي هووون ولكن مش معك مش معك


ــــــــــــــــــــــــــــــــــــــــــــــــــ ــــ
يمه ابي اروح العصر بيت عمي
واقعد هناك كم يوم
البارح كلمت خالد وكأنه تضايق
اني ما مريت بيت اهله

ام فيصل بشرهه على سلمى : انا قايلتن لتس روحي اجبري
بخاطرهم يومين وارجعي عندنا
سلمى :يمه لا تلوميني والله ما شبعت منكم
ام فيصل بضحكه : ولا راح تشبعين وحنا بعد ما نشبع منتس بس خلاص انتي الحين ملزومه بحموله لازم تضبطين امورتس معاهم
سلمى: تدرين يمه والله اني خايفه
موت من ام خالد
احسها ما تحبني ودايم رسميه معي
ام فيصل: وانتي بعد صيري رسميه معاها
وقدريها بس لا تقللين من احترامتس
لها هي للحين ما عرفت منهي سلمى
وريها طيب معدنتس وزين تربيتتس

سلمى : ابشري يمه

:يمه خالد يقول دقي على امي
واطلبي السو اق
ام فيصل : لا لا تدقين ابوتس يوديتس
والا فيصل مانبي لحد كلمة علينا
انتي اجهزي واشوف فيصل يوديتس العصر

ـــــــــــــــــــــــــــــــــــــ
قمت ومزاجي متعكر
لي يومين في غرفتي اطلع بس للضروره
واحمد عجز وهو يحاول فيني يبي
اطلع واجلس معاه والا اتكلم
وانا كل مره اصده ما يفهم او مايبي يفهم
من بعد ما صدمت فيه ذيك الليله
وانا اتجنب اكون معاه في مكان واحد
احس مالي وجه والله اعلم
وش فكر فيني ذيك اللحظه
جاني البا رح ودق الباب
وطنشته اخر شي قال وهو معصب بكره
عندي دوام وما را ح اجي الا العصر
انتظر مني ارد لكني سفهته
صحيت الساعه سبعه وانا متملله
اتصلت على هيا
هيا :تكفييين تعالي طفشاانه بتطق روحي
هيا : سلامتس ابشري بس ماهو هالحيين
بعد ساعتين خلاص
قفلت منها وجلست افكر
وش اسوي على ما تجي فكرت
اخذ حمام مرتب

تروشت وماقصرت بعمري حمام مكلف

ولبست قميص وردي وعليه رسمه طفوليه
كت ولنص الساق اهدتني اياه موهجه
لفيت شعري بالمنشفه
واخذت شرشفي ونزلت
وتاكدت ان أحمد ماهو فيه

فرصه استكشف البيت اول شي غرفته
خفت يكون ما راح وجالس بغرفته
بس لقيتها فاضيه
غرفه متوسطه الحجم عاديه جدا
ما فيها الا سرير و دولاب صغير
و مفروشه موكيت بني كئيب

طلعت للمطبخ وجهزت قهوتي وجهزت بخور
و بخرت وعطرت شعري عشان تثبت ربحة العطر والبخور
و خذت المبخره ولفيت البيت وبخرته
فكرت اجلس انا وهيا
بالحوش الجو هذي الايام حلو
وطلعت للحوش وتوني انتبه له حوش مرتب
وفيه داير ما يدور احواض زرع وورد
وصبار وانواع ثانيه ما عرفتها
جلست جنب حو ض الورد وفكيت شعري
وخليت الهوا يلعب فيه
كانت نسمات الصباح منعشه
تذكرت حوش بيتي وجلساتي الصباح
مع ابو ناصر الله يرحمه
والنخله اكييد فاقدتني وانا بعد فاقدتها مرره
وفاقده ابو ناصر اكثر فاقده حنانه وامانه
قطع علي تفكيري الباب
توجهت بسرعه وفتحت لهيا
لمن فتحت كانت اكبر صدمه لي
دخلت وهي شرها يتطاير من عيونها
وفحت مثل الحيه : اخذتيه وضحكتي عليه يالساحره
لفيتي عليه !!
وعطتني كف فاجأتني فيه
انا كنت مصعوقه
هذ ي هدى ر جعت تبث سمها في حياتي
وقفت لها بقوه وقلت: برى بيتي يتعذرس أ طلعي برى

هدى ترغي وتزبد : انا تطرديني يالكلبه
ياام الرجال انا قايله وش تبي اخذت الشايب اثرس راسمتن
على ولد اخته
الله ينتقم منتس
دفيتها عني : هدى والله ما صدقتي
خالتس ما يسواه احد عندي
واخوتس هو اللي ركظ وراي واخذني
انقهرت هدى وزادت شراسه
ومسكت زهره وظربتها ظرب متوحش
ومسكتها مع شعرها وصارت مسيطره على زهره الرقيقه اللي ما تقدر
تجاري حقد هدى وغلها
قطعت شعر زهره
وزهره تصرخ وتبكي وتحاول ترد عن نفسها
فكيني يا زفته فكيني ياللي ما تخافين الله
مخشتها هدي في يدينها
وووجهها وقطعت شعرها وزهره
مستمره ومستميته تبي تدافع
ماهي قادره على غضب هدى
وفجأه حست زهره بنفسها تطيير
وكان شعرها مغطي وجهها وايدينها
. وقميصها مقطوع كتفها ونص صدرها
ما يغطيهم غير شعرها
حست باحد يضمها بيده واليد الثانيه
دف فيها هدى عنه
:انتي انجنيتي
وش اللي جايبتس هنا
هدى بنفس مقطوع : جايه اكشف هالوصخه قدامك
احمد يجز على اسنانه : اقطعي واخسي
ما اسمح لتس
هدى طارت عيونها ما توقعت رده بيكون كذا
:احمد اسمعني بنت الكلب اللي تحامي لها
محد يعرفها مثلي تراها !!!! ساحره
شهقت زهره وقالت بصوت مذبوح حررام
:عليتس خافي ربتس
الله لايوفقس
هدى بقواة عين وبجاحه : الهع لا يوفقس أنتي سحاره
يا خطافة الرجال يالحراميه
سكتت هدى بكف قوي من احمد: انا قلت اص اسكتي فضحتينا الله ياخذس
و ما اسمح لتس تغلطين على حرمتي
بنص كلمه
وبعدين وش اللي جابتس هنا
و أنا قايل لتس لا اشوفتس ولا اعرفتس
انسي ان لتس اخو وبيتي يتعذرتس
هدي بصراخ :وليييه وليييه كل هذا
عشان هاللي معاك
انا قلت ساحرتك وما عليك ملام فرت راسك جعلها للموت

بس والله ما اخليها تتهنى
وان ادعي عليها ليل ونهار
احمد ترك زهره ودفها :اطلعي برى ولا عااد اشوفتس
وان شفتتس لاحش رجولتس حش برى

فتح الباب ولقى هيا في وجهه
هيا : بفزع وش فيه علامكم اصواتكم
للشارع واصله
هدى ببكى وهوالة : اخونا عزوتنا يطردني من بيته
هيا دخلت وصكت الباب هدى الله يهداتس وش اللي جابتس
هدى جيت اوعيه وافكه من بنت ابليس
هيا وش هالكلام يا هدى
احمد هيا ما عليتس منها وقلت يالله برى برى
والتفت لهيا : هيا الله يعافيتس
روحي شوفي زهره استاثمت فيها
هاللي ما تخاف الله
هدى بغل: هيين والله ما شافت مني
شي للحين وانت ياحمد ان ماخليتك تندم
وطلعت وصفقت الباب وراها
احمد مسح وجهه بتعب وقهر
وتذكر يد زهره وهو ماسكها يدها كلها مشوخ وجروح وشعرها منكووش
وثووبها مقطوع
حسبي الله عليتس يا هدى كان ما منتس راحه

ـــــــــــــــــــــــــــــــــــ
تكفين يازهره افتحي الباب
تكفيين خليني اشوف وش سوت بتس
الله يهديها الله يهديها
زهره حبيبتي الله يرضى عليتس افتحي
فتحت زهره ويالله
كانت عيونها مثل الدم ودموعها تسيل على خدها المجروح
اول ما شافتني صارت تصيح بصوت عالي
ورمت نفسها بحضني وانا امسح على راسها واقرا عليها
" مدري وش اقول والا بايش اتعذر اختي هدى حقودة وطلع حقدها على هالضعيفه

قلت لها : امسحيها بوجهي
والله مالها حق الله يسامحها
زهره ببكى : هيا انا مدري وش
ذنبي مع اختتس من اول يوم دخلت
بيت خالتس الله يرحمه
وهي ماتدانيني ولا تقبل مني كلمه
وفوق هذا كله ضرتني وخربت علي
حياتي مع ابو ناصر الله يرحمه
وكله كوم وانها تسبني وتقذفني في عرضي كوم
اليوم بعد تقول اني سحاره واني
سعيت لخوتس وانا بذمة ابوناصر
انا !!
انا يا هيا انا ينقال لي هالكلام
هيا ما عليتس منها
انا وانتي واحمد عارفين الحقيقه

واهم شي احمد
صدقيني احمد من اللي صار بحياة خالي
وهو زعلان منها وحالف انها ما تعتب له بيت
بس هي عاد جت وحنا ما نقدر
عليها الله يصلحها
خلينا منها هالحين وريني وش سوت
ورفعت شعرها عن وجهها وومسحت عليه ويا قلبي صار يطلع بيديني خصل منه
زهرة تتوجع :اه لا تلمسين هالجهه تعورني مره
هيا برحمه : اصبري بروح اجيب لتس
كماده ثلج يمكن يخف

طلعت من الغرفه ولقيت احمد واقف
عند الباب وشكله سمع كل اللي انقال
سألني بلهفه : ها وش الاخبار
تبسمت بحزن الاخبار سمعتها
لاحمد : عسى ماتعورت من اختتس المفترسه
هيا : الله يسامحها مقطعه شعرها ومخشتن حتى وجهها
مالي وجه مفتشله والله زهره ما تستاهل
احمد مقهوور من هدى : اسمعي ياهيا ابيتس توصلين لها هالكلام
انا احمد ماني خالي ابو ناصر
ان فكرت بس تفكير تضر زهره
والله ان اعيفها حياتها ترى ما لقت
احد يربيها وانا اللي بربيها من جديد

هيا : طيب بس انت هدي اعصابك
والحين بروح اجيب الكماده
تاخرت على زهره


نزلت هيا ومن دون تفكير وبقرار غير مدروس
دخلت على زهره الغرفه

ــــــــــــــــــــــــــــــــــــــــ
قراءه ممتعه لكم وردود حلوه لي

الحلوه نمورة مبروك النجمه انتي اللي قلتي ان هدى بتستفرد في زهره يالله افرحي واحتفلي








ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ




بسم الله الرحمن الرحيم

صباح المسرات

جزء احمد و زهره فقط
الجزء الثالث والثلاثين


في لحظة تهور ومن دون تفكير
دخلت على زهره غرفتها
كانت نايمه على السرير
ومغطيه عيونها بذراعها
ذراعها المخش اللي كله شروخ
من فعايل هدى
قربت اكثر ووقفت جنب السرير
وبانت لي جروحها اكثر حتى نحرها
ما سلم من افتراس هدى
تنحنحت احم
رفعت يدها ولثواني جت عيني في عينها
دمعت عينها ورفعت لحافها وغطت وجهها بسرعه
وقالت بصوت مخنوق : لو سمحت اطلع وخلني
قلت: انا اسف والله ما تمستس مرةً ثانيه
اوعدتس ان ما تأذين وانتي معي وعندي
زاد بكاها وانا عجزت اتحمل
طلعت والا اقول هجيت
والله ان بكاها عورني في قلبي

طلعت من البيت وركبت السياره وابعدت

ابي انسى شكلها وهي تضرب
وعلى يد من!!
للاسف على يد هدى الله يهديها
نفسي ما تطاوعني ادعي عليها
لكن الله يهديها ويكف شرها عنا
وعن زهره المسكينه

حمدت لله اني رجعت بدري و فكيتها
من يدين هدى

اذن الظهر ونزلت في مسجد قريب من بيتنا
دخلت المواضي وانا اتوضأ
انتبهت لخصله من الشعر عالقه في ازار ثوبي
كم شعره قلبت حالي
تلفت يمين ويسار ابي اشوف احد لمحها
نزلت طاقيتي ولفيتها فيها ودخلتها جيبي
ودخلت المسجد ألحق الصلاه



ــــــــــــــــــــــ

هيا الله يسعدتس
مابي اسبب لتس مشاكل روحي لبيتس
خلاص الحين بصلي الظهر وانام
هيا محرجه : والله يازهره مدري وين اودي وجهي
منتس
ضميتها بحب : هيا انتي مالتس دخل
بهدى وفعايلها معي
وانتي يشهد الله انتس اختي اللي
ما جابتها امي
حبيتها من كتفها : والحين روحي لبيتس
وانا ان شاء الله لا صحيت
العصر دقيت عليتس اطمنس
لا تخافين تراني لصقه مامن فكه
هيا تلبس عباتها : قبل لا انسى

بالله هذا الظرف سلميه لاحمد
زوجي عطاني اياه
ومن اللي صار نسيت

اخذته منها وقلت :ابشري
وتوادعنا هي نزلت
وانا صليت وحاولت انام
بس كل ما غمضت عيني
هاجمتني لحظات هجوم هدى علي
ولحظات وانا بجماية احمد
ولحظة ما عطى هدى كف
الله عليه تسلم يمينه
ودي اني انا بعد عطيتها كف
حسبي الله عليها

فزيت من السرير ووقفت قدام المرايه
ابي اشوف وش شاف احمد يوم دخل علي

شهقت وحطيت يدي على وجهي ابكي
الله ينتقم منتس يا هدى
جرح في خدي واحد فوق شفتي
واخطرهن اللي في رقبتي ويمتد على نحر ي
رميت نفسي على السرير ابكي
مقهوره ومغبونه منها الله ينتقم منها


ــــــــــــــــــــــــــــــــــــــــــــــــــ ــــ

رجعت البيت بعد الظهر

وكان هادي عرفت ان ما في احد
هيا راحت لبيتها


حبيت اروح اتطمن على زهره
طلعت لها فوق ودقيت بابها
لكن ماكان في استجابه
بهدووء شديد فتحت الباب
ودخلت كانت نايمه
وضوء النهار هو اللي منور الغرفه
حاولت اشوف ملامحها
لكن ما قدرت شعرها الناعم غطي ملامحها
تمنيت امسك شعرها وامسح عليه
مديت يدي بس كفيتها
خجلت تقوم وتلقاني وش بتقول عني








ــــــــــــــــــــــــــــــــــــــــــ
مر يومين وانا شفقاان
على انها بس تكلمني
ابيها هي تبدا بالكلام
والله لو هو سلام بس والا تمسي
وانا اكمل الباقي ما ابي اضيق عليها
ولا ابي ابان قدامها مطفوق
من ذيك الليله ما دخلت غرفتها
ولا شفت وجهها
اليوم العصر كانت بالمطبخ
ولمن دخلت غطت وجهها وراحت غرفتها
جلست طفشان في الصاله
وحذفت شماغي وفككت ازارار الياقه
تمددت بزهق وافكر اني اطلع من البيت


:احم احمد
فزيت جالس احسبني في حلم
ناظرت الا هي قدامي واقفه
ومدت لي ظرف
زهره : تفضل هذا من هيا
وعطتنياه من يومين ونسيته عندي
قمت على حيلي ووقفت قبالها
اخذته منها و طبعت بوسه على الظرف

:اشكر هالظرف اللي خلاتس تكلميني
دنقت ولفت بتطلع شكلها استحت مني
بس انا مسكت يدها قبل لا تطلع
:زهره خلتس معي وين رايحه
زهره بتردد : اااا ابي اطلع عندي شغل وترتيب
احمد بلهفه : اجليه تكفين
وقربت اكثر وتجرأت ورفعت الشرشف عن وجهها
حسيتها تخشبت وجمدت
قلت ابرر : زهره انتي زوجتي وماله داعي
تغطين عني
للحظه رفعت عيونها وحمر وجهها حيا
" اموت بالحيا واللي يحمرون منه

سحبتها وجلستها جنبي

عجزت اصد عنها عجزت
وما علي ملامه

شعرها سبجان الخلاق اسود سواد الليل
هدب عينهاملفوف طبيعي
بشرتها
مامر علي مثل لونها
والا مبسمها يعجز حرفي عن وصف حسنه
جمالها عربي انثى
بكل ما تحمل من معني ومواصفات

حسيت بعمري مصختها وانا اتأملها
حاطه يدينها في حجرها وقطعتها من الحيا ء
ماشفت مثل حياتس يا زهره
قلت بعد ما غصبت نفسي على الكلام

:زهره وش رايتس نسافر لنا يومين
زهره بحيا شديد : احم ماله داعي
احمد بحماس شديد: الا له داعي
خلينا نغير جو ونحاول نتعرف على بعض اكثر
انا اقول نروح عمره
وبعدها نروح جده والا الطايف
ناظرتني و بعيونها فرحه : اللي تشوفه
ان كان للعمره خاويتك
ضحكت سعيد بحماسها الخجول
:وان كانت لغير العمر ه ما بتخاويني

تبسمت واااه ليتها ما بتسمت
بغى يغمى علي
:مكه وبس
قلت بابتسامه وش كبرها :
اجل بكره الصبح ان شاء الله
رايحين بالسياره
لا تعلمين احد حتى هيا
نبي ناخذ راحتنا سويا
قامت وهي تحاول تلم شرشفها عليها
وقفت بسرعه مقابلها وسحبته منها وقلت بجديه مع بسمه خفيفه
هالشرشف ان شفته عليتس لغير الصلاه شقيته

ـــــــــــــــــــــــــــ

دخلت غرفتي وانا اهف على نفسي
خدودي مشتعله من كثر ما انا خجلانه
اووووه قعدت اتنفس ابي اهدي قلبي
قعدت ألوم نفسي
انا خبله كان حطيت له الظرف
باي مكان ولا انحرجت هالاحراج
وكله كووم ولمن شال شرشفي
عن وجهي كووم ثاني
بغى قلبي يوقف
وانا انخرست ولا مانعت
وش بيقول ماصدقت اعطيها وجه
وألقي لها بال
وقفت قدام المرايه وانصعق من شكلي

الله يخزيك يا شيطان
و يا عسى يدس للكسر يا هدى
جلدة راسي للان تعورني وادهنها بزيت دافي
يمكن يخفف علي الالم
وقبل لا انزله دهنت شعري
هههههه
ههههههههههه
ههههه
لا بالله انهبلت

سكت من موجة الضحك اللي هاجمتني
على نفسي
وتذكرت عرضه وطلبه اننا نسافر
ونروح عمره
يالله يارب لك الحمد ما اكرمك
وياسبحان الله مبدل الاحوال
من ساعه ضايق خاطري وكل هم فوق راسي
والحين اضحك ومبسوطه
جدا مبسوطه بروح لمكه واعتمر
ياني مشتاقه والشوق ذبحني للحرم
ـــــــــــــــــــــــــــــــ
نمت بعمق واحلى نومه نمتها
رفعته وشميته سبب نومتي الهنيه
شرشف زهره الاحمر
من بعد ما خذته منها
توقعتها تاخذه مني
بس هي هربت من قدامي
لغرفتها وانا اخذت غنيمتي
تنشقته بعمق
اوووه يازين هالريحه زيناه
مدري هو عطر والا هو مسك
والابخور كل ريحه زينه شميتها فيه
طويته ولفيت مخدتي فيه وحطيت
راسي ونمت وراي مشوار الفجر
بسوي تشييك على السياره واخذ لي يومين اجازه


ــــــــــــــــــــــــــــــــــــــــــــــ
يالله توكلنا على الله

انطلقنا في رحلتنا الساعه 10 الصباح
متوجهين لمكه
جالسه معاه في سيارته الجيب
كان واضح تركيزه في الطريق
المسافه بعيده والطريق الحمد لله
شبه فاضي

من بعد ممشى 4 ساعات نزل شماغه
وخلل شعره بيده
صديت عنه بسرعه
كان شكله كذا احلى
عضيت عى شفتي وقرصت نفسي
وش هالتفكيير
قطع تفكيري فيه يوم قال:
: عندتس فنجال قهو ة
رديت عليه: ابشر
وصبيت له فنجال وتناوله مني وشرب
قال: الله الله وش هالقهوة المضبوطه
في تمر ؟؟
قلت له : أي معاي
وفتحت له المطبقيه
ناظر فيني وقال
:يدي مشغوله اكليني
تمنعت بالاول وذبت خجل
بعدين شفت انه فعلا يده
مشغوله تناولت تمره وقربتها من فمه
هو قرب اكثر وبغى ياكل اصابعي
سحبت يدي
وترني هالرجال جريء وانا والله استحي
هو الحين يحسبني اتغلى مايدرى اني
ما جربت هالحركات واللمسات مع ابو ناصر



قالي وكسر الصمت بيننا
زهره سولفي علي
قلت : وش تبي اقول
قال: اول شي شيلي غطاتس
خليني اشوفتس

فكيت غطاي وطبقته
ناظرني ورجع يناظر الطريق
:ماشاء الله تبارك الله
حلوه يازهره ما شفت بحلاتس
خجلت بزياده : قلت شكرا على المجامله
"هالمره واثقه من نفسي
كنت حاطه روج وردي ومكحله عيوني
بس ما اتذكر احد قالي انتي حلوه
والا حتى مقبوله
وهو يقول ماشاف بحلاي
احمد : والله انا ابيتس تعرفين عني
شي مهم انا انسان صريح
وما احب المجامله واذا قلت كلمه اعنيها
فهمتي يا قمر 14 وصاحبها بغمزه

نزلت راسي أداري لخبطتي مع حيياي
وشب وجهي حمآآر
ضحك علي وقال : تراني انتظر السوالف
قلت له :ما اعرف وش اقول
انت اسأل وانا اجاوب
ومن هنا بدت السوالف
سالني في كل شي وعن كل شي
في الحياه
حسيت ان الوقت مر بسرعه معاه
هو بعد كان يعرف شلون يسحب مني الكلام
وقفنا عند الميقات واحرمنا
وكملنا طريقنا لمكه

من اقبلنا على مكه وان دموعي ما وقفت
قال احمد الحين بناخذ غرفه ونحط اغراضنا فيها ونطلع بعدها للحرم
وقفنا امام فندق مجاور للحرم ومن افخم الفنادق
نزلنا وسوينا اجراءات الحجز
وطلعنا للغرفه حطينا الاغراض
ونزلنا نعتمر
ــــــــــــــــــــــــــــــــــ
في مصعد الفندق تزاحمو الناس فيه
قربتها مني ولميتها من كتوفها
حسيت بنفضتها تحت يدي
وش اسوي المصعد مليان رجال
وقف المصعد مسكت يدها وطلعنا

حاولت تملص يدها مني بس انا ما صدقت امسك يدها القطنيه في يديني


كانت اخف عمره سويتها في حياتي
طفنا وسعنا وشربنا زمزم

ورجعنا وطول الوقت يدها في يدي

اول ما دخلنا الغرفه
رميت نفسي على السرير

تعباااان ومهدود حيلي

اما زهره فكانت واقفه بعباتها

يووه ما نفكينا حنا من هالخجل
وقفت وطاح احرامي وبقي الوزار

قربت منها وقلت: تو ما نور هالفندق
يوم دخلتيه
ساكته وماترد فجأه انتبهت انها تبكي
قربت منها اكثر افى تبكيين ليه
حضنتها بقووه ماقدرت على دموعها
وسحبت غطاها
لييه تبكيين
قالت :غصبن عني عجزت املك دموعي ممنونه لك وشاكره
ورفعت وجهها لي
وتأملت رمشها وعينها الدامعه
وملامح وجهها ومبسمها المزموم

ما تمالكت نفسي وتهورت

ــــــــــــــــــــــــ
بالقوه تخلصت منه وهربت للحمام
مسحت فمي بكمي
وجلست بالارض اصيح
كرهت هاللحظات ما ابي ابكي
ولا ابي اتضايق
اللي يسويه احمد طبيعي
رجال وبيكون مع زوجته
بس والله ما قدر استحي استحي
مايدري ان خاله حتى بوسه على الخد ما عطاني

ـــــــــــــــــــــــــــــــــــــ

قراءه ممتعه لكم وردود حلوه لي







ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



السلام عليكم ورحمة الله وبركاته



مسائكم هنا وراحة بال يارب



كل الدعوات الصادقه لكل من يختبر بأسئله وسهله ونتايج ممتازه



عندنا نجمه اليوم بعد بس في اخر الجزء بنعرف منهي






الجزء الرابع والثلاثين



صياح ابك انت وين رحت
لك يومين من هاك الليله السودا وما رجعت
زفر بملل :يمه واللي يرحم والدينس
ما ني طايق هدومي اللي علي
ام صياح بقوه. : احسن خلك سواة يدينك
تشرب من السم الهاري
وتكره حياتك اكثر
صياح :يمه انتي وش تبين الحين
ام صياح : ما ابي منك شي الله لا يحوجني لك
بس اللي ذبحتها ذيك الليله
وقفلت عليها رح شفها
لا تكون ماتت
ظرب على راسه مثل اللي
تذكر شي ناسيه
:اوووه
وركظ لغرفة هدى و فتحها بيد تتراجف
دخل الغرفه المقلوبه
فوق تحت وهدى طايحه على الارض
ووجها كله كدمات وتأن
قرب منها وقال بلوم وعتب
:انتي اللي حديتيني اظربس
انتي اللي حديتيني
ودموع هدى تنزل على خدها
وتقول بمراره وانكسار وبصوت واهن
:الله ياخذك والا ياخذني
صياح :قومي قومي نامي على السرير
وش اللي نومتس على الارض
هدى بشراسه : انت ياكلب يا واطي
كسرتني الله ياخذك الله يا خذك
ورجعت تصيح بعويل وبمراره شديده
وهي تتذكر وش سوى فيها
وصلت البيت تتسحب ما تبي احد يشوفها
عشان ما يدري صياح انها راحت لاحمد من وراه
رجعت مقهوره من احمد
و كلها غل من زهره
كيف كان شكلها مرتاحه
ومبسوطه في حياتها
وانا شقيانه بحياتي مع صياح وحريمه
للحين ما برد خاطري منها
تلمست خدها بذل وهوان
انا احمد يضربني حميه لزهره!!!!
وصلت غرفتها وقبل لا تفتح الباب
ام بندر : تدرين ام بدر صياح سمه موته
طلعت المره بدون اذنه
ام بدر : ومنهي ذي المجنونه اللي عايفه عمرها
وطلعت بدون لا تقوله
ام بندر بضحكة شماته : وحده خبله
مشتهيه تندبغ
لانها مثل الحمار ما تصبر عن الضرب
ضحكت ام بدر وشاركتها ام بندر
هدى ما استحملت وهجمت عليهن
وطبعا كانن أليفات جدا معاها
وعطنها من الثقيل ولا رضن ان تمد يدها
ويسكتن رمنها بالارض
وقالت لها ام بدر : يا ياروح امتس
يدتس ذي لو انمدت مره ثانيه
علقناها برقبتس فاهمه
وراحن وخلنها بأرضها طايحه ذليله مقهوره
رجعت ام بندر بخفه
وقالت :ههههه على فكره. استني رد صياح
ترانا علمناه انتس طلعتي
يا حلوه ههههههههه
هدى بصراااخ وقهر
:يامال الموت يابهايم الله ياخذكم
بيت كله بهايم
قامت على حيلها ودخلت الغرفه وقبل
لا تقفل الباب
انشدت مع شعرها
وخبط جسمها في الجدار
صرخ فيها صياح : وين كنتي يا كلبه ويين؟؟
هدى تمد يدها على يده اللي في شعرها
:أي فكني يالحيوان فكني الله ياخذك
صيااح شد شعرها اكثر
ولوااها الى ان تمزع من جلدة راسها
جز على اسنانه : قلت وين كنتي
وبأمر من ذلفتيي
انا ماقلت لتس لاتطلعين ابد
واني بكسر رجولس لا خالفتيني
هدى بألم : ااااي رحت لاحمد رحت لبيت واخوي
صيااح بصراخ :بعد رايحه له
انا ابيتس تنسينه مالتس اخوان
ومالتس اهل
من زوجني خالتس واخوتس
وهم يبون الفكه منتس وانا ابتلشت بتس
صرخ عليها:من رحتي معاه ؟؟؟؟
هدي تحاول تتملص من ايدينه وتعذيبه لها
:اي آه رحت مع اللي رحت معاه
وش دخلك فكني يالزفت فكني
دفها بقوه عنه وصقعت في السرير
وطاحت بالارض

مسك عقاله وظربها ظرب الويل
وهو يقول: انا اللي بربيتس يا عديمة التربيه
وحس ان العقال ما يبرد حرته
سحب خيزرانه من فوق الدولاب وجلدها
دون رحمه حتى تكسرت على ظهرها
وطبعا هي ما قصرت بالصراخ والصوت العالي
والسسبب والشتم
لمن مسكها ولوى يدها لواهااا بقوه
سيطر عليه الغضب صار وده يشوفها ميته
مقهور منها وللحين ما برد خاطره منها
شد يده اكثر وقال: صه ولا كلمه
بس صوتتس ذا تكتمينه
زادت صرراخ وهو زااد لوي في يدها
قالت : يدي كسرتها الله ياخذك
وزاا د لمن هي
استسلمت وقالت : لااخلااص خلاص
اسكت اسكت بس فكني
وكتمت فمها بيدها الثانيه تمنع صوتها
فك يدها بعنف وحذفها برجله
بقوه على بطنها

وقالها : ان سمعت لتس صوت جيت
كملت عليتس
وطلع وقفل الباب عليها وهج برى البيت
وغاب 3 ايام وطبعا نسى هدى تماما

:قومي قومي على السرير
قالت ما اقدر كسرتني الله ينتقم منك
جاء ورفعها وهي تتأوه بألم ووهن
نامت على السرير متألمه


بعد ساعات


:يمه هدى تون وحرارتها مرتفعه
ام صياح :ودها للمستشفى لا تموت
ثم تبلش فيها
ودها كان من يوم دخلت علينا
وحنا منغثين منها

ــــــــــــــــــــــــــــــــــــــــــــــــــ ــــــ

وش سوت امي عساها فرحانه فيتس
سلمى : تصدق حبيبي خالتي متغيره كثيير
كأنها وحده ثانيه
خالد : شلوون
سلمى: ما اقدر اوصف لك بس هو احساس
احسها حريصه علي ومهتمه فيني
وتداري خاطري
خالد بضحكه : اكييد بتسوي كذا
انتي زوجة خالد الغالي حبيب امه
سلمى : يمكن حتى معاملتها لجدتك غير
طول الوقت معاها ومهتمه فيها
علاقتهن مره حلوة ماشاء الله تبارك الله
خالد ما استغرب لان العنود مكلمته
ومعلمته عن تغير امه للاحسن

وشيري وينها عنكم
سلمى : شوشو مع عمتها العنود لها يومين

تثاوبت سلمى
خالد : حبي من كلمتس بس تثاوبين
وش السالفه ما نمتي زين
سلمى : الا والله انام بدري واقوم متأخره
اصلا النوم كابس علي من جيت من عندك
بس نعسانه وودي انام
خالد باهتمام : انتبهي لا ترهقين نفسستس

سلمى ضحكت : خلودي بأيش اتعب نفسي
ماشا الله بيت اهلك حتى كاسة المويه
تجيني لحدي وعند اهلي
يدورون طلباتي دواره
تصدق مشتهيه ايس كريم وامي
حالفه علي ما اكله لان الجو بارد
خالد : ههههه حكمت عمتي ام فيصل
اقول سلمى ما اشتقتي لي
سلمى بحب :يا بعد قلبي والله مشتاقه لك
وودي اني معك في هاللحظه
خالد يضحك وبصدق يقول
: هههه سليم ترى بتهور واطلع مع السماعه
ضحكت سلمى : ياليت بالله تهور وتعال
خالد : لا تحسرين فيني والله الايام
ذي ضغط وانتي عارفه بدت الاختبارات
دعواتس يا حبي
سلمى : الله يوفقك وينجحك
وتنال اعلى الدرجات
خالد: يالله حبيبتي سلمي عليهم كلهم
امواااه
سلمى الله يسلمك : امواااه حبي




ــــــــــــــــــــــــــــ
يا دكتور وش الأخبار
الدكتور : انا اسف يظهر كان في حمل
وخارج الرحم ومع العنف اللي حصل لها
صار في انفجار في الرحم
ومضطرين نعمل لها عملية
صياح خاف وبارتباك : عمليه لييه
الدكتور :للاسف انت جيت متأخر
ولو ما عملتش العمليه
كده حتموت من النزيف الي حاصل عندها

صياح بإستسلام : امرنا لله وين اوقع
الدكتور: هنا
على فكره احنا بلغنا الشرطه
بالعنف اللي حاصل مع المريضه
صياح : سكت وطأطأ راسه بإستسلام
من خذتها وانا في اسوء حال
ـــــــــــــــــــــــــــــ
صحيت من النوم وكلي نشاط
و شوق لشوفة وجهها
حلمي كله الليل بطوله انها بحضني
جلست على السرير وفزيت واقف
يا قلبي عليها نايمه على الكرسي
قربت وجلست على ركبي
ومسكت يد ها بحنيه
ناديتها بحنيه: زهره

تحركت بدون وعي وفتحت لي عيونها
همم
قلت : ليه نمتي هنا
بدت تصحى ووعت على يدها بين ايديني
قالت بصوت ناعس
:مدري طلعت من الحمام وانت نايم
وما حبيت ازعجك بحركتي
احمد :لا ازعاج ولا شي
يله قومي خلينا ننزل نصلي الفجر
وبعدها نشوف وين نروح
قالت : طيب ودخلت الحمام وتركتها وراي تجهز
ـــــــــــــــــــــــــ
نزلنا للحرم ويدي في يد احمد
وصلينا الفجر جماعه مع الشيخ السبيل
وبعد الصلا ه طلعنا الدور الثاني
وقالي :خلينا نقعد هنا نقرأ قران وبعدها
نطلع نفطر

جلست واخذت مصحف وهو بعد
كان جو ايماني عالي وفيه نسمات من الرحمه
,
,
,
,
,
طلعنا ورحنا افطرنا في مطعم الفندق

وكان فاضي ما فيه احد

اخذنا زاويه بعيده عن عيون الناس

قالي احمد: اكشفي
ما في احد بيشوف القمر الا انا
وكشفت وجهي وابتسمت بإحراج
قالي: ماشاء الله ترى ان جاتس
شي من عيني
وضحك هههه بس ترى عيني بارده
ما شاء الله تبارك الله
انحرجت منه وحسيت وجهي صار احمر
افطرنا وكل مارفعت عيني لقيته يناظرني

احمد تجهزي بنطلع لجده بعد صلاة العصر

: طيب ان شاء الله
طلعنا لغرفتنا
وبدت الغرفه تضيق علي معاه
رتبت شعري وكحلت عيوني
وروج وردي مثل العاده
جلست معاه وكان ماسك الجريده يقرأ ها

ماشاء الله عليه احمد فيه بياض ووسامه
شعره اسود ملتحي عوارض خفيفه في حدة بالنظرات
لكن بالمجمل سمح
اذا ابتسم له غمازه بخده اليسار
متوسط الطول له من الهيبه نصيب
رفعت عيوني لعيونه
لقيته متكتف ويناظرني وهو مبتسم
احمد: كأنس اول مره تشوفيني
زهره بصدق : تصدق اول مره ادقق بملامحك
فيك كثير من خالك الله يرحمه
اذكر يوم رحنا للمحكمه
معه الله يرحمه لاحظت انك
تشبهه بس ما دققت كثير
ضحك احمد من كل قلبه : ههههههه
ذكرتيني بيوم المحكه
لمن نمتي وانتي جالسه
كنت ماسك ضحكتي بالغصب
وانا اللي نبهت خالي الله يرحمه

تدرين والله ما جى في بالي
ولا نص بالميه انتس صغيره على خالي
هدى الله يسامحها هي اللي يمكن
اوحت لي انتس كبيره بالعمر
وهيا ولا مره صححت لي المعلومه
دريت يوم جت هيا ليلة زواجنا
وهي اللي علمتني وقالت لي احلى خبر
نزلت راسي وعيوني منحرجه من كلامه
بعدها فاجأني بسؤال
احمد: زهره حبيتي خالي الله يرحمه
جاوبته بكل صدق : أي حبيته من كل قلبي
وخالك ما قصر معي
لقيت عنده اللي مالقيته في بيت ام ناصر


شفت وجهه تغير وكأنه تضايق
قلت له بتوضيح مقصود وابيه يفهم من دون ما صرح
:ابو ناصر كان ابوي اللي عوضني عن اهلي
الله يرحمه
ما انسى فضله علي لين الممات
سكت احمد وانا سكت
ما بعد قولي هذا ان كان ما فهم
طبيعة علاقتي بابو ناصر لايمكن اقولها انا


ـــــــــــــــــــــــــــــــــــــــ
امم تعبانه وكل شي فيني يألمني
وعيت على نفسي في غرفه مستشفى
التفت يمين لقيت ستاره المريضه
اللي جنبي مقفله عليها
دخلت الممرضه : يله قوم قوم
يا حبيبي في دوااا
اعطتني حبتين ومويه
وقاست الحراره والضغط
سألتها كم الساعه
قالت :الساعه 3 بعد نص ساعه زياره

غفت عيني
قمت على صوت اعرفه زين
هذا الصوت فاقدته

: الحمد لله على السلامه حبيبتي
: الله يسلمك يا عيوني
: مبروك ما جبتي واخيرا شرف اللي متعبتس
: تكفى حبيبي قل لهم يجيبونه لي
ما شبعت من شوفته
: ابشري من عيوني بس ارتاحي اول
وامي وامتس تراهن جايت وراي
تعرفين مشي العجز
سبقتهن عشان استفرد بتس

وتفضلي يا عيون انتي هذي هديه
بسيطه ولا طلعتي ان شاء الله من الاربعين
ابشري بهديه اكبر واغلى


"غطيتي وجهي ما ابي احد يعرفني
خفت احد يسحب الستاره ويدخل يشوفني
ما ابي احد يتشمت فيني
اصواتهم وتجرحني وضحكهم يذبحني
ما ابي اسمع صوتهم ما ابي
وبدى صوتي يعلى بالبكا
ودي اغطي على صوت فرحتهم
دخلت ام عبد الهادي بعد ماسمعت
صوت اللي تبكي جنبهم
:سلامات يا بنتي وش تحسين
غطيت وجهي اكثر
وما قدرت ارد غصه ساده حلقي
قربت مني ومسحت على راسي
:بسم الله عليتس
انادي لتس الممرضه
وبعد مارديت ماني قادره اتكلم
خفت تعرف صوتي

دخلت ام فوزيه وقالت : علامها
قالت ا م عبد الهادي : الله اعلم
ام فوزيه برحمه وطيبه : عندتس احد في احد بيجيتس وين اهلتس
ليه ما في احد عندتس

وكأنها في كلامها نكشت جرح
" أي ما عندي احد وما ابي احد
اذا صياح حطني وراح والله اعلم
بيرجع يشوف وش حالتي والا لا

هزيت راسي وفضلت الصمت
اموت ولا يعرفون من انا

ام عبد الهادي : الله يشفيتس يابنتي وهذ هي الممرضه جت اسمحي لنا
وطلعن عني

دخلت الممرضه معصبه : ايس في ايس مسكله
سمعت عبد الهادي ينادي
:تعالو تعالو سلمو على امكم فوزيه
وتحمدو لها بالسلامه
سمعت صوت عيالي يباركون لفوزيه
وكانو مبسوطين بعدها انهرت تماما
واضطرت الممرضه تعطيني منوم
بعدها غبت في مرارة الندم والحسره
ــــــــــــــــــــــــــــــ
نزلنا لجده

ورحنا للبحر ووقفنا قدام نافورة جده
يدي في يدها
احب الاحساس اللي يجي وهي معي
اشوف نظراتها لكل شي احس بفرحتها
بابسط الاشياء
سألتها :وش تبين تاخذين من السوق
قالت ببراءه : ابي مساويك وزمزم
و سبح هدايا للي بنرجع لهم
قلت وانا اضحك : بس
قالت : بس كل شي عندي الحمد لله
قلت: ادري ان كل شي عندتس
بس اللي اعرفه الحريم يموتن
بالسوق والشرا وصرف الفلوس
ضحكت بنعومه وقالت :
تصدق اني ما احب السوق
وان لقيت من يقضي حاجتي
ويكفيني هم الروحه اكون له من الشاكرين
قلت وانا مستغرب
:غريبه اجل انتي غير الحريم
ضحكت ودار راسي من ضحكتها
: أي انا غير
وديتها للسوق وخليتها تشتري اللي تبيه
ومشينا بعدها على جده

ــــــــــــــــــــــــــــــــــــــــــــــــــ ــــــــــــــــــ
قراءه ممتعه لكم وردود حلوة لي




النجمه من نصيب مسئولة مبروووك خيتوو





ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ



السلام عليكم ورحمة الله وبركاته





الجزء الخامس والثلاثين


يمه تعبانه وحيلي منهد
ام فيصل : بسم الله عليتس وش تحسين
سلمى : خمول ونعاس راسي ثقييل
ام فيصل بضحكه : سلمى لا تكونين حامل وانتي ما تدرين
سلمى فز قلبها وتمنت ان امها تكون صادقه
: يمه قولي يارب
الحيين بخلي السواق يجيبني لكم
وامر الصيدليه اجيب لي اختبار حمل
ونشوف
ام فيصل: لا خلتس انا بمركم
اسلم على ام ناصر وعمتس
واخذتس معي
سلمى بلهفه :يمه تكفين تعالي بسرعه

ـــــــــــــــــــــــــــــ


طلعت من الحمام وانا لابسه روب الحمام
احمد طلع وقال بيغيب
استغليت الوقت عشان اتروش
ومن عجلتي نسيت ملابسي فوق الشنطه

طلعت لقيت ورده حمرا مع علبه مخمليه حمرا
على السرير واحمد واقف حنب السرير
استحيت ورجعت للحمام
بس هو كان اسرع مني ومسكني من يدي
وضمني لصدره
بغى قلبي يوقف من قربه
احساس غير وشعور حلو احس
بخفقه في قلبي

شبك اصابعه باصابعي بود
:زهره
رديت بحب : سم
احمد :زهره
قلت : هلا
رد بصوت خافت : زهره انا طحت
رديت عليه بخوف حقيقي
:بسم الله عليك عسى ما تعورت
احمد بصوت كله مشاعر
: زهره انا طحت بهواتس
درت وجهي عنه بحيا وابتسامه خجوله
ترتسم على شفاتي
تمعن بوجهي اكثر ورجع يناديني
:زهره
دفيته عني بلطف

وخطفت ملابسي
ورجعت للحمام
صكيت الباب وانا اتراجف
وقفت قدام المرايه اتأمل
حمرةخدودي ولمعة عيوني
سبيت نفسي يا غبيه كان
ما هربتي منه
وقعدت اضحك على نفسي
لبست وترددت اطلع بس تشجعت
وطلعت للغرفه اللي كانت فاضيه
احمد ماهو فيه والورده والعلبه
المخمليه بمكانهم على السرير

ــــــــــــــــــــــــــــــــــــــــــــــــــ ـــــــ

جده

على البحر واقف
والموج قدامي يتلاطم على الصخور
راح فكري عند زهره هالانسانه اسرتني
بأقل تصرفاتها اسرتني بعفويتها
لا تكلمت عيني ماودي انها ترمش
اخاف تفوتني حركه
يومين !!
يومين بس وطحت بهواها !!!

كل من قارنتها به تفوقت زهره
قارنتها باللي تزوجتهن قبل
فازت بكل شي
ما تهمها التوافه فيها خوف الله
فيها هدوء جذاب
بس ما اسرني مثل حياها
وابتسامتها اللي تلعب بي لعب
طلعت منها ابي اشتري لها هديه
انا حتى مهر ما عطيتها
اشتريت لها طقم الماس
ألماسه ما تلبس الا الألماس
وانا طالع من المحل جت عيني على محل ورد
وكنت سمعت مره من واحد
ان النساء يعشقن الرموز

في الهدايا
وأكبر رمز للحب هو الورد الاحمر
رحت ونيتي اشتري باقة ورد
بس نصحني اللي في المحل
وردة وحده معبره اكثر
حسيت ا ني اطير ما امشي
ملهوف اشوف ردة فعلها
لا عبرت بالهديه والورده
واكييد ان بعبر بالكلام
دخلت الغرفه ولقيتها داخل الحمام
رتبت العلبه والورده وطلعت زهرتي
اوووووووووه وش اقول عنها
طلعت لي بروب الحمام
وشعرها مبلل ومفرود بخصل مبلله
على كتوفها ووجها مورد
لفت بترجع للحمام مسكتها من يدها
وسحبتها لصدري
قلبي دقاته غير واحساسي غير
انا كلي معاها غير غير
قلت لها بحب وصدق شديد
: زهره اناطحت
سمت علي بإهتمام واضح من نبرة صوتها
: بسم الله عليك عسى ما تعورت
قلت لها : انا طحت بهواتس
صدت وجهها عني بحيا وابتسامه خجوله
زادت حلاها
قلت بلهفه زهره
بس هي ما تحملت

تركتني و انسحبت للحمام
تبسمت على حياها
كم مره تهرب مني حيا
متأكد انها خجلانه
وان انسحابها دايم ماهو رفض لي


نزلت للرسبيشن وانهيت اجراءت الخروج
لازم نسلم الغرفه بعد ساعه
طلعت لقيتها واقفه وبيدها الورده تشمها
تبسمت لها وقلت: ورده تشم ورده
اخذت العلبه وفتحتها اعجبتس هديتي

دمعت عينها بإمتنان وفرح : الله اكيد يجنن
واكييد اعجبني
تبسمت بسمتها العذاب
:تدري كم مره ابو ناصر الله يرحمه
يجيب لي اطقم ذهب
بس ولا مره فرحتني هديه بهذالشكل شكرا
احمد : الله يرحمه
اخذت العقد ولبسته قدامي
تأملت نفسها بالمرايه
وناظرتي بالمرايه وقالت : الله يكثر خيرك
قلت لها:زهره عسى انبسطتي هاليومين
قالت بصدق :احلى يومين بعمري
يكفي اني اخذت عمره
احمد : وحضري نفستس من الحين
ان شاء الله بتحجين
هالسنه
ما توقعت ردة فعلها
قربت مني وحضنت عضدي وقالت
: صدق احمد صدق
بتحججني
وباست كتفي
الله يفرحك ويسعدك ويخليك لي
ناظرتها وانا مبسوط وضحكت لفرحتها
وانتبهت هي على اللي سوته

ومسكتها تعالي هنا مافي هروب
وضميتها بحب

ــــــــــــــــــــــــــــــــــــ

:مبروك الف الف مبروك يا بنتي
والله يتم حملتس على خير
سلمى خجلانه من ابوها
: الله يبارك بك يا ايوي
امتس وينها
ابتسمت سلمى : امي في الصاله
عندها ام حسين
ابو فيصل : لا حول ولا قوة الا بالله
وانا كل مره اسأل عن امتس
تكون ام حسين ماسكتها عني
انفجرت سلمى ضحك
: ههههه مسكينه هي تنبسط مع امي
وتشتكي لها
ابوناصر :امرنا لله انزلي تحت ونادي امتس
سلمى: ابشر
نزلت ولقيت ام حسين جالسه
هي وامي يقطفن ملوخيه
كلمت امي : يمه ابوي يبيتس
قامت امي قالت لها ام حسين
:خذي راحتتس انا بكمل هالحزمتين
واروح بيتي
قالت امي : خلتس تغدي معانا
قالت ام حسين: لا بتغدى مع حسين وعياله
طلعت امي وجلست مكانها اكمل شغلها
ام حسين : مبروك يا بنتي امتس علمتني
وفرحتني فيتس
قلت لها: الله يبارك بتس
ام حسين : يا بنتي ابي اتعذر منتس
يا ما ضا يقتس وثقلت عليتس
بس والله من حر ما في
سلمى :ههه لا يا ام حسين
لا تعذرين خلاص انا ما بقلبي شي
وادري انتس تقصدين ضرتتس
ام حسين :وياعلها الموت اللي يشيلها
كانها كرهتني بكل وحدةً اسمها سلمى
ضحكت سلمى من قلبها
على ام حسين اللي لايمكن تتغير

ــــــــــــــــــــــــــــــــــــــــــــــــــ ـ

دمعه ورا دمعه
ومراار وظلام وكأبه احساس بشع
جاء صياح وطلعني من المستشفى
مرميه في غرفتي ولا احد فكر يجي
يشوفني محتاجه شي بخير والا مت
طيب ليش زعلانه احصدي هذا اللي زرعتيه
حتى اختي هيا ما جت تشوفني
وش يدريها اصلا
انا محتاجتها جنبي
انا لازم اخلي صياح يعلمها عن اللي صار لي
ـــــــــــــــــــــــــــــــــــــــ

:لا حول ولا قوة الا بالله
وليه ما بلغتوني الا الحين
هدى ببكاء مرير وهي تضم اختها
: هيا شايفه وش صار ما عاد بجيب عيال
وعيالي نسوني يا هيا
هيا تهديها : ما ينسونتس ابد صدقيني
انتي بس اللي قسيتي عليهم ذيك الايام
هدى : الا نسوني
انا سامعتهم ينادون فوزيه يمه
هيا: اهدي اهدي
البكا ما يفيدتس وقومي كولي لتس لقمه
هدى بكأبه : ما ابي مالي نفس
هيا : قومي اقول
وجلستها غصب وغصبتها على الاكل
ودموع هدى تنزل بغزاره من اهتمام هيا الحبيبه


ــــــــــــــــــــــــــــــــــــــــــ

في طريق الرجوع
:زهره
ردت بحيا طاغي :سم
احمد بإبتسامه من القلب
: اجل تحبين خالي كأنه ابوتس
صدت عني وجها وصارت تناظر على الطريق
ضحكت من قلبي مبسووووط
ولو ما وراي دوام
واجازاتي مخلصه والا ما ارجع لين اكمله
شهر عسل
العسل معي
و وين ماكنت بتلذذ فيه
مسكت يدها وسحبتها جنبي
:لا عاد تصدين ابد يا عمري
قهويني وسولفي علي يا قلبي


ـــــــــــــــــــــــــــــــــــــــــ
بمووت من الخجل
من صار الي صار
وانا ما حاولت احط عيني بعينه
طلعت من الحمام
وانا مغطيه وجهي بالمنشفه
مسكني من خصري
وضحك مثل ردة فعله اول ما عرف
ضحك وانا زعلت بس هو حس انه مصخها
باسني بقو ة
وقال وهو يحاول يصفي صوته
: تدرين يا زهرتي
عرفت ان هذا الحيا هو حياء العذارى
الله يرحمك يا خالي
والله انتس احسن واحلى واغلى
ما ترك لي خالي

دخل الحمام وقالي :اجهزي حبيبتي
اول ما اطلع بنرجع للبيت

وهالحين جالسه جنبه بالسياره
واقهويه وهو يسولف علي
وكل شوي يعيد علي هالعباره
: اجل تحبين خالي كأنه ابوتس
ويضحك حبيت ضحكته وضحكت معاه

الحمد لله اللي فهمني من دون ما اصرح له

ــــــــــــــــــــــــــ


قراءه ممتعه لكم وردود حلوة لي




ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ

لا احلل مسح اسمي من على الرواية ..
تجميعي : ♫ معزوفة حنين ♫..

ـــــــــــــــــــــــــــــــــــــــــــــــــــــــــــــــــــــــــــــــــــــــــــــــ


بسم الله الرحمن الرحيم



السلام عليكم ورحمة الله وبركاته




مبروك للناجحين وعقبال الباقين
وعطله سعيده يارب


شاكره لكم حسن متابعتكم


وشاكره لكل من تابع معي من البدايه


الف شكر لمن انضم لنا وكان معاي بتعليق او نقد شكرا من الاعماق




الخاتمه


تذكرت الزمان اللي مضى لي يوم جن الليل


تذكرته وانا عيوني من دموع العنا غرقا
تهل دموعي الحرى على هاك الزمان وتسيل


على خدود محرقها على ايامها حرقا
زمان فات ياطيبه أحب أهله وأحبه حيل


وله في خافقي ذكرى بدم عروقنا تسقى
الا ياليل سامرني ترا ما عاد فيني حيل


ولا لي خل يسعدني ولا لي صاحب يبقى
الا ياليل ابعدنا وعقب البعد ذقت الويل


تفرقنا ولا كنا نحس بطاري الفرقا
الا ياليل اقفى جيل وأقفى في سنيني جيل


ومن حبيتهم اول على عهد الوفا بابقى
الا ياليل ذكرني بهم نجم الجدي وسهيل









بعد مرور سنه





امجد وعائلته


يا امي ابعدي حمزه عن كتبي


موهجه تبتسم بحب لفتو


: حاضر ياحبيبتي دحينا وانتي كمانا


ذاكري في غرفتك


فتو : احب اذاكر عند ستي


ام امجد : يا عيون ستك انتي


هيا قوام تعالي ادينا بوسه


:امواااه يا احلى ام في الدنيا


ام امجد انفجعت من اللي باسها


: وي بسم الله الرحمن الرحيم يا ربي احفظنا


وه وه مريم هو انتي قدامي والا اتخيلك


مريم ضمت امها بغلا وحب


امي وحشتيني يا اومي


سنه يا اومي ماقدرت اشوفك


ام امجد : ياحبيبتي يا حبيبتي


مريم :حبيت افاجأكم


موهجه : احلى مفاجأه والله


التفت مريم لحمزه :فينو فينو حبيب عمتو


حمزه الغالي ولد الغالي


وضمته وشمته بعمق ريحة الحبايب


اش هادا يا موهجه نسخة ابوه


قد كدا تحبي امجد


موهجه : ايوا احبو كتيير جوزي ضي عيوني


مريم ربنا يديم المحبه


دخل امجد ومعاه شنطة مريم


: ايوه يا اختي كتري من هادي الدعوات


الحلوه اللي تشرح الخاطر


ام امجد : ولدي ياحبيبي هيا قوام اعمل


الواجب مع اختك


واعزم كل الحاره


مريم. : والله ما تكلف على نفسك يا أخويا


امجد بعتاب :ليييه تحلفي فرحانين


بيكي وبجيتك علينا


مريم خلاص انا حلفت خلاص


انا جايه مشتاقه وحابه اقعد معاكم كلكم



ــــــــــــــــــــــــــــــــــــ


:ناصر وين شريفه


:جايه وراي بس بتجيب شوشو معاها


تخبرين امس زعلناها ماخليناها


تروح مع عمتها العنود


ام ناصر ابتسمت: ياحبي لها تهبل سم الله عليها لا تزعلونها تراها الغاليه


دخلت شريفه وهي ماسكه شوشو


:تعالي يا قلبي


د خلت شوشو وهي ماده بوزها


ابو خالد: فديت المبوزين


شريفه: ناصر واللي يعافيك بكره بنطلع للبر


وهي تناظر بشوشو


نطت شوشو لحظن جدها. : أي جدي


الله يخليك نبي نطلع للبر


ناصر ضحك من كل قلبه : هههههه


ابشري على هالكلام الزين


ام ناصر تتبسم


الحمد لله اثمر تعليمي لها من جت هنيا


وحكيها معوووج والحمد لله تعدل


وامها شريفه ما قصرت بها


حتى امها سلمى الله يرجعهم بالسلامه


شوشو : يمه شريفه : بتنادين جده ام فيصل


وخاله جنان


تبسمت شريفه : أي بناديهم اذا تحبين


وناظرت عمتها :تدرين يا عمتي


ان زوجة اخوي مكلمتني. تسأل عن جنان لو لدها


ام ناصر :أي سألتني حتى انا عن ام فيصل


تقول انهم ناوين يخطبون لعبدالعزيز


قام ناصر وقال: بدت سوالف الحريم


انا طالع وجهزو نفسكم لبكره


شريفه : ناصر لاتنسى كلم ابو فيصل وزوج زهره


بكره نبيها جمعه حلوه


ناصر. : ابشري


بكلمهم يالله تأمرين شي يمه


ام ناصر: سلامتك يا بعدي


التفت ام ناصر لشريفه


:اقول يا بنتي


شريفه هلا يا عمه


متى بيجي خالد


شريفه قريب ان شاء الله ما حددو يوم



ام ناصر : ذايب قليبي على ولده


يا حلاة خديداته


شريفه تضحك :اي والله اخذ عقولنا هالوليد


رن التلفون وكانت زهره


ردت الجده


:هلا والله شلونس بشريني عنتس


زهره :والله يا عمه مستويه


واحمد جنني كل يوم وهو مطلعني امشي


اخرتها وداني للبر والا يبيني اطلع الطعس


ام ناصر تضحك من قلبها : ولا ولدتي هههه


زهره :انا ياعمه توني داخله شهري


وهو مستعجل


ام ناصر :ما ينلام يمه بيشوف ضناه


زهره :ادعي لي يا عمه تكفين


ام ناصر:الله يقومس بالسلامه


ويرزقس الولدالصالح المتعافي


زهره ومن كل قلبها :امييين


شفقانه اشوفه ياعمه


تبسمت ام ناصر : على خير تشوفينه


وتفرحين فيه وباخوانه وخواته




ــــــــــــــــــــــــــــــــــــــ


انهيت المكالمه مع عمتي


وقمت اتمشى في الحوش وكان الجو باارد


لافه نفسي بشال اسود كبير


جيت عند النخله ووقفت عندها


وابتسامة حنين ترتسم على وجهي


مديت يدي اتلمسها الله يرحمك يا ابو ناصر


ويسكنك فسيح جناته


ملامحه غابت من ذاكرتي


لكن بقي طيب ذكراه وحنيته علي


لا يمكن اني انساها


لولا الله ثم انت يا ابو ناصر


لايمكن اكون بهذي الراحه والسعاده مع احمد



سبحان الله مبدل الاحوال كيف كنت ما اطيقه


وكيف صرت اتنفس هواه



ـــــــــــــــــــــــــــــ



دخلت البيت


ومعي الايسكريم اللي طلبته زهره


من حملت وهي اكلها كله ايسكريم


تصحيني بنص الليل تبي اجيب لها


وانا طبعا ما اقدر اقول لحبيتي لا


واقفه بجنب النخله وكأنها حاضنتها


وسارحه بعييد


ناديتها : زهرتي


التفتت لي بحب: هلا والله بحبيبي


تبسمت لها : اشوفتس متحضنه النخله


ضحكت وكالعاده ضحكتها تأسرني


: احبها هالنخله كانت لي ايام حلوه جنبها


وان شاء الله بتجي ايام احلى وحنا جنبها


: ان شاء الله ها كيف ولدي اليوم


رديت عليها:


يارب تدرين زهرتي اهم شي انتي


قومين لي بالسلامه


مديت يدي لها تعالي


وكانت يدها بارده


ضمييت يدها بيدي


برد عليتس


قالت :والله ما احس بالبرد اللي تقول


لميتها لصدري :الله يأجرتس حبيبتي هانت


كلها يوم والا اثنين وتولدين وترتاحين




ـــــــــــــــــــــــــــــــــ



:متي بنشوفس؟


: مدري متى ما جى صياح جيت معاه


هيا :يعني متى..؟


هدى: والله مدري ماله وقت معين


انتي عارفه من رحنا للديره وهو


ما طلع منها حتى عياله هم اللي يجونه


هيا : وانتي ما حنيتي لعيالتس


هدى تتنهد بحسره : اكيييد حنيت بس هم


ما يبون يشوفوني


اخر مره جالسين معي وهم مغصوبين


ابوهم غصبهم


هيا بحنيه : معليش عدى عليهم وقت


و هم شرهانين وهذا نوع من العتب


ماعاتبوتس بالكلام بالتصرفات بس


اكييد المره الجايه بتشوفين تحسن


هدي تمسح دموعها بصمت :


ياليت يا هيا والله اشتاق لهم


ونفسي اعوضهم عن اللي سويته فيهم


هيا : الله يجمعكم على خير ويحنن قلوبهم عليتس


هدى : امييين


هدى بتردد : وش اخبار احمد وزهره


هيا : طيبين وتوهم نقلو لبيتهم الجديد


اللي بنوه بدال بيت خالي الله يرحمه


هدى : الله يهنيهم


هيا بتساؤل: هدى من قلبتس


هدى : اي والله من قلبي


والله لو يسامحني احمد وتسامحني


زهره اني لا ا كون من اسعد الناس


ذاتا زهره يالله كنت مجرمه بحقها


ما خليت من الظلم والكذب شي ما رميتها فيه


هيا: الله يسامحس وان شاء الله


هم بعد بيسامحونتس دام انتي تبتي ورجعتي للحق


هدى: ما ولدت زهره


هيا : لا تنتظر فرج ربي


هدى :الله يقومها بالسلامه


ويالله يا هيا مع السلامه صياح على وصول


وما يحب يشوفني ماسكه التلفون


هيا في حفظ الله


ــــــــــــــــــــــــــــــــــــــــ




انهيت المكالمه وقمت اشوف الغدا


تغيرت ما عدت هدى الاولى كل شي فيني تغير


من بعد ما ربي ابتلاني


وحسيت ان ذنوبي هي سبب بلائي


حاولت اتغير وعمتي ام صياح الله يرحمها


كان لها اكبر دور في تغيري للاحسن


كانت تقول المؤمن مبتلى


وعلى قد ر ايمانه يكون ابتلائه


ما لحقت اجلس معاها الا كم شهر


وبعدها توفت الله يرحمها


صياح انهار من بعدها وتعب


كان كل ليله يهج من البيت


ويرجع سكران ويدخل غرفة امه ويصيح فيها


ولا صحى يوعد امه انه بيبطل سكر وشرب


لمن جى في يوم وهو منهار


يبكي وحالته كانت صعبه


كتت اذا شفته سكران اقرف منه


واروح غرفتي واقفل على نفسي


بس ذيك الليله ما قدرت كان تعبان ومنهار


وكان يبكي بمراره


:وش صار يا صياح وليه متنكد


صياح بمراره : مات يا هدى مات قدام عيني


مات وهو سكران


هدى : منهو اللي مات؟؟؟


صياح يشهق مثل الاطفال :


خلف يا هدى خلف مات سكران


وانا كنت معاه كلنا سكرانين


بس هو مات وانا لا


هدى: الله يرحمه وانت الله عطاك فرصه تتوب


لا عاد تشرب وتوب الى الله


صياح : توبه يا ربي توبه


توبه ولا خاتمة السوء


قمت ومديت له يدي : قم تروش وتوضا ء

وصلي لله ركعتين وابدأ يا صياح بتغير حياتك

وفعلا ذيك الليله تغير صياح وانا بعد معاه


وكأننا تعاهدنا على التوبه سوا


بعدها بفتره جمعنا صياح كلنا


انا وام بدر وام بندر


وقال :انا بنقل للديره بيت امي هناك


وبارجع اسكن فيه وابعد عن هالمكان باللي فيه


اعترضن ام يدر وام بندر


وما رضن بقرار صياح


صياح قال: اللي بيجي معاي الله يحييه


واللي بيقعد بعد ما عليه لوم انا ماشي بكره


فلت لصياح: انا خويتك ومعك رايحه




الحمد لله مرتاحه وصياح مريحني


بس اللي منكد علي شيين


عيالي وزعلهم مني


وزعل احمد ةزهره اتمنى اني اتسامح منهم


بس خايفه يصدوني




ـــــــــــــــــــــــــــ


:سليم وينتس ؟


:هنا حبيبي تعال


حبيت راسها :اموااااه يا بعد قلبي والله


جاهزه؟


سلمى: من يومين وانا جاهزه


خالد : الحمد لله واخيرا خلصت وبنرجع


شلونه ابو خالد


سلمى: طيب توه ناام


تدرين يا عمري : قبل ما نتزوج ما تصورت


اني افكر بالرجوع للسعوديه


كنت افكر استقر هنا


لكن من بعد ما تزوجتتس


وذاتا يوم سافرتي وخليتيني شهر


كرهت هالديره وكرهت الدراسه


ابي ارجع واكون معاتس وبس


انتي وش سويتي فيني


ضحكت سلمى برقه ورفرت برموشها


: ماسويت شي


خالد ضمها بحب: الا سويتي ملكتي قلبي


ملكتيه بحبتي وحنانتس ورقته


وذكائتس كل شي فيتس ييأسرني


طوقت سلمى خصر خالد بيدينها


وضمته اقوى شي حبيبي انتا


صاح ولدهم وليد


ضحك خالد : ولدتس ذا دايم وقته غلط


اصبر يا ولد


امك ذي ما ينشبع منها


سلمى بدلع: خــالــد


وشالت وليد وحضنته لها وسكت


ضمهم خالد بحب لقلبه


:الله يخليكم لي



بقولكم شي واتمنى تتقبلونه مني

زهره : امري هيا وش عندتس


هيا ناظرت باحمد وزهره : هدى ندمانه


على اللي صار بينكم وتتمنى تسامحونها


زهره تغيرت ملامحا وغامت عيونها بالدموع


:هيا انتي اكثر وحده عارفه شكثر


عانيت منها


وصعب ما ينسي اللي سوته ما ينسي


بس


قولي لها مسامحه دنيا واخره


ابتسمت هيا وناظرت احمد تنتظر جوابه


وقالت : طيب ممكن تجي تزوركم


زهره بحزم : لا سماح وسامحتها


بس ما اقدر على شوفتها مقدرر



الان اسمحولي ما اقدر استقبلها


لكن بعدين يمكن اكون نسيت


احمد : مادام زهره سامحت


فانا بعد مسامح


وانا اجيها وين ما كانت مهما كان انتن خواتي



بلغيها سلامي وقولي لها قريب بتشوفني



ــــــــــــــــــ


في البر


وعلى الحب والالفه مجتمعين


جنان تقهوي الحريم


وام عبد العزيز تتابعها


اعجبتها جنان وقررت تخطبها لولدها


وذاتا شريفه مدحتها ومدحت امها


كانت ام فيصل جنبها : اقولتس يا ام فيصل


ما تعطينا هالغزال


لولدنا


تبسمت ام فيصل : ابوها موجود كلموه ويصيرخير



جنان طبعا سمعت الكلام وهربت بعد ما


اخذت العنود معاها


:يختي مرة خالتس ذي اكلتني بعيونها


العنود تضحك :اعجبتيها ونوت تخطبتس خلاص


بس ان بغيتي نصيحتي


واااافقي يا جنان عبد العزيز ما ينرد


وظيفه ورجال مستقيم وفيه خوف الله


وفيه وصل هو اللي ياصل امي دايم ويزورها


جنان. : عنوده خلاص كنهم خطبو


لا خطبو رسمي افكر




تدرين ان خالد وسلمي الان بالطياره


العنود : بالله من قالتس


جنان بمزح خالد


يعني مين؟؟ اكيد سلمى


وبيوصلون بعد عشر ساعات


والله تعب


العنود : يوصلون بالسلامه.


بيتهم جاهز وبكره اكييد بتغدون عند ابوي


وانتي اكيد بكره بنشوفس


جنان: ان شاء الله


شوشو وينها دايم تنط لا شافتني


اليوم مالها حس


العنود : مدري بس هي متعلقه


بجدها فأكيد عنده





بعد ساعه


جنان :شوشو وينتس حبيبتي


شوشو ركظت لجنان وضمتها


: كنت مع عمو عبد العزيز


جنان : ما اشتقتي لي


شوشو : كثيير اشتقت لك


جنان سوت نفسها زعلانه : تنصبين علي


لو اشتقتي كان من اول ما جيت سلمتي علي


شوشو :والله كان بدي اجي بس عمو عبد العزيز


كان بيلعب معي


وحكيت لو بدي العب معك وسأل عنك


شهقت جنان : ليش سأل عني وش عرفه فيني


شوشو وش قلتي له




شوشو انكمشت من انفعال جنان


:ما قلت شي بس قلت لو نلعب


متل مانلعب انا وجنان



ضحك عبد العزيز :منهي جنان صديقتس


شوشو :ايوه صديقتي احبها ودايم تلعبني وتخليني امشط شعرها واحط لها مكياج


عبد العزيز : يا حليلها ناديها والعبن هنا


شوشو ضحكت ببرائه ؛ لاا عيب


عبد العزيز : وش الي عيب


شوشو : جنان كبيره وانت تغطي عنها


ضحك عبد العزيز من كل قلبه


: اما عااد انا اغطي



يعني جنان مره كبيره


شوشو : لا هي مو مره كبيره


هي بنت بس طويله وتليس عبايه


ومدت اصبعها واشرت


على ابو فيصل وفيصل


وهذا ابوها وهذا اخوها


انكتم عبد العزيز وكف يد شوشو بسرعه


باحراج خلاص حبيبتي روحي. العبي


وقفت بسرعه. وقالت بصوت عالي


مع السلامه عمو رايحه العب مع جنااااااان


انحرج عبد العزيز وعرف ان جنان هي البنت اللي كلمته امه عليها عشان تخطبها له



ــــــــــــــــــــــــــــــــــــــ



بعد يومين في المستشفى :


الحمد لله على السلامه حبيبتي


ومبروك ما جبتي


زهره بوهن وتعب وفرحه: الحمد لله


ابي اشوفهم احمد


احمد تبسم : ابشري يا عيون احمد


شال الطفل الاول وكان ملفوف بشال قطني ازرق وقبعه زرقا ووجهه احمر ونايم


باستكانه وامان وهدوء


شالته زهره بحنان ودمعت عينها بسم الله عليه


ياحلوك يا قلبي


باسته بحب وشمته بعمق


احلى ريحه ريحة الاطفال المواليد



اخذه منها احمد ونزله سريره


واخذ الطفل الثاني وكان ملفوف


بشال وردي وقبعه ورديه


وفاتحه عيونها وفمها


احمد: يا دلبي هالبنيه مفتحه عويناتها


وباسها بحب وناولها لزهره


وجلس بجنبها ومد ذراعه


على كتف زهره


حب راس زهره بحب كبير


اشكرتس على هالمفاجأه


ضحكت زهره وضمت بنتها بحب :


عرفت في الشهر السابع انهم توأم


وحبيت اني افاجأك


انت كان نفسك في بنت وانا نفسي بولد


والحمد لله ربي عطانا ما تمنينا


احمد : شوفي شوفي


وكانت الطفله الصغيره تتثاوب


ضحكو على ملامح الصغيره




قالها :بكره بتطلعين


وام ناصر بتجي عندتس


هي كلمتني وباركت


وقالت انها بتجي عندتس


زهره :احمد حبيبي عمتي الله يسعدها


كلمتني وقالت لي انها بتجيني


و ش رايك نسمي بنتنا سلمى عليها


احمد : تبشر ام ناصر واسم سلمى حلو


وسميناتس سلمى وكان يكلم الصغيره



واخوتس اسمه محمد على خالي الله يرحمه


زهره بنظرةامتنان :شكرا حبي والله


كان ودي اسميه علي ابو ناصر بس استحيت منك


احمد بضحكه :ابوتس وتسمين عليه


الله يرحمه



اخذ سلمى الصغيره


ورجعها سريرها ورجع جلس جنب زهره


وضمهااا بحب


: الله يخليس لي يازهره


زهره : ويخليك لي يا احمد



ـــــــــــــــــــــــــــــ






تمت بحمد الله




