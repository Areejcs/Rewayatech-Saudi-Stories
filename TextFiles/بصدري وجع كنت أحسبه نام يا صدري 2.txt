
أبها
بيت أبو طارق ..
نزل لابه جنبه :مين قال ؟ ووشلون عرفتي ؟ وليه تزوجت ؟
أم فهد شافت يدينه ترجف وخافت :طارق شفيك ؟
قامت نوت ومسكت يدينه: اسم الله عليك ..
طارق فك يدين اخته ووقف : ليه تزوجت وهي وعدتني ماتتزوج ..لالا قالت راح تتزوج بس محال برضاها ..
دموع عشقها لها مارضت تنحبس بعيونه وتساقطت : تزوجت ..!
مش دموعه بقهر : الله يلعن حظي وحظها وظروفنا واهلنا اللي فرقونا ..
سحب نفسه وطلع لغرفته بسرعة ..
نوت تناظر : لاحول ولاقوة الا بالله ..
زوجة أبوها: ماخلت أخوكم بعقله ..!
أم فهد جلست: ي ليتني سكت ..!
غرفته ..
سكر شنطته اللي باقي ب أغراضها وأخذ شماغة ونزل ..
نوت وقفت : طارق وين ؟
سحب لابه : بسافر ..
بكت نوت: لا ماتسافر وأنت متضايق..
لم أخته وتالي ناظرها : مخنوق مخنوق مالي قدره بالجلسة هنا..
أخذ لابه وطلع وحتى ماسلم على الباقين ..
حرك سيارته وهو مخنوق ركب نظارته الشمسية ومسك خط الشرقية ..
ضرب على الدركسون بقوة : لييه جيت من الشرقية لييه ..!
.
.
.
الرياض ..
بيت سلطانة ..
دانية :ماششاء الله تبارك الله طالعه تهبلين ..
سلطانة: لالاع ..
ضحكت دانية: خلاص صرتي متزوجة لازم تحطين مكياج وتكشخين ..بطلي ي بت..
ضحكت سلطانة ..
دانية : تدرين أخوك محظوظ فيني صابره عليه وعلى عياله شوفي هالعلة شلون وسخ بذلته ..
ضحكت سلطانه : خليه علي وروحي البسي ..
دانية : آوككي ..
دخل سعود : جيعان ..
فتحت عيونها دانية : لالاع الحين أنا بقولها لالاع ..سعود روح المطبخ خلاص جننتي أنت وعيالك ..
سلطانة: خلاص روحي البسي وبشوف أكل ل سعود ..
نادات الشغالة ولبست سلطان وسلطانة ..وهي نزلت مع أخوها تحضر له أكل ..
سعود هو جالس على الطاولة : سبحان الله قبل ثمان سنين كنت أاكلك والحين كبرتي وصرتي تسوين كل شي..
لفت وناظرته : ثمان سنين خلتني اعتمد على نفسي وفعلاً اعتمدت ونسيت بأن لي أحد الا أنت ماقدرت ..
رجعت لفت وهي تتماسك نفسها لاجل ماتبكي ..
تردد : راح أقولك عن أسباب هالغيبة ..
ماتحملت ودمعت مسحت دمعتها ولفت وهي تعطيه الساندوش : في تسأولات كثيرة ببالي بس مابي أحكي سعود هالوقت .. ودي استوعب أنك عدت لي بالسلامة ..وعقبها لي جلسة طويلة جداَ ..
فتحت الثلاجة وهي تبي تتناسى حطت العصير في كأس
نزلت الكوب قدامه:الليلة وين راح تروح ؟
وهو يأكل :بطلع مع مصعب ..
سلطانة : آوها ..
سعود : راح يمرني لاتخافين منيب سايق..
ابتسمت وكان جالس وهي واقفة باست راسه :لاني خايفة عليك خايفة ياسعود ..
دمعت وطلعت من المطبخ ..
نزل الساندوش وضاق ..
قام وشافها شايله ولده اللي بدأ يتعلق فيها ,حاول يبتسم وهو يناظرهم وخاصة ولده وهو يمسك خدود عمته ..
سلطانه شافته : كملت أكلك ؟
ابتسم : بس شبعت ..
سلطانة بنظره : ماأكلت ..!
ابتسم : لا أكلت ..
مشت للمطبخ ..وشافت الساندوش وكل شي بنفس حاله من تركته ..
ناظرت ولد أخوها : شوف بابا ماأكل ..
ضحكت وهي تشوف ولد أخوها مسوي عصبي على أبوه ..ناظرت وهو يروح وتالي رجع ومعاه أبوه ماسكه بيده ..ضحكت وسعود يضحك : جاي الاخ متحمس ومسك يدي ويقول عيب عيب ..
ضحكت : تعال اجلس وكمل أكلك ..
سعود : بس شبعت ..
سلطانة مسك يده وجلسته مع سلطان : تتعب سلطان وماتأكل ..
ضحك وجلس وأخته تعطيه الساندوش وسوت لولد أخوها وأكلته هي لاجل مايوسخ ملابسه..
سلطانة الصغيرة دخلت : عمه جوالك ..
أخذت جوالها وكانت كادي سولفت معاها وتالي قالت راح يشوفون بعض في القاعة..
صكت منها وعطت بنت أخوها تكمل لعب ..
.
.
.
العشا ..
بيت أبو الجوهرة ..
أمها : لا يابنتي ريان يقول راح يمر ..
الجوهرة عقدت حواجبها : أنا قايله له راح نطلع للملكة ..بدق عليه كملي يمه واجهزي..
امها: لاتحرجينا مع الرجال ..
الجوهرة :لا ماعليك يمه .. جيبي عبايتك يمه خلي نطلع..
مسكت جوالها وراحت للصالة الثانية ..
:اسمعني توك واصل رح نام أو سوي أي مصيبة من مصابيك اللية لاتجي لان ورانا ملكه وراح نطلع ..
ريان دعس السيجارة برجله بعصبية: بجي فاهمه والا لا ..
الجوهرة : تعال بس راح تلاقي الشغالة والخدم مافيه أحد في البيت ..وبعدين مابي أشوفك ..
بعصبية : مهوب كيفك أنا زوجك وبجي اصلاً اخذك خلي عمتي تروح , اجهزي..
الجوهرة ضحكت غصب: مشكلة الثقة اللي فيك .. نصيحة روح نام ..
صكت الجوال بوجهه ولبست عبايتها ونادات خواتها وطلعوا ..
دق على جوالها وتفتح وترجع تصك بوجهه ..وهي تضحك قدرت ترفع ضغطه تعرفه عصبي..
رائد : جوهير ريان يقول ردي ..
الجوهرة : آذا دق برد ..
رائد :جوهير راح تروحين معاه ؟
الجوهرة : لا تونا ..
امها : لاتزعلينه ..
الجوهرة : عادي يمه تنفاهم بهالسالفة ..
رائد : جوهير لاتروحين باقي ماطلعنا ..
امه: رائد وراه ماتنثبر ..
رائد : طيب جوهير لاترديني خهخهخهخه
الجوهرة :خهخهخهخه لاتوصي..
امهم ضحكت : الحمدلله على العقل الله يعوضني في تعبي خير..
.
.
.
بيت مساعد ..
لمار :خلاص عزام برى راح يمرني واروح مع امي واختي ..
مساعد : لا أنا بوصلك ..
لمار شوي وتجن : أخوي تحت ..
ماتحرك : لا أنا بوصلك ..
لمار : مسااعد تكفى أخوي تحت ..
بعد فترة :ترجعين بدري ..
سحبت الشنطه : طيب ..
طلعت من الشقه ونزل معاها ..
قهرها كثير ماتركها تنزل الا ودمعتها على خدها ..
.
.
.
القاعة ..
كانت قمة بكل شي , جمالها , هدوئها ,فستانها ,مكياجها ,عطرها ..
حتى حزنها كان مميز وطاغي عليها ..
امها :فيه غرفة خاصة هناك لكم ..لاجل يلبسك براحته ..
رفعت عيونها في أمها : فرحانة يمه ؟
ابتسمت أمها : بالحيل ..
:بنتك الليلة وقعتم رسمي على تعاستها ..
امها تضايقت وناظرت صديقاتها : بنات عقلوا صديقتكم ..تعبنا معها ..
طلعت وهي ضايقه من رتيل ..
كلهم ساكتات وكلن بقلبها هموم ..
كادي بهدوء وهي تقولهم : بنات أنا حامل..
صرخوا ولفوا وهم يناظرونهم ..
الجوهرة : ي مجنننونة وش هالتهور ..
كادي تحط راسها على أكتاف سلطانة : مدري .. أنا تعبانة ..
ضمتها سلطانة وهي تهديها ..
لمار :كلها اسبوعين والعرس يجي بس لااحد يدري من اهلكم ..
كادي :المشكلة تعبانة وجدتي تسألني قبل شوي شفيني ..!
سلطانة تلمس شعرها بحنان : ليه منهاره كذا ..صحيح موب وقته بس شي حلو مهوب شين..
كادي تناظرها وتسألها : سوس جد سعود حي ؟
ابتسمت بشعور مختلط من الحزن الفرح : تخيلي عاد ..
الجوري : لما قالي مصعب ماصدقت ..
سلطانة : بنات تخيلوا الصدمة ..مصعب طلع اللي دايما تقول لنا عنه الجوري..
صرخات تعالت في الغرفة بضحك ..
رتيل: وواوو مسستحيل ..
الجوري تضحك : انصصدمت ي بنات ..
دخلت ام رتيل : رتيل الحين الزفة ..
قامت بين صديقاتها ..
رتيل تناظرهم عقب ماطلعت أمها , أخذت أنفاسها : تهقون طارق وينه الحين ؟
يناظرونها صديقاتها ..
سلطانة تعدل لها الفستان : رتيل الحين أنتي بملك شخص ثاني..
بحسره :الجسد هنا والروح معاه ..!
دخلوا خوات رتيل الكبار ..وساعدوها مع صديقاتها ..
كانت زفه راقيه بكل ماتعنيه الكلمه ..جلست وهي تتخيل طارق بيدخل عليها بين لحظه ولحظه ..
جدة كادي : كادي أنتي بخير الحين ..؟
كادي تمسك كف جدتها: آييه جدتي ..
الجوهرة تبتسم : لاتخافين جدتي مافيها شي بس تتدلع..
ضحكت جدة كادي : ودي انها تتدلع ..
جلسوا لوقت وتالي قامت رتيل لاجل تطلع له ..
دخلت للغرفة الكبيرة وكانت فخمه جداً ..حست بالحزن يأسرها من دخلتها برغم أن كل من حولها جوهم بالفرح طاغي ..
أمها : اجلسي هنا حبيبتي ..
جلست وهي تناظر حريم يدخلون ماقدرت تتحكم بنظراتها لهم ..
أختها الكبيرة : رتيل وش هالنظرات تراهم اهل زوجك ..الحين بيدخل لاتفشلينا ..
طلعوا وبقت بس امها وجدتها من اهلها ..سمعت صوته وهو يدخل بس ماميزت الصوت..حست بشخص يجلس جنبها :السلام عليكم ..
ماردت..
يعدل غترته والبشت : ردي السلام مامن غريب ..
قلبها يدق مهوب من كثر حياها منه لا ..!
بس الصوت مهوب محبب لها ..!
رفعت عيونها وهي برفعتها تدعي يكون مين مايكون ولايكون هو ..لانها تكرهه جداً ..
شهقت وهي حاطه أصابعها على فمها ..
ابتسم وقرب لها :شرأيك بالمفأجاة ..ماقلت لك بأخذك ..
مسك كفها بهدوء ونزله عن شفايفها : مانبي فضايح من بدايتها ..خلينا حلوين..
امه تقدمت لهم وهي تعطيه الطقم ابتسم لامه ولبسها ..
امه :مبببروك مبببروك ..
ابتسم لامه :الله يبارك لي بعمرك .. ها يمه شرأيك في ذوقي ..
ضحكت امه : قمممر ..
أم رتيل : تسلمين ..
دنقت لبنتها : جاملي فضحيتنا ..
ماردت ..
أم عساف : الحين نترككم براحتكم ..
تقدموا خواته وبناتهم وخالاته وعماته وباركوا لهم وهو يرد وهو يبتسم وهو يجامل عكسها تماماً ..
طلع الكل وتركوهم ..
بغيض : بمررها لك هالمره ..
ناظرته بصدمة : أنت شلون (حار معها الحكي ) شلون ..
ابتسم بعكس قبل دقائق : قلتك بأخذك وأخذتك ..
بعصبية :شلوووون ..!
يتغير موده مع طريقتها بالحكي وأسلوبها : يعني شلون تقدمت لك وأخذتك ..وأنتي وافقتي..
عصبت أكثر ووقفت : يكون بعلمك أخترت الثالث ولا أدري أنه انت ..
ضحك بقوة: من قالك أنهم ثلاثه ..!
أنا الوحيد اللي تقدمت لك وحبكت هالخطه مع أبوك وأخذتك ..وطلقتك منه ..
كأنها بحلم يمر مر السحاب ..
وقف قبالها :وأخذتك وبرضاك موب غصب ..
:كيف ؟
ضحك وبغرور: دفعت فيك الغالي والنفيس وأخذتك ..أنا عساف ماعاش شيئ يستعصي علي ..
رفعت راسها وناظرته ب آحتقار : أنت أحقر احقر من يمشي على هالأرض..
سحبت الدبلة ورمتها ..دنق وشال الدبلة وبعصبية وهو يسحب كفها سحبتها وبعدت عنه : وخخخر هناااك ..
سحب كفها بعصبيه والشرار يتطاير من عيونه وهو يلبسها غصب : آوووش ولاكلمة ..لو اسوي اللي ابيه ماتتكلمين ..أنا زوجك الحين وفيك خير كرري اللي سويتيه في لندن..
دق الباب ودخل مشاري وناصر وعبدالرحمن وهم يسلمون على اختهم..
مشاري : الله الله في الغالية ..
عساف: بعيوني .. بس خلها تبتسم ..
ناصر ابتسم : اصبر عليها توها ..
مشاري سكت وحب يطلع وطلعوا أخوانها الباقين ..
جات تطلع مسك كفها : اعتقد ماسمحت لك تطلعين ..
بنظره : وأذا يعني أنا حرة نفسي , يكون بعلمك عساف صحيح ملكتني بالعقد وممكن بغيره بس تأكد اللي بالجهة اليسرى(تأشر على قلبها) مافيه الا واحد ..
عصب وشد يمينها : عيدي هالحكي والله وقتها مايصير خير ..
ضحكت وهي تفك يمينها : أكذب مثلاً ..حياتي كلها معاه ..شسوي ..
دخلت امه وامها ..
امها: راح تطلع عساف ؟
عساف ناظرها وتالي ناظر عمته: آييه عمه ..
دنق لها : طيب طيب ..
:كل تراب ..
شد يده لاجل مايضربها : كل شي بحسابه ..
كررتها: كل تراب..
أمهاتهم يناظرونهم ب أعجاب على قربهم من بعض وهمسهم ماعرفوا بأنه حرب مجنون بينهم ..
مشت عنه وطلعت مع أمها وعمتها وهو طلع مع الباب الثاني وأعصابه خربت من كلامها المستفز ..
غرفتها ..
تبكي بهسترياً : بنات أكرهه اكرهه ..
سلطانة : طيب شلون هو ..!
وليه تكرهينه ؟
رتيل تبكي :هو يقول بأنه السبب بطلاقي من طارق..
جلست على الأرض وهي تبكي ..
جلست قبالها كادي وضمتها : الله لايوفقه ..
سلطانة والباقيات جلسوا بصدمة ..
لمار : هو قال كذا .. ماعنده آحساس ذا ..
الجوهرة جلست قبالها : الفرصة الحين لك أدبيه خليه يشوف النجوم بالقايله ووقتها راح يعرف ان الله حق ..
كانت منهاراه بكى ب أحضان كادي ..
دخلت ديم واستغربت جلست بس البنات ماقالوا شي وهي استنتجت بأنها باقي كارهه الزواج ..
.
.
.


كافيه ..
سعود يرجع ظهره للكرسي: مصعب شرحت لك آسبابي ..
مصعب ضايق : سعود مبررات سخفية جداً ..
سكت سعود ..
مصعب : صدمتني ياسعود بهالشي .. وأمك وش هالقسوة بقلبها وأبوك بعد ..!
سعود : كنت صغير ومتهور ولا أدري ..
مصعب : والحين كم عمرك 28 سنه .. ومن عمرك 20 كنت صغير ..
صغير وتتزوج .. صغير وتسافر للغربه .. صغير وسويت كل ذا في أختك .. أختك اللي صارت يتيمة بوجود وجود أهلك ..
سكت سعود وماقدر يتكلم بحرف ..
مصعب : تذكر وعدك لي بأنك راح تزوجني إياها .. من وقتها ياسعود وأنا اتقدم لها لاجل أحررها من حزنها وحالتها النفسية وترفض وترفض .. وانصدمت لما ملكنا بأنها كانت تتشبه فيك .. لاي درجة وصلت أختك لها ياسعود ؟!!
دق جواله وخلاه يهرب من كل كلام وتأنيب مصعب له ..واللي يشوف معاه الحق وخاصة بكلامه عن سلطانه وحياتها عقبه ..
.
.
.
خط الرياض ×الشرقيه
وقف في محطه لما طلع من الرياض .. نزل وصلى وجلس شوي في المسجد..
طلع من المسجد وسحب جواله وكانت أخته تبي تتطمن عليه طمنها وسكر ..
أخذ كوفي وحرك سيارته ..فكر شلون وصل الخبر لاخته ..
دق عليها ماتحمل يصبر..
أم فهد : هلا هلا طارق وينك ؟
طارق بصوت مخنوق: على خط الرياض الشرقية , بس بسألك مين زوج رتيل ؟
أخته بضيق: خلاص طارق البنت الليلة ملكتها ..
طارق بضيق : مين زوجها ؟
أخته : ولد اخت زوجي ..
طارق: شلون عرفها ومين دله ؟
اخته : مدري تقولي امه من زمان يقولهم راح يتزوج وحاط عينه على وحده وتزوج..
سحب أنفاس : الله لايهنيه فيها ..
أخته : طارق أنساها ..
: والله مانساها يكود أنسى أمي ..
سكر ولاتحمل يتكلم بكلمة زيادة وهو يضرب على الدركسون بخفيف ويبكيها..
.
.
.


.
.
اليوم الثاني ..
بيت جد كادي ..
محمد : باقي نايمة؟
جدته: مدري شفيها .. من امس وشكلها تعبانة ..
سلمان يشرب شاي : تبين اقوم لها ..
محمد : لا خلك ..بطلع لها ..
جدته: صحيها كان قامت تفطر وتأكل شي..
طلع محمد لها ..
سلمان: الحين ليه ماطلعت لها ..
امه: ي الله في الصلاح ,اطلع ..
طلع لها ..
دخل شاف محمد يصحيها ..
جلست وهي تناظرهم وأخلاقها صفر ..:وش تبون ؟
محمد: قومي افطري..
كادي: مابي..
سلمان: تعبانة تبين أوديك للمستشفى ؟
كادي : مابي ..
محمد :طيب قومي صحصحي ..جدتي بالها مشغول عليك ..
كادي تلم شعرها : اطلعوا عني ..
سلمان: طيب ليه مصعبة من الصبح ؟!
كادي :كيفي ..
انقهر وطلع ..
محمد :كاد يشفيك روقي شوي ..
ماردت عليه ودخلت غسلت وفرشت أسنانها ونزلت لجدانها ..
جلست جنب جدتها وهو يناظرها وساكت ..
جدتها تعطيها حليب :لالا مابي جدتي..
جدها: لاتشربين شاهي ..
كادي: مابي شي ..
جدتها: وراه وجهك ذابل ..!
رجعت ظهرها للجلسة الشعبية : مافيني شي جدتي بس تغير أجواء..
محمد :تبين اجيب لك شي من برى ؟
:لا ..
دخل سلمان وجلس جنبها ..
امه: وراه تجلس هنا ..كادي تعبانة ..
قام جدها يوضيء لصلاة الظهر ..
سلمان : مافيها شي لو جلست جنبها ..حبيبتي تبين شي ؟
بقهر وش هالجراءه والاسلوب قبال جدانها ومحمد ..: لا ..
محمد : سلمان مهوب من قل الاماكن جالس جنبها بالضبط ..
سلمان : يقال أنها بنت اختي ..
محمد : عرفنا والله , بس وخر عنها شوي وبعدين هي تعبانة ..
سلمان يخزه: محمد مهوب لاجلها زوجتك صرت تتحكم ..
كادي : جدتتتي ..
جدتها : محمد سلمان اسكتوا ..
قامت جدتها : كادي صلي الظهر وارجعي ارتاحي .. برسل خالك يجيب غدا..
ارتاحت لانها كارهه الدنيا ..
محمد : ماخاطرك في شي ؟
سلمان : تقولك البنت ماتبي ..!
محمد خز خاله : سلمان الظاهر بيني وبين زوجتي ..
وقف سلمان : ماتستاهلها ..
خزه بنظره ..
طلع وهو يتحلطم ..
جلس جنبها :روقي ..
كادي : موب طايقه نفسي روح صلي واتركني ..
محمد : كادي لاتزعلين ..
عصبت منه : محمد اتررركني ..خلني بروحي ..
:خلاص راح أتركك ..
وقف ..
كادي: جيب خالتي العصر..
محمد :آوكي ..
طلع من عندها وهو ضايق نفسيتها صايره زفت ..
.
.
.
العصر..
بيت أهل الجوهرة ..
امها : ريان ترى في المجلس..
الجوهرة :آييه قالي رائد..
مشت للمجلس وهي مجهزه نفسها لاجل تبتسم ..
ابتسمت ودخلت ..مدت كفها وسلمت وتالي جلست جنب أخوها ..
ريان :شخبارك ؟
الجوهرة :الحمدلله ..
رائد :اقو م والا اقعد ..
ضحكت أخته: اقعد بس..
ريان ضحك وجلس يسولف معاه شوي ..وتالي قام رائد ..
تسكر باب المجلس ..
يناظرها : اجهزي ..
ضحكت :وشو ..!
ريان : أقولك اجهزي ..
باقي تضحك : مشكلتك تحلم كثير ..
شبك يدينه ببعضها وهو يناظرها : الجوهرة فكري بالعقل خير اللي تسوينه , ترى لو وصلت لعمي سفرتك من آمريكاً وحدك ماراح تعدي على خير ..
بنبره : لو فيك خير ورجوله قول لابوي باني سافرت لوحدي بس قول ..
:تهددين ..!
الجوهرة : افهمها ي فطين ..
سكت ..
الجوهرة تناظره : كرهت تصرفاتك أخلاقك جرحك أسلوبك حياتك الضايعة .. وياليت لو تطلقني ..
يناظرها : قلت لك من مبطي طلاق موب مطلق ..
الجوهرة : ي أنك تطلق ي اني اقول لابوي وصدقني وقتها راح تطلق لانه ماراح يأمن على بنته مع واحد مثلك ..!
ريان : ماتقدرين تقولين لان السالفة فيها إلم لك ..
الجوهرة : لاصدقني اقدر اقول .. بس يحدني قوله عليه الصلاة والسلام (من ستر مسلماً ستره الله في الدنيا والاخره)
سكت ودنق : عطيني فرصة ..
: ريان ماعدت أبيك .. كررهتك وكرهت حتى آسمك .. ماعدت آقدر اعيش اكثر من كذا معاك ويرتبط اسمي ب أسمك ..
يناظرها : خلينا نعطي آنفسنا فرصة آكفر عن أغلاطي ..
الجوهرة : ماقدر..
ريان : الجوهرة فكري بالعقل .. أول سنه لازم فيها خلافات ..لو كل شخصين تطلقوا من أول سنة كان صار أغلب الناس منفصلين ..
: صح عليك , بس أنت شارب للخمر ,تدخن , ماتصلي دائما , مخاوي لك وحده وعايش معها عيشه المتزوجين ..!
دنقت ومسحت دمعه غافلتها وطاحت ..وسكتت من حر مافيها ..
تحرك من مكانه وجلس جنبها : آسف ..
ناظرته : آسف , كلمة آسف تهقى تنسيني كلامك الجارح بالليل والنهار , تنسيني وأنت داخل وسكران مع وحده ..لو نسيت أنت مانسيت أنا ..
:طيب شاللي تأمريني فيه واعطيك ..
:تطلقني ..
بلهجه عناد : طلاق لا ..
تناظره : راح تطلقني ..
وقف: راح أتركك فترة هنا ..بس مالنا الا بعضنا ..
ثنى شماغه وهو يكلمها : قلت لك من زمان الحب موب مهم المهم نحترم بعضنا..
وقفت : وأذا كنت ماحترمك ؟
ناظرها لفتره : عادي ..
الجوهرة : أنت ماتحبني ..
ريان : آييه .. وقلت لك المهم مهوب الحب ..
الجوهرة : خلاص الكفه متساويه أنت ماتحبني وأنا ماحترمك .. كل واحد مننا ناقصه شي لثاني ..
دخل جواله بجيبه : بجي أي يوم وأخذك ..
صرخت فيه بخفه : ماتفهم ..
ريان بهدوء :لا مافهم ولا راح آفهم .. الجوهرة غربة خمس سنين ماغيرت فكري تبين تغيرينه وتخليني آطلقك .. لاتفكرين أنا متمسك فيك لاخر نفس ..
طلع وتركها ..
آستوقفه صوتها : تطلق فاهم لاتسوي فيها لما جيت للسعودية بأنك رجال ..
شد على مقبض الباب ورجع لها : على هالكلمة راح ترجعين هالحين معاي..
: ولاتفكر ..
رجع جلس : والله ماطلع من هالبيت الا وأنتي معاي , دامها وصلت للعناد ..
الجوهرة شوي وتنفجر فيه وهي تشوفه يكلم أبوها ويقوله أنه في بيتهم ..سكر :الحين عمي بيجي ..
دخل رائد وضحك : أشكالكم تحفه ..ليه واقفة ..
الجوهرة خزت ريان : بطلع لغرفتي ..
ريان متكي : اجهزي..
الجوهرة : موب جاية معاك الليلة ..
ريان : بس الليلة راح تجين ..
رائد : طيب هدو شوي , جوهير روحي الليلة ..
الجوهرة : الليلة مالي نفس أروح معاه ..
ريان :عاد الليلة أبيك تجين معاي ..
رائد يناظرهم : أنتم شفيكم هواش ؟
الجوهرة تناظر أخوها : موب هواش بس الاخ مسوي فيها ..تدري بجي معاك ..
ابتسم : طيب من بدري..
دخلت أم الجوهرة وجلست مع ولدها وريان ..
جلس يتكلم مع عمته يحبها كثير وهي بعد لانه ولد أعز صديقاتها وبنفس الوقت قرايب..
شوي ودخل أبو الجوهرة وحاول فيهم يجلسون بس وعدت الجوهرة أبوها تجيهم بأقرب وقت وهو يناظرها ومقهور منها ..
سيارته ..
الجوهرة : لا تتكلم معاي طيب .. آسكت ..
ضحك : طيب المهم ي حلوك وأنتي معصبة ..
شالت طفايه السجائر الصغيرة ورفعتها :بتسكت والا شلون..
ضحك : طيب بسكت ..
دق جوالها وردت وهي تسولف وتتكلم وكان واضح أنها تتكلم عن شغل ومع رجال بعد..سكرت ودخلت الجوال لشنطتها ..
بنرة آستفسار :مين ذا؟
الجوهرة : خالي ..
:آيييه وش يبيك فيه ؟
الجوهرة : مايخصك ..
ناظرها للحظه :شيبيك فيه ؟
: مايخصك للمرة الثانية ..
حط يده على القير وناظرها وتالي ناظر الطريق بقهر منها ..
.
.
.
بيت اهل رتيل ..
جالسة في حديقة بيتهم ورافضة تطلع تجهز , طلعت امها وخواتها بالنيابة عنها لانهم تعبوا معاها ..
مشاري :طيب أنا وش ذنبي والله على بالي تعرفين المعرس ..وحتى ماحبيت اتكلم معاك كثير لان نفسيتك كان مش تمام ..
رتيل صدت وهي ضايقه : سوري مشاري بس بجد ضايقة ..
مشاري يناظرها : رتيل الحين جا دور المنطق والعقل .. فكري بالامور بشكل عقلاني لاجل تسير حياتك لبر الامان
ناظرته وتالي صدت لفترة وهي بصوتها نبرة تهديد مافهمها آخوها : لاتوصي كل شي راح يتم بهدوء ..
مشاري: عندك آقتناع بهالرأي ؟
ابتسمت وسكتت ماحبت ترد ويبين شي بصوتها ..
جابت ديم معها عصير وجلست عقب ماعطتهم ..
دق جواله وتكلم شوي وتالي صك ..
ابتسم : عساف راح يمر ..
رتيل بنظره : يقال إن العرس بعد بكرة يجي ليه ..!
مشاري : ماعليه يمكن يبي يتفاهم معاك على آمور تخص الزفاف..
رتيل : كل شي متولينه مافيه داعي يمر ..
مشاري بضيق ونزل الكوب : صدقيني عساف مافيه مثله , رتيل لاتحكمين عليه الحين,
رتيل تمتمت :نشوف ..
وقف مشاري : هو يقول قرب من البيت ..ديم أدخلي لداخل ..
رتيل : خليك ديم .. دخله مشاري للمجلس وبعدين راح اجي ..
مشاري : براحتك ..
مشى مشاري لان عساف دق عليه ..
ديم تضحك : آحسك راح تحبينه ..
بغرور : أحببه .. صدقيني ممكن آحب أي شخص الا عساف .. ديم احتقره واللي تحتقره رتيل محال ترفعه في عينها ..
ضحكت ديم : مجننونة ..
ناداها مشاري ومشت له ..
مشاري : تراه في المجلس يبيك ..طلبتك تراه صديقي واعرفه رجال ونعم فيه ..
ابتسمت ومشت ..
دخلت وجلست في المجلس على جنب ..
ابتسم : تو مانور المجلس..
بفتور : شتبي ؟
عبس بسرعه: عدلي آسلوبك معاي ..
بنظره آحتقار : فيه ناس ماتليق لهم الا مثل هالمعاملة ..
تعوذ من ابليس : جيت لاجل أقولك بأننا راح نسافر بنفس الليلة .. والزفة راح ادخل وحسك يتكرر اللي صار ليلة الملكه , لا أحد يحس فاهمه ..
كانت تحرك الاسوراة بكفها وسرحت معها ..
بنبره : لاتسرحين فيه قدامي ..
رفعت عيونها فيه : طيب قلت الكلام اللي تبيه والحين تقدر تفارق..
وقف : الحين تحكمي دامك ببيت أبوك بس أنا لك يارتيل ..صدقيني بخليك تتربين من جديد وأسلوبك المتعالي ذا راح أعلمك فيه ..
ماعطته غير نظرات استحقار ..
مر ودنق وهو يحط يده على خدها : موعدنا بعد بكرة .. جميله وأنيقه لكن ماعاشت حرمه تعمل معاي عمايلك ..
دفت يده وهي تدف وجهه بقوة وبنفس آستحقاراها : تقرفني واقسم ..
مسكها من كتوفها بقوة وقربها له : ودي اجرحك بمثل جرحك ونظراتك بس يحدني شي بالجهة اليسرى بس وعد (وهو يرص على آسنانه) لاخليه يسير نفس اللي آبي ومنطق عقلي اللي مايرضى ل عساف المذلة .. آنصحك ونصيحة آخيره لاتكسرين فرحة أمي وخواتي فيني فاهمه خليك قبالهم فرحانة وبيننا موب مهم ..
رجعها لها ودفها بعيد عنه ..وطلع من المجلس ..
تناظره : جعلك الهم ..
.
.
.
الليل ..
الشرقية ..
كورنيش الخبر ..
جالس وثاني نفسه وهو يتأمل البحر ويتنفس بعمق .. ناظر جواله وسكره مهوب مود احد..!
دق جواله الثاني تنهد : لاحول ولاقوة الا بالله ..
سحبه ورد ..:هلا نادر ...جالس على الكورنيش .. جيت من الرياض ؟ .. طيب توصل بالسلامة .. وصلت ..! خلاص طيب جاي لكم ... بتجي ؟ آوكي تلاقيني بالمكان المعهود..
نزل جواله وناظر دبلة زواجهم في كفه الايسر أصبعه الثاني رفعه وباسه بعمق وورجع يناظرها : راح أوفي بالعهد وي أننا نجتمع قبل الممات بس يحرمون علي من غيرك ..نضقت العهد الأول (بكى بحرقة ) بس موب كيفي بس الحين منيب ناقضه..
مش دموعه بكم ثوبه وقام غسل وجهه من ماء البحر ..كأنه يغسل ب مياه البحر همومه اللي زادت بفراقها ..
.
.
.
باريس ..
سطام : أمجاد مين كنتي تكلمين ..؟
أمجاد : سهى ..
سطام : شهر عسل انسي الكل ..
ابتسمت له : من عيوني ..
تحرك من السرير : تسلم لي هالعيون ..
قرب لها وهو يمسك وجهها : أحبببك ..
ضحكت ودنقت : بدل وخل نطلع..
سوى كش وضحك : أقولها أحبك تقول بدل ..
أمجاد وهي تضحك : ماراح أصدق بأنك تحبني الا لما أكون الوحيدة على ذمتك ..
رفع حاجب بتعقيده وفهم المغزى: أطلقها ..؟
أمجاد تكتفت : آييه
: طيب أنا ومعاك وش دخلك فيها ؟
امجاد :كذا , مجرد ماحس أنك متزوج غيري اغار ويحترق قلبي.. تحبني طلقها..
بنفس تعقيد حاجبه: أحبك وأعشقك لكن طلاق منيب طلقها ..
عصبت : خير تحبني وماراح تطلقها ..!
رجع وقرب لها وهو يقربها منها : هالشهر لنا أذا تبين تضيعينه بطاري الجوري وغيرها نرجع للسعودية ..
:شقلنا الحين طيب ..!
بنبره : لاتجيبين طاري أحد غيرنا ..
: طيب ..
ابتسم وهو لازق فيها ويهمس لها :حبيبتي أنتتي ..شاطره وأنتي تسمعين حكي سطام..
.
.
.
الرياض ..
بيت اهل ريان ..
مل وهو ينتظرها نزل : الجوهرة الظاهر اني مناديك من مبطي تعالي أبيك ..
: شتبي ؟
ريان نزل من الدرج ومشى للصالة وهو يناظرها بنظره : أبيك تعالي..
أخته : بليززز اتركها تسهر معنا ..
ريان يحك شعره : أبيها شوي وترجع لكم ..
وقفت الجوهرة : بنات شوي وراجعه لكم ..
سمر : لاتتأخرين هع ..
ضحكت ورمتها بالمخده وطلعت معاه ..
صك باب غرفته ..
وقفت تناظرها : شبغيت ؟
يناظرها وساكت ..
رفعت حاجب : كان تأملتني تحت ..
: وبعدين يعني من جينا العصر وساحبه علي تقولين غريب عنك ..!
الجوهرة ب امتعاض : لاتتوقع مني أعاملك معاملة الزوجة المحبه لك..اصلاً مدري ليه الليلة رجعت معاك ..!
:لاني زوجك طبيعي ترجعين ..
فركت جبينها بخفه :ريان بقولك شي لو تعرف شكثر أنا كارهه وجودنا هاللحظه سوى كان رميت اليمين من غير تفكير ..!
بنظرات استغراب : الله ..!
ناظرته وطلعت من غرفتهم ..رمى نفسه على السرير : شاللي سويته بنفسي وبحقها..
.
.
.
بيت سلطانة ..
دخل لغرفة أخته وكان راح يغطيها حست عليه :سعود ..
ابتسم وهو يكمل يغطيها : نامي نامي ..
جلست وحبت تتكلم معاه : لا سعود مافيني نوم ..فيك النوم ؟
:لا ..
قامت من سريرها :أبي اتكلم معاك ..
حط يده على كتوفها وجلسوا مقابلين بعض على الصوفا ..قلبه عوره حس بأن راح تجيه اسئله راح تتعبه ولا فيه عنده لها أجوبه ..!
فركت يدينها بهدوء وبنفس نبرة صوتها : سعود شسالفة هالغياب ؟!
سكت ودنق ..
قامت أخذت ربطه ورفعت كل شعرها وردت جلست : سعود ..
ناظرها : مدري شاللي آقوله ..!
بحزن : الصراحه .. ولو أنها مؤلمة بس أفضل من أي شي ثاني ..
رجع ظهره وثنى رجله تحته وهو بعده يناظرها : شاللي تبين تعرفينه .. اسأليني وبجاوب..
حطت مخده بحضنها وبدأت : طوال فترة الغياب وين كانت وجهتك ؟
:المجر ..
سلطانة : وشاللي درسته ؟
سعود : طب ..
سلطانة : والتخصص ؟
سعود : جراح مخ و آعصاب ..
سلطانة: ليه هالغيبة وحاطين سبب الاختفاء والغيبة مؤلم جداً ..؟!
تنهد : الدراسة ..
:دراسه ..دراسسه ؟!
وهو يناظرها : لان كانت صلتنا ببعضنا قوية وعرضت عليك أمي فكرة الدراسة برى المملكة ورفضتي الا أنك تسافرين معي .. وصعبه هناك تدرسين ..خاصة أنك بنت وكنتي صغيره وأنا كذلك ..
تضم المخده أكثر وتناظره بحزن عميق : طيب اذكر تكلمت معاك عن هالموضوع وقلت آنسى السالفه ..!
سعود : لان الوالدة جهزت كل شي ..وقالت خلاص تم قبولي في جامعة في المجر وخطبت لي بنت وحده من صديقاتها وتزوجت وسافرت ..
إلين هنا وكفاية ..
إلين هنا وتساقطت دموعها من عيونها على فخذها والمخده ..نزلت راسها ومسحت دموعها وهو ساكت ولف على دخله دانية وطلعت عقب ماشافتهم وباين الجو متكهرب ..
رفعت راسها وناظرته : كمل ..
: يكفي سلطانة ..
سلطانة تناظره وتمسح دموعها : لالا كمل .. شاللي يكفي ياسعود ..ثمان سنين غياب مايكفي الكلام فيها لمده ربع ساعه ونكتفي ..!
متى سويت عرسك ؟ عقب الخطة أو قبلها أو بنفس الليلة ..؟
رجع يتنهد : نفس الليلة ..
دمعت وشرقت بدموعها : قالوا مت وأنت عريس ..!
يعني في ليلة العمر .. ي الله سعود شلون هنت عليك تسوي فيني كذا .. !
تدري 3 شهور في المستشفى وكانوا يعطوني حبوب نفسية مضاده للاكتئاب وأوقات أذا أكئتب بالحيل جلسات كهربائية ..
يناظرها بصدمة : جلسات كهربائية ..لييه ؟
ضحكت بعز دموعها : لييه هههههه لاني أخوي مات ..اللي كان لي كل شي .. كان الاخو والابو والام والصديق مات وتركني .. ولاجل كذا صارت مريت بحالة نفسية وجلست على أنواع الحبوب والمهدئات والجلسات الكهربائية ..
مسحت دموعها وهي تقول : بالله سعود 8 سنين مافكرت ترفع السماعة وتتطمن علي ..
بسرعة : الا فكرت وفكرت بس ماكنت أقدر ..
ضحكت ببكا من ثاني : ماقدرت ..!
وقفت وهي تناظر من دريشة غرفتها وفتحتها لاجل تأخذ آنفاس : طاوعت الكل فيني ياسعود وبعت أختك برخيص ..
وقف وهو يجي قبالها : سعود ماباعك .. سلطانة بكل لحظه لك معي ذكرى بس امي وأبوي قالوا لو عرفتي ماراح اسافر ولا أكمل .. والدراسة في المجر أفضل من هنا.. حتى لما جاتني بنت مافكرت بغير آسمك وسميتها ..
مسحت دموعها : الجرح ي دكتور الجراحة أكببر بكثير من أي تبرير وكلام , بالعكس لما سمعت كلامك آتسع هالجرح أكبر .. !
مسح دموعها ومسكت كفه : ثمان سنين كنت متخيله بأي لحظه تجي وتمسح دموعي وتلمني وتهاوش اللي يجرحني بأي كلمة , بس عقب هالثمان ماعدت ذاك اللي أتمناه يمسح لي دمعة ..خلاص سعود روح مع اللي بعتني لاجلهم.. الدراسة وتخرجت منها وأمي وأبوي موجودين ومعاك زوجتك وعيالك ..كل الاشياء المرافقة لك مده ثمان سنين ارجع لها وهالمره أعتبرني أنا اللي ميته ..!
تكتفت لاجل تخفي إلم بدأ بصدرها ..
سعود يناظرها ومسك كفها : يألمك صدرك ؟
: لا .. اطلع واتركني و مثل ماقلت لك لاتعتبر سلطانة موجودة ..
بضيق : سلطانة افهميني ..
تمسح دموعها : أفهمك ب وشو ؟
سعود : الغيبة ماكانت بكيفي وحدي ..
تناظر الشارع الخالي : سعود غبت وعمرك 20 يمكن كان فيها طيش ومراهقة بس آعتقد عقب ماطلعت من العشرين اخلتط ذا بقسوة قلب ونسيان وأنانية ..!
بصدمة : أناني , سعود قاسي وناسي ي سلطانة ..!
لفت نظرها له : كل اللي سويته صنفته تحت هالمسميات والا هو بالواقع أبشع بكثير..
يناظرها والصدمة مأخذه مكانها بتعابيره ..
سلطانة : تدري الحين كثر ماحبك صرت أخاف منك وعليك .. أحبك رغم إن ثقتي فيك اتهزت..!
برغم غيابك عني , برغم إن جلستنا ماشملت كل التسأولات عن هالغيبة الموجعه ..برغم كل اللي صار منك أحببك جداً وأشتاقك جداً وأحن لك جداً ..بس كل هالاشياء ماتغفر هالغياب الطويل ..
احبك رغم اهتزاز الثقه ،
وخوفك مني وحزني عليك ،
احبك رغم اعتلال الضمير ،
احبك رغم الغضب والجوع والسأم ،
احبك رغم تنغيص العتب ،
وكآبه النظره التي لم تصل ،
" تلك الكلمات الحارقه التي ليس بينها وبين ان تقال الا ان نلتقي "
احبك رغم الغياب الشديد ،
المثير لكل التساؤلات الموجعه ،
احبك جدا رغم اليباس وتلك الملوحه التي احسها في
فمي ،
والحمى التي تجهد بدني ،
والصداع الذي يجزء راسي يوزعه الى قطع كثيره ،
تم ياتي على جزء فيرضه حتى انام ،
ويغمى علي ،
واشتاقك اككثر ..
:بليز سعود أتركني الحين ..
سعود ماسك يدها : يألمك صدرك صح ..
بلعت ريقها تحس نغزات كأنها سكاكين بيسار صدرها : لا , اتركني بنوم الحين ..
بأصرار : لالا مشينا ..
شدت كفها منه وضمت نفسها بيدينها : مش تعبانة ولافيني شي , اللي بيسار القلب تعب من غيبتك تعب نفس مهوب جسد ي عزوة أخته ..
ألمته كلمتها ي عزوة أخته وانسحب من غرفتها بهدوء برغم إلم يعتصر قلبه عقب كلامهم مع بعض ..
صكت باب غرفتها ورمت ظهرها على سريرها وصوتها العالي بالبكا والالم الغريب بصدرها..
حست بضيق أنفاسها تدريجاً وأختناقها وهي تمد يدها لجوالها تتحس مكان وجوده بس كأنه حتى هو تخلى عنها .. تماسكت نفسها ماصرخت وهي تشد بقوة وتتلوى وعيونها بدأت بأغماضها ببطء وهي تشد على شفايفها وتذكر الله ..
.
.
.
عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .





البارت الرابع والعشرون

بيت سلطانة ..
غرفة سعود وزوجته ..
حاط يدينه على وجهه ويبكي بشكل فضيع من حكي سلطانه عن فترة غيابه..
دانية :سعود رجال وتبكي ..سلطانة قلبها كبير وراح تنسى ..
رفع راسه :كانت تتعالج بجلسات كهربائية ..تتعذب والعذاب بسبب أخوها ..!
ليله زواجي هي منهاراة بالمستشفى وأنا معرس .. شفتي شلون كنت حقير وقاسي بحقها..!
دانيه جلست قباله وهي تمسك يدينه : تقدر تعوضها عن كل شي..قلبها كبير وراح تنسى بس لابد العتب اللي صار ..
مسحت دموعه وضمته ل صدرها : حبيبي سعود ..
فتره وهو في أحضانها وضايق من نفسه كثير ..بعد عنها وقام وهو يأخذ مناديل ويمسح دموعه : بروح لها ..
وقفت ومسكت يده : لا خلك بروح لها أنا ..
جلس من غير اعتراض وطلعت دانية ..
فتحت دانية الباب وكان مصكوك من غير مفتاح ..شافتها على السرير وبوضعيه غريبة..
ركضت وهي تنادي سعود وهي تقوله بهستريا مافيها الا أنفاس معدودة ..!
ركض للسواق وهو يصحيه ويطلع لغرفة اخته بحاله هستريا من الخوف عليها ..:دااانييية عبايتها بسسرعة وجيبي جواالي..
كانت تقاوم مقاومة بسيطه مع قلة أنفاسها وهو يبكي ويناظرها :لاآآآ ماراح أتركك فاهمة..
شالها ونزل فيها العم سعد كان يسوق السيارة ويهدي سعود اللي يبكي ويناظرها وهو يترجاها : لاتتركيني طالبببك لاتتركيني ,غلطت وغلطتي كبيرة بس لاتتركيني ..
ضمها وهو منهار بكى كأن ماعاد لهم مع بعض رجعه ..!
وقف العم سعد قبال المستشفى ونزل سعود وهو يكلم الطورائ بسرعة وانسحب سرير ..
لحظات مرت وهو يشوفها من خلف القزاز تحت أيدي الاطباء ..صد وهو يدق على مصعب الموقف صعب جداً من أنه يتحمله وحده ..!
حس بيد ترتب على كتفه :لو سمحت وقع هنا أختك بحاجة لعلمية قلب قسطرة بس بسيطة إن شاء الله بعد ساعتين من الان لاجل تنأكد بأنها ماأخذت أي مسيلات للدم ..!
ماسأل , ماستفسر , ماتكلم , ماعلق ..
مسك القلم ووقع وعيونه تناظر كل شي بذهول من كل ماصار لاخته بسببه ..
دخل الدكتور وشوي وطلع له : ياخوي الحين أختك عطيناها نفس الجهاز من قبل والله واعلم تعرضت من قبل لكهرباء لاجل كذا راح نعطيها قسطرة كهربائية للقلب وتكون ب أدخال قسطرة كهربائية للقلب من الجهة اليمنى لاجل نشوف أي شحنات كهربائية زائده في القلب وسببت هالخفقان لها ..
سعود تايه كثير ويسأله لاجل يتطمن : الحين كيف النبض عندها ؟
الدكتور : متذبدب ..بس الحمدلله وضعها حالياً مطمئن والعملية بعد ساعتين من الان ..
تركه الدكتور ودخل لها وهو يناظرها ..غضمت عيونها من شافت أختها ولفت للجهة الثانية ..
وقف وهو يناظرها قريب منها وعيونه حمر ونبرة فيها آسى وصدمه: تصكينها عن سعود ..!
دخل الدكتور وناظره : ي ليت تطلع الأفضل تكون وحدها وأنت تشوف الاجهزه عليها..


طلع وعيونه كسيره عقب شوفتها على سرير المرض بسببه ..!
جلس وقت وجواله دق : هننا بالممر الدور الثاني ..قبال غرفة العناية ..
مصعب يناظرها وكان لابس ثوبه وأعلى الازار مفتوحه وجواله بيده ووجهه مخطوف لونه وصوته باين فيه الخوف عليها ..
بعيون دامعه : تكلمت معها عن سبب غيبتي وتضايقت والحين هي هنا ..
شد كفه يبي يعاتبه بس مهوب وقت عتب ابداً ..!
وقف مصعب وتكلم مع الدكتور وتالي مشى لاجل يدفع الفلوس ورجع جلس جنب سعود وهو يهديه مع أنه بحاجه من يهديه هو ..!
.
.
.
بيت أهل رتيل ..
صحت على الرنين المتواصل من جوالها 1 الفجر ..!
جلست وهي تمسك الجوال وترد بتذمر على الرقم الغريب : نعم ..
عساف : لاه صحيتك ..
رتيل تبعد شعرها عن وجهها : الله يأخذك وش تبي داق هالوقت ..
ضحك : عرفتيني أجل معناها تحبيني ..
عبست : يييع , بقولك شي صوتك شكلك كله تحت أخرص شوز عندي ..
تغير صوته بلحظه لعصبيه : رتتتتيل ..
: يأخذك ربي ..
صكت بوجهه .. ورد دق وردت : خيير وش تبي ؟
عساف : جوالك ماتصكينه بوجهي ..
تجاريه : بس كذا ..
عساف : لما تجين عندي أعلمك الاشياء الثانية للادب معاي ..
ضحكت وقامت من سريرها : جد والله ..
:رتيل اشم بصوتك لهجه استهزاء ..!
ضحكت أكثر : أحد قال لك من قبلي بأنك غبي جداً ..مشكلتك ماعرفت رتيل للحين..
عساف يقوم من مكتبه : بعرفك وأعرفك على نفسي لاتهتمين ..
وهي تفتح الثلاجة الصغيرة بغرفتها وتأخذ ماي : طيب كل تراب ..
صكت بوجهه وحطت سايلنت ..وتنفست بألم : ي ليتنا سوى مشتاقتك ..الليل ببعدنا غير مهيب مثل ماهي لما كنا سوى ..
أكذِبّ أنَ قلّتَ ,
آلليـآليّ فيّ غَيآبه :
| " هِيّ / هِيّ " . .
نزلت العلبة وتعوذت من همومها وابليس وتالي مشت توضي وتصلي الوتر ..
أقله ركعة، لقوله صلى الله عليه وسلم:
" الوتر ركعة من آخر الليل " رواه مسلم.
ولا يكره الوتر بواحدة لقوله صلى الله عليه وسلم:
" ومن أحب أن يوتر بواحدة، فليفعل " أخرجه أبو داود
وأفضل الوتر إحدى عشرة ركعة يصليها مثنى مثنى ويوتر بواحدة
لقول عائشة رضي الله عنها: " كان رسول الله صلى الله عليه وسلم يصلي بالليل إحدى عشرة ركعة يوتر منها بواحدة " وفي لفظ " يسلم بين كل ركعتين ويوتر بواحدة" أخرجه مسلم.
ويصح أكثر من ثلاث عشرة ركعة ولكن يختمهن بوتر كما جاء في الحديث: " صلاة الليل مثنى مثنى فإذا خشيت الصبح أوتر بواحدة" أخرجه البخاري.
.
.
.
الفجر ..
بعد عدة ساعات فضلوا يقضونها في المسجد رجعوا عقب صلاة الفجر وشافوا الممرضات يطلعونها من العناية وهي على السرير الأبيض مشى وراهم وعيونه ماتميز الكثير من غشاوة دموعه.. وقف قبال الباب وهو ينصك بغرفه العلميات حط يدينه على وجهه :ي رب
مصعب كان يناظر الغرفة وهو يمر ب شعور خوف غريب..لكنه آستهى وهداه وجلسه جنبه وهو متروع كثره بس لازم يكون أهدى منه ..
سعود يدينه ترجف :عملية قلب ..!
مصعب يهديه : إن شاء الله خير لها , لاتتوتر ..
سند ظهره على الكرسي وعيونه ترتفع للسماء وتدعي لها بالسلامة ..
مصعب : يقول الدكتور ممكن مدة العلميات من ساعتين لاربع ..!
سعود : تهقى خطيرة ؟
مصعب : أجل ليه طويله ..!
سعود : كل الفحوصات والتحاليل ماتطمن ابداً ..!
مصعب يرجع ظهره : طالبك لاتروعني عليها ..
كلن منهم يتكلم ويسأل الثاني ويطمنه ويرجع يتسأل تسأول تخوف الثاني وتخربطه وتوتره أكثر ..!
.
.
.
بيت جد كادي ..
7 الصباح ..
كان لابس بذلته العسكريه وحب يمر يتطمن عليها ..دخل وشاف جدانه يتقهون وهي نايمة ومتغطية ببشت جدها ..سلم على جدانه وجلس وهو يسألهم عنها ..
جدها: حاولنا فيها تروح للمستشفى لكان ماطاعتنا ..
جدتها صحتها : كادي ..كادي ..
رفعت راسها على المخده الصغيرة وناظرت جدتها: مم ..
جدتها تمسح على شعرها : خلي محمد يوديك المستشفى ..
جلست وهي تشوفه ومقطبه حواجبها :لا جدتي ماله داعي ..
محمد : خلي نروح ..
كادي : لا ..
جدها : الأ كادي لاجل جدك روحي حالك مايسر..
كادي :مافيني ياجدي للمستشفى .. تعب خفيف ويزول ..
جدها : الا بتروحين .. محمد استأذن من دوامك ي جدك وتعال لها عن شوي لكن الحين فيها النوم ولاهيب قايمة هالعنيدة..
ابتسم محمد وهو يناظرها ترجع تنام ..
جدتها عطته قهوه: أفطرت..
محمد : دايم افطر بالشغل..
كان راح تقوم تسوي له فطور حلف عليها ماتقوم ..نزل فنجان القهوة :بجيها الساعة 10 ..
جدتها: إن شاء الله ..لاتسرع ..
ابتسم وطلع ..
.
.
.
المستشفى ..
طلعت عقب ثلاث ساعات وشوي من عملية قسطرة القلب ..
كان مصعب يمسح على شعرها بغرفتها الخاصة ..وهي فيها مخدرة تقريباً ..:عطشانة..
طلع للدكتور وكان مع سعود برى ويتكلم معاه :تبي تشرب..
الدكتور :آيييه تشرب لاجل تبعد عنها المادة الملونة ..
دخل وعطااها الموية ..
وجلس قبالها وهو يعدل لها الغطا والمخده ويغطيها لاجل ماتبرد ..
:أبي كادي ..
ب آستفسار : مين ؟
بصوت متعب : صدييقتي ..
مصعب : طيب تعرفها الجوري ؟
أومت ب آيييه ..
وقف ودق على الجوري وقالها راح يمرها وتكلم كادي لاجل تمر سلطانة تبيها..
دخل سعود وصدت وهي تشوفه يدخل ..
لف للجهه الصاده منها وقلبه يتقطع على صدها : سلامتك ي ليتها فيني..
غمضت عيونها وتسربت دمعه ألم ممزوجة بعتب كبير جداً ..
ناظر مصعب اللي ناظره ومن نظره تبين أنه الحل الافضل بأنه يتركها الحين لين تهدأ..
مصعب تقدم لها : الحين بمر الجوري وأجيبها وتقول راح تكلم كادي وتجي وعطيتها عنوان المستشفى والغرفة ..
ردت غمضت عيونها وكثر تعب جسدها نفسها ضعف هالتعب ..!
.
.
.
بيت أهل ريان ..
نزل من غرفته وشافهم بعدهم صاحين بعصبية : منتم بصاحيات خير للحين مانمتم ؟!
أخواته يناظرونه ومستغربات ..
الجوهرة : خير ريان فيه شي ؟
ريان بنفس العصبية : آيييه فيه طال عمرك خير سهره من البارح شوفوا الحين قربت على ثمان الصبح ..
الجوهرة : طيب وشاللي حارق رزك ؟
كان معصب ويتكلم بس بخربطه ..
ناظرته : ريان قايم من النوم مفزوع..
ضحكت وناظرت خواته : بنات شكله مخربط ..راح أطلعه الغرفة وأشوفكم العصر لاني ميته نوم..
هتان : آووكي حتى أحنا ..
الجوهرة مسكت يده وطلعوا لغرفتهم ..
صكت الباب : لاتسوي رجال قبال خواتك وتقعد تصارخ ترى موب عاجزة لا أقط كلمه تخليك ولاشي ..
ريان بنظره : ولانيب عاجز لا أصفقك الحين لاجل تعرفين حق رجلك وتحترمينه ..
ب آستهزاء : ليته يحترم نفسه بالاول .. وفكر تمد يدك وقتها بتشوف رجولتك عند أبوي ورائد .. (بهمس مقترن بضحكه) لاتهدد ..
أخذت المخده والغطا وانسحدت على الصوفا..
بقهر : هييي تعالي نامي على السرير..
بعدت الغطا عن وجهها : لا .. مافيه سرير يجمعنا كفاية اني متحملة الجلسة معاك بغرفة وحده ..
بغبنه : تدرين نامي ..الشرهه علي خايف عليك من الصوفا ..
بنظره : مهوب شغلك ..
غطت نفسها وماعطاها النوم أي فرصة للتفكير وهو رجع ينام ..
.
.
.
شقة الجوري ..
: ي الله ي عمري عليها ..
مصعب : مخنوق ي خوك عليها .. حتى علاقتها مع سعود كل مالها وتسوء..
الجوري : لالاتضايق ..بأذن الله أزمه وتعدي .. مم تدري رب ضاره نافعه لان هالازمه راح تقربك كثير من سوس ..محتاجة ل شخص يعوضها عن كل ضيقة وتعب والم تعرضت له..
مصعب : لاتوصين من هالناحية .. ولو أنها مو متقبلتني كثير ..
الجوري تعطيه العصير : لانها متعقده من الرجال واللي عملوه بحياتها والحين زاد النظره ورسخها سعود ..
مصعب : فكرت أقدم الزواج ..
الجوري : ممم تقديم الزواج مهوب حل ابداً .. بس حاول تخليك معاها بكل لحظه..تكلم معاها بالاشياء اللي تحبها ..
مصعب وهو يشرب من العصير : وشاللي تحبها ؟
الجوري : شغلها آهم شي بحياتها تحبه كثير ..اممم تحب الكورة ..
ضحك : لاتقولين عاد ..
ضحكت : يب ..
وهو يضحك : وش تشجع ؟
الجوري : برشلونة ..
ضحك بقوة : آووف أنا اجل اشجع الغريم له ريال مدريد ..
ضحكت : حلوو..
مصعب كأنه تذكر : شخبارك مع سطام ؟
تلاشت الضحكة : على حطه يدك ..
مصعب : وأبوك ؟
: أكلمه بين وقت ووقت وعادي ..
مصعب : وأمك ؟
: ممم ماصارت ترد علي ..!
تهدج صوتها وبكت ..
ضاق وقرب لها وهو يمسح دموعها : أغنيك عنهم كلهم ..
ناظرته بدموع : تعبت منهم ..
مسح دموعها : لاتبكين لاجلهم ..
تذكرت شي يلهيها عن هالهموم والتعب : أبي اشتغل ..
:جيبي لك ملفك وأشوف شاللي ناقص وابشري بالوظيفة ..
ابتسمت وهي تمسح دموعها : جد ..
باس راسها : آفا عليك .. قومي جيبي لي ملفك ..
قامت وشوي وهي راجعة ومعها الملف ..
جلس يناظره ابتسم : آوه معدلك آربعه ..
ابتسمت : مايمديك ..
أخذ الملف وناظر كل الاوراق المهمه ..:عندك بطاقة أحوال؟
الجوري : آييه ..
مصعب : حلو .. يلا البسي وعطيني آياها لاجل أمر انسخها في مكتبي ..وتالي نمر سوس..
الجوري : ياااه الله لايحرمني منك ..
وهو يمسك كفها : ولامنك ..يلا قومي اجهزي ..
قامت ودخل هو للمطبخ يحط الصينة للعصير ويغسل الاكواب .. طلعت من غرفتها وابتسمت : ي حياتي أنا ..
لف وهو يمسح يدينه ومبتسم .. أخذ الملف معاه وطلعوا من الشقة ..
سيارته ..
مصعب : وين تبين شغلك ؟
الجوري :مم عادي روضة أطفال ؟
ابتسم : ولايهمك بس أبي لك شغله ثابتة ..
الجوري :مم شلون ؟
وهو يفكر : بشوف لك وظيفة في مدرسه حكوميه ..
الجوري ابتسمت : مم طيب شلون ؟
مصعب : كل شي ب فيتامين واو يجي ..مع بداية الترم الثاني جهزي نفسك وبشوف لك مدرسه قريب من البيت ..
حست ب آمل بدأ يتسرب ل حياتها عقب كل هم وضيقه ..
مصعب : أول راتب تعزميني ..
ضحكت : من عيوني ..
وقف قبال المستشفى ونزلوا ..ومروا لاجل يأخذون لها بوكيه ورد وسله شوكلا بمناسبة سلامتها ..وتالي طلعوا ..
مصعب وهو واقف قبال الغرفة : أكيد صديقتكم عندها .. الحين بروح آشوف الشركة وانسخ أوراقك عندي ..وتالي أرجع لكم..
الجوري : آووككي ..
تركها وعيونها مغرقه دموع من تعامله الغير معها وقلبها وكل جوراحها تدعي عسى الله مايحرمها ..
دخلت وشافت سلطانة وحدها ..دنقت وضمتها :سلامتك قلبي..
سلطانة : الله يسلمك ..
الجوري تنزل نقابها : شخبارك ؟
سلطانة ب آبتسامه : تمام .. كأني قطوه بسبع آرواح كل مره أبي اخلص من هالدنيا مالاقي خلاص ..!
زعلت الجوري : سامجه تراك ..!
ابتسمت : ماتبون راحتي ..!
الجوري بعدها ضايقه : راحتك معنا , مع مصعب الل مايحبك بس الا يموت فيك ..
سلطانة : هو جابك ؟
الجوري: آييه ..
سلطانة :ماحس آستاهله ..!
الجوري ب آستغراب : ليه ؟
سلطانة : كذا ..
الجوري : سوس لاتقولين كذا قدامه .. صدقيني لو تعرفين شكثر يحبك راح تقدمين عمرك له .. يحبك ياسوس بشكل مجنون وحنون حييل ..
سلطانة : لا جل يبي له وحده حنونه شكلها بنوتي ..
الجوري ابتسمت : سوس الكل يتمنى جمالك ماشاء الله تبارك الله .. وبالنسبة للشكل البنوتي فيه شي يدور حولك ..(قالتها وهي تضحك)
ضحكت سلطانه : من مين ؟
الجوري: منيب قايله ههههههه خليها سر ..
غطتها زين : أكلتي شي ؟
سلطانة : لا .. محتاجه بس ماي ..
عطتها ماي ..
سلطانة : ودي اتحرك بس منعوا عني الحركة وكل شي آووف..
الجوري : لاجل صحتك ..وراح أكون معاك وبعد البنات ..
سلطانة دمعت من قهرها : حتى رتيل مابكون معاها ..!
الجوري: ماعليك اصلاً
مهيب مستانسة .. وكانت تكلم كادي وأكيد وصل لها الخبر..
سلطانة: ي الله ..
سندت راسها للمخده اكثر ..وهي تتألم من العملية ومن حالها وحال صديقاتها ..بينما الجوري جلست وهي مسنده ظهرها وحالها نفس صديقتها الفرق بس أنها هنا إلم نفس..!

.
بيت جد كادي ..
كان مستأذن من شغله وواقف يناظرها وهي تبي ترو ح لصديقتها وماتتطمن على نفسها..
جدتها : روحي للمستشفى وتالي ل صديقتك ..
كادي تلبس عبايتها : آآه جدتي والله مافيني شي ..
محمد تعب منها : خلاص جدتي خليها ..
جدتهم تعبت معها : الله يصلحك ..
باست كف جدتها : جدتي صدقيني مافييني شي ..لاتزعلين مني ..
جدتها: منيب زعلانه ياكادي لكن خايفه عليك وحتى جدك لكنه الحين غفى وعلى باله بتروحين للمستشفى ..
كادي : جدتي لاتقولين له ..
جدتها: منيب مضقيه صدره ..
محمد : انتظرك في السياره ..
طلع وتكلمت مع جدتها شوي وتالي طلعت ..
بسيارته ..
عقب فترة هدوء بينهم ..تكلم محمد :باقي ناقص شي لاجل التجهيزات ؟
:لا ..
محمد : كادي ضيقتك تضايقني .. ماعهدتك كذا ..!
كادي : أفضل شي تبعد عني هالفترة لاني بجد بجد موب طايقه نفسي فمابالك بأي آنسان ثاني ..!
محمد أخذ آنفاس وسكت ..
كادي : محمد ..
ناظرها للحظه : ي عيونه ..
دمعت : تحبني ؟
سكت للحظات : تتوقعين لو ماأحبك كان صبرت ..!
بدموع : تأكد لو ماأحبك ماسمحت ب أشياء مفروض ماصارت ..!
مسك كفها ووصلت رسالتها له ..حس براحه نسبياً المهم بأنها تحبه وكلها آسبوع ويكون قريب أكثر منها وعقب فترة يعلن خبر حملها ..
دق صديقه ويسأله وينه وقاله شويات وراجع ..
وقف قبال محل هدايا : تعالي اشتري أي شي لصديقتك ..
نزلت معاه ومسك كفها ودخلوا للمحل ..
كتبت على الكرت (ليت التعب بعروق قلبي ولافيك)
غلف الهدية ..وحط الكرت بطريقة أنيقه خارجها ..
طلعوا وحط الهدية ورى ..
وقف ونزل جاب شكولا ..
كادي تناظره : محمد تعبان ؟
بعدم اهتمام : لا الحمدلله ..
كادي : الا فيك شي ..
محمد :أنتي شايفه الاحداث اللي صايره في جازان بسبب الحوثيين والظاهر راح ينزل دعم من قوات الرياض لهناك وتوني قبل شوي استلمت القرار ومتى ماتمت الحاجه لنا راح ننزل..
تنهد وهو يحرك يديه على الدركسون بهدوء ..
انقبض قلبها : طيب اللي أعرفه مهيب قواتكم تنزل هناك ..!
ابتسم : أذا حنا مانزلنا أجل مين اللي ينزل ..!
الحين هناك القوات البحرية من الجبيل في الشرقيه والجيش من خميس مشيط.. وأحنا يجي الدور أذا نقصت القوات .. حسبنا الله عليهم ..
:طيب ماعندك آجازه ؟
محمد : الا , بس كل الاجازات توقفت وحتى الوطن فوق كل اعتبار .. الله يكفينا شرهم..
حطت كفها على يده اللي على القير : الله يخليك لي ..
ابتسم : لاتخافين بكون من مركز المتابعة يعني بعيد عن الميدان ..
دموعها تتابع بصمت وساكتة ..
وقف قبال المستشفى وشال الاغراض عنها ..
وهي تمشي جنبه : ليه يناظرونك بعضهم كذا ..!
: لاني لابس زي عسكري ..
وصلها للغرفة :متى تبين أجيك ؟
كادي : بدق عليك .. راح تمر جداني ؟
محمد : آييه راح أوصلهم لبيت خالتي تقولهم يتغدون عندها ..
كادي :طيب آنتبه لنفسك ..
ابتسم وعطاها الاغراض : انتبهي لنفسك بعد ..
ابتسمت له ودخلت للغرفة وشافت الجوري ورتيل عندها : آآآوه خياااانه ..
ضمت صديقاتها وتالي مشت ل سلطانة وضمتها :لاتتحركين ..
جلست وهي تنزل الشيلة : شخباركم ..
رتيل : بخخيير والبيبي ..
عبست : لاتجيبين طاريه ترى كارهته ..
الجوري : كادي لاتقولين هالحكي .. وقولي الحمدلله عليه .. أنتي الحين بنعمه مايعلمها الا الله ..
كادي : بس هالحمل وقته غلط ..
رتيل تأكل شوكلا : أنتي ورجلك مهابيل محد قالوا لكم بأنكم بفترة ملكه..
ضحكت سلطانة والجوري ..وكادي تناظرها :كلي ي العصلا واسكتي ..
جلست تناظر سلطانة : ها كيف العملية وشلون صارت ؟
سلطانة : قسطرة قلب ..
رتيل : شلون عملوها ؟
سلطانة : تخدير بس ماتخدرت كلي بس موضع العملية والالم .. سوى ثنتين وحده من الصدر والثانية ب الفخذ .. بس الحمدلله ماتتعب العملية ب الححيل ..
الجوري :بس يبي لك راحة ..
سلطانة : آييه كثر الدكتور من هالكلمة ..
كادي تمسح على شعرها بهدوء : تلزمك بجد راحه .. وجهك ذابل ..
سلطانة : حتى أنتي .. ليه تعبانة كذا ؟ وحتى باكية ؟
كادي قامت : لا مافيه شي .. المهم شسويتي أنتي بعرسك ؟
رتيل جاتها ضحكه : ي جاتني خطه وأنا جاية إليييييمه ي بنات ..
ضحكت الجوري : من ضحكتك شكلها مصيبة ..
رتيل : هههههههههه بخرب آوم الليله عليهم .. وطبعاً دحوم اللي وصلني لهنا وقلت له السالفة وجازت له لانه شاهد على الظلم اللي صار لي ..
كادي تحمست وتربعت : وشو ؟
رتيل تفتح شوكلا : من بداية الزفة راح آطيح على آنه مغمى علي ويكون دحوم برى..
الجوري فتحت فمها : هبببله ويشيلك دحوم صح ..
وهي تضحك : طبعاً راح يدخلني للغرفة وابدل وهو مسكر الباب وبيكون معاي وحده منكم تكون بالغرفة ..
كادي تحمست :أنااا ..
ضحكوا البنات ..
سلطانة : مهبببولة موب صاحية ..طيب يمكن آمك تجي وخبرك أكيد الكل راح يتحمس ..
رتيل: لاتوصين يقول دحوم راح يترك ولد ناصر ووعيال أختي الكبيرة .. بس كلهم مايدرون المهم بأنه راح يمنع أي أحد يطلع من القاعه الداخلية حتى امي وعقبها آجي لهنا المستشفى..
كادي :مجججرمة ..
رتيل : هع ولا جا آمس يقولي راح نسافر بنفس الليلة .. أنا له ل آجيب له الشيب ..
ضحكوا البنات : يقطع جنونك ..
رتيل بحرقه : كل لحظه نزلت فيها دموعي ودموع طارق راح أطلعها من عيونهم كلهم..ولا راح آخلي الزفة عشره ..
سلطانة :ههههههههههه اجججرام ..
انفتح الباب وتعدلوا الباب ..
دانية: سعود آرجع ..
دخلت دانية ومعاها سلطانة الصغيرة وسلطان ..
صكت الباب ونزلت الغطا وهي تسلم على البنات وتالي مشت ل سلطانة وسلمت عليها وجلست لفتررة وهي تتطمن عليها .. حبوا البنات آسلوبها مع سلطانة وطيبتها وخوفها عليها..
سلطانة شافت عيال أخوها : ي حبايبي هاتيكم ..
شالت دانيه عيالها ..وخلتهم يبسون عمتهم ..
دانية : لا سلطانة لاتتحركي ..شخباركم بنات ؟
البنات: تمام..
سلطانة : حبايبي شلون دخلوا ؟
ابتسمت دانية : ماقالوا شي لانه مستشفى خاص .. وحتى جننوني ي ختي كنت بتركهم مع الشغالة بس رفضوا وقالي سعود عادي يدخلون ..
.
.
.
بيت اهل ريان ..
العصر ..
ريان : بالله ..لوح عندك ..
بنظره وهي تتقهوى : يكرم اللوح عندك ..!
بهمس لها : يبي لك من يكسر اللوح على راسك ..
وهي بنفس صوته : ي ساتر كل شي عنف عندك .. بس لاتفكر تمد يدك بيوم..
رفع راسه مايبي يتكلم ويعصب منها ..
الجوهرة :خالتي الليلة راح أروح بعد زيارتي ل سلطانة لاهلي ..
ناظرها بقوة ..
أم ريان : عادي حبيتي .. الا شقتكم ماخلصت ؟
الجوهرة ناظرته : جاوب خالتي ..
ريان : باقي الاثاث ..انزلي اختاريه ..
ماعلقت ..
أم ريان : تمنيتكم تجلسون معنا بس ريان مايبي ..
الجوهرة : مدري عنه خالتي ..عن نفسي عادي ..
ريان قهرته كثير حطت كل اللوم عليه ..ويبرر لنفسه : خبرك يمه ودي ب الاستقلال آكثر..
امه : الله يسعدكم المهم عندنا راحتكم ..
وقف : ترى بطلع الحين ..
وقفت : آووككي ..
استأذت وطلعت ..
صك باب غرفتهم وهو يسحبها لصدره : ساااكتت لك بس إلين متى ؟!
فكت نفسها منه : خوفتني ..
أخذت عبايتها وشنطتها ..لفها له بعصبية : لاتختبرين صبري..ترى أحنا متزوجين قله حيا اللي صاير منك ..
تناظره وعيونها فيه من جروحه مايكفي : أنت شاللي تبيه مني ؟
ريان : أبي زوجتي ..
تناظره وهي ترجع على الجدار :أنا ماأعجبك ..موب حلوه ..موب أنيقه ..ليه تبيني ؟!!
نزلت راسها لاجل دموعها ماتذلها رفعت راسها : تبيني لييه ..قلتها من وقت أنا مافيني شي يجذبك ..(بصرخه مجروحة من اعماقها) مو أقرفك !
هذي كلمتك تقرفيني ي الجوهرة ..
دنق وراسه على راسه وبهمس : أبيييك ..أنت حلالي ..
بعدته عنها : اللي مايعرف حدود ربي ويتعداها أنا مابيه ..
حط يده على صدرها ورجعها على الجدار: أنا أبييك .. خليك معاي وغيريني ..
تناظره بغيض : كم عمممرك ها ؟.. كل اللي يسوي هالمصايب موب صغير لاجل أغيرك ..
دفته عنها : أنا موب جميلة لاجل أغريك ..لاجل كذا اتركني صح صح تذكرت أنا كأني واحد من الشباب على قولتك كل ذا كلامك ..
طلعت من الغرفة وهي تأخذ آنفاس وتتعوذ من آبليس لاجل مايبان عليها شي قبال آهله ..
شافها وهي تكف دمعها وتالي لبست الشيله والعبايه ناظرته : لو آعد بجروحك غلطت من كثرها فلاتطلب مني العفو ..
لو أعد جروحك أخطي
[بـ العدد ]
ولو تحس شوي ما بيّحت
.سدي
روح دور لك .. على غيري .. أحد
دربك إللي جابك لــ عندي يودي
ناظرها وبقلبه ي قوها ..
.
.
.
بيت أهل مساعد ..
كانت تقلب القنوات الكل طالعيين وتاركين العيال لانهم رايحين الخرج بفضل مساعد اللي تبرع وقال العيال بيتركهم معاه ومع لمار ..
جلس جنبها : راشد(ولد لافي الصغير) يبكي ..
لمار تناظره : وش دخلني ؟
: قومي شوفيه ..
لمار : وين خواته ؟
مساعد : تلاقينهم على الاب توب ..
لمار رجعت تناظر التلفزيون : الظاهر أخوهم منيب قايمه ..
سحب الريموت :قومي آشوف ..
رمت المخده من حضنها وقامت شالته ..:طيب يبكي شسوي له ..!
مساعد :وش يعرفني ..سكتيه صدعوا راسي ..
بنظره : ثاني مره لاتضرب الصدر وتقول عندي عيالكم ..آخر مره آمسك عيال غيري ..ترى والله موب طايقه نفسي ..
صرخ في العيال الصغار : اسسسسسسسكتوا ..(ووقف) وأنتي موب فوق هذا(مشى آصبعه على آنفها) تنفذين اللي آبيه ..
بعدت يده :مسسساعد خلاص يرحم أهلك والله تعبت ماعدت آتحمل كل اللي تسويه فيني..ارحمني ماتبني بيت أهلي مهوب عاجز عني ..
نزلوا بنات أخوه وبنت أخته منى من فوق على صوت صراخ مساعد وعصبيته ..
نزلوا وانصدموا بأنه صفقها كف بأقوى ماعطاه الله ..
صرخت فجر وهي تشوف لمار طاحت على الكنبة وراها وحافتها الحاده وبيدها راشد اللي طاح تحتها..
مساعد وهو يصرخ : وأنتتتتتتتم كل وحده تمسك بزر وسكتوهم ..وأنتي آخر مره ترفعين صوتك فاهههمة ..
بنت لافي شالت أخوها اللي مابطل بكى وصرخت من شكلها تنزف :عمممي لمار ينزف انفها..
صرخ :شيلي أخووك ..ومافيها ششي ..!
بنت أخوه بخوف منه وعلى لمار : عمي والله تنزف ..
مشت فجر لبنت عمها ورفعتها وهي متروعة: مسسسساعد لمار مغمى عليها ..
مشى ببطء :شلون ..!
جلس على الكنب ورفعها كلها لاحضانه وهو يصرخ لاجل يجيبون ماي بارد حيل..
وهو يحركها بخفه : لمار , لمار ..
فجر :مغمى عليها ..
جابت بنت اخته الكوب وجلس يرش على وجهها الما ..
جلس لفترة يصحيها ومافيه فايدة ..
وهو متعلثم متوتر: ماصحت ..
فجر قامت بسرعة وهي تدق على الاسعاف ..
مساعد :لمارر قومي ..
فجر صارت تبكي لان النزف من آنفها وفمها :آنتت لييه تضربها.. ليييه ..
صرخت بروعه : آآآآآآه راسسها ينزف ..
صرخ بالكل وسكتوا ..
حتى الصغار خافوا من نزف لمار وعصبية مساعد ..
دق التلفون وردت فجر : آيييه آيييه هو البيت ..
نادات ولد أخته : بسسرعة خل السواق يفتح ..جيبي أي عبايه بسسرعة..
غطت لمار و طلعت دخلت لداخل مع البنات والصغار وتناظر من خلف الباب ..
فجر : بنات لاتدقون على أحد ..
بنت منى ترجف وضامه أخوانها بخوف : يخوووف خالي كيف متحملته ..!
فجر : موب وقتك ..
حطت كفها على شفايفها وهي تشوفهم يغطونها كلها وصرخت صرخة هزت كل ركن ببيتهم..!
.
.
.

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .




البارت الخامس والعشرون



المستشفى ..
غرفة سلطانة ..
دخلت رتيل : حجزت معاك بنفس الغرفة والسرير راح يتوفر بكره الصباح..
كادي :هههههههههههههههههههه لو تشوفون شلون آسلوبها يممه منها وهي تحجز..
الجوري تضحك: شقلتي ؟
رتيل : بأن بكرة راح أجي اسوي فحوصات شاملة وكاملة ويبي لبعضها تنويم لاجل كذا طلبت حجز ..من الليل راح آوقف آكل لاجل تضبط صح..
دق محمد وطلعت كادي وشوي وطلعت رتيل ..
الجوري عند راسها : تبين آنادي لك الدكتور ..
دموعها تلمع بعيونها: ي ليت ..
طلعت الجوري وشافت مصعب وهي تقوله : خلاص ارجعي الحين راح آبلغهم ..
دخلت ل سلطانة وشوي بدخله الدكتور وطلعت مع مصعب ..
الدكتور وهو يشوف موضع العمليه ويضغط بيده بهدوء ..تألمت ..
الدكتور : يلزمك هدوء آعصاب وتبعدين التوتر ..(يكلم الممرضة) خذي لها الضغط ..
أخذت لها قياس الضغط وكان مرتفع ..
الدكتور بعتب: سلطانة على كذا راح تطولين معنا ..
دخل سعود وشافه الدكتور : ي هلا سعود ,سلطانة تبي تجلس معانا شكلها كم يوم..
سعود ناظرها وتالي ناظر الدكتور وهو يشوف الممرضة تشيل جهاز الضغط : ضغطها مرتفع ؟
الدكتور: جداً ..
ركبت الممرضة جهاز القلب الخاص بالنبض ..
الدكتور : الجهاز للنبض ياسلطانة وراح تطولين معنا ..
غمضت عيونها بتعب ورجع لها ب المغذي : ي ليت يكون معها مرافق ..
سعود بضيق: بأذن الله ..
طلع الدكتور وتركهم ..
مسكت كفها ب خفه : طالبك خفي من زعلك مني أو سوي فيني اللي تبينه لكن لاتتعبين عمرك ي غلا أخوك ..
فكت يدها بتعب خالطه قسوه: أختك اعتبرها ميته ..
سعود يبكي : سلطططانة ..!
غمضت عيونها وهي تقول :طالبتك آنساني واعتبرني ميته ..اتركني واطلع سعود ..
دخل مصعب على نقاشهم ومسك سعود معاه ل برى ومنها دخلت الجوري..
مصعب : أتركها إلين تهدأ ..الجرح كايد لاتتوقع راح تنسى بين عيشة وضحاها ..
جلس وهو مخنوق ..جلس جنبه : سعود هونها ..
سعود رفع راسه : شلون وهي رافضه حتى تناظرني ..!
مصعب: لاتلومها ياسعود سواتك مهيب سهله ابداً ..!
سكت ..
رتب على كتفه وسكت مثله ..مايبي يزودها عليه ..
.
.
.
المستشفى الاخر ..
لحظات مؤلمه وهو يناظر الاطباء داخلين طالعين من غرفتها الخاصة كل كله يدعي ي رب تكون عايشه ..
طلع له الدكتور وهو معصب منه : تنزف ومضروبة وعنف إلين متى ..!
أذا منت بخايف على زوجتك خاف على الجنين ..!
أو لحظظه ي رجل خاف من الله عز وجل ..زوجتك الحين لحقناها والحمدلله تدراكنا الوضع..الحمدلله جات بسيطه ب الرأس وشق بسيط اضطرينا نحلق مكان الجرح ونخيط لها .. ومغمى عليها كذلك وربك ستر مااعطينها أي شي لاجل مايتضرر الجنين ..وحلو عملنا تحاليل وفحوصات قبل كل شي ..
نسى أنه كاد يتسبب بوفاتها , نسى خوفه قبل لحظات , نسى تضرعه لله , نسى مايحمده ويشكره وقبال النعمه بصراخ : لاتناااافخ فاهم ..ذي زوجتي وأنت هنا دكتور تعالج وتنبثر ..
الدكتور بنظره وعصبيه : الشرطة تنتظرك تحت ..
مشى عنه مع الطاقم الطبي المرافق له ..ودخل لها وهو يمسح على شعرها وهي نايمه :أحبك لوكنت قاسي عليك ..!
دق جواله ورد : هلا فجر .. بخير ماعليها ..آسمعيني لمار بخير ولاتقولين لاحد ..شوي وجايكم ..مع السلامة ..
طلع من عندها ونزل تحت وهو يشوف الشرطة جلس للتحقيق ..
مساعد يناظر العسكري : طاحت من الدرج ..
العسكري : لما تصحى راح نأخذ أقوالها ..
مساعد بنره : خذ أقوالها .. أكذب مثلاً ..
وقف عقب ماوقع وطلع من عندهم ..
ركب سيارة آجره (لان جا مع لمار بالاسعاف) وهو يفكر فيها وبباله لو عرفوا أخوانها مهيب تاركين السالفه تمر كذا ..
أخذ أنفاس والافكار توديه وتجيبه ..ابتسم للحظه لمار حامل بقلبه ي حبي لك و لطفل تشيله آرحامك (الرحم) ..
.
.
.
بيت آهل مساعد ..
فجر حاطه يدينها على وجهها : الحين أنت ليه ترد على جوال لممار .. (صرخت فيه) موب عيب ..
بنت منى : فجر الحين قال لاخوها ..ياويلنا من خالي ..
فجر وقفت وهي تصرخ في العيال : مصبييية خلاص انثبروا ..الشرهه مهيب عليكم على مساعد .. مالوم لمار .. بنات كل وحده تشيل أخوانها آوووفف ..
دقت على أمها : اهلين يمه .. يمممه الحين تجون من الخرج ..(بكت ماعادت تتحمل) يمممه تعالوا والا ماراح تجين الا وعيال بناتك وعيالك في اعداد الموتى ..مالييي شغل فيهم تعالوا..آيييه يمه صار وصار ..المهم تعالوا ..
سكرت من امها وهي تجلس وتبكي آعصابها تالفه ..دخل مساعد وحل الهدوء وشاف فجر تبكي :شفيك ؟
صرخت في أخوها : لاعاد تتكفل بعيالهم .. ويكون بعلمك عزام درى لانه دق ورد ولد لافي..
مساعد :هيي بنت لاترفعين صوتك ..
فجر : روح ياشيخ ..
طلعت لغرفتها على دق الجرس بعنف ممدى فتح مساعد الا عزام بوجهه :ي ككككلب ..
سحبه فهد وماقدر عليه ابداً ..:عزززام ..
رفعه من ثاني ورفعه عبدالعزيز عن مساعد الطايح على الارض على ظهره :ي كلبببببببب تضررربها ..
وهو يعض لسانه وبعصبيه : كككككككككلب على بالك بسكت لك ..
رفعه عبدالعزيز ودفه ل برى البيت : عززززام اركد ..
وهو يعض لسانه وماسك آسفل ثوبه ورافعه وهو معصب ..
فهد وقف مساعد :وين لمار ؟
وهو يخز عزام وكان راح يتقدم ويضربه .. سحبه فهد وناظر عبدالعزيز : ركب ذا السياره ..
سحب عبدالعزيز عزام وركبه السياره ..
فهد وهو يناظر مساعد بعصبيه : المرجله على لمار علمك عزام كيف تتجرأ وتمد يدك .. وين لمار ؟!
قالها وعبدالعزيز يناظره : حسابنا يامساعد بعدين ..
طلعوا عقبوا ماخذو العنوان ..
سيارة عزام وكان اللي يسوق عبدالعزيز ..
فهد لف وهو يناظر عزام : خلالاص ضرب وضربته .. اررركد ..زين أننا معاك والا كان أخذت رقبه ..عصبيتك كارهها راح توديك بداهيه ..
عزام معصب : لا أجل طال عمرك راح آخليه يضرب لمار وأخليه .. بس بشوف لمار ولو يطلع فيها شي أكثر راح آشرب من دمه ..
فهد : الله يكفينا شر عصبيتك ..!
عبدالعزيز يناظر الجوال بالوسط : فهد الوالده ..
شال جوال عبدالعزيز ورد : هلا يمه .. لا يمه هي بخير .. لاينشغل بالك يالغالية ..ها .. يمه يمه يابعد عيني لاينشغل بالك صدقيني بخير لمار ..بخليك تكلمينها من عيوني بس شوي ..
سكر من آمه ..
عبدالعزيز : منشغل بالها ؟
فهد : ب الحيل .. وتبكي ..
عزام : آورريه الكلب ..
لف فهد : عزززام خلاص اعجبتك الكلمه .. الشتم مهوب زين كلها في صحيفتك..
شَتَمَ رَجُل ( الوَلِيد بِن أبِي خِيرَة )
فَـ التَفَتَ إليّه ،،
وَ قَال :
فَـ أمّـلأهَا بِمَا شِئّـتْ هِي صَحِيّفَتُك ،
فهد : عبدالعزيز هد السرعة ..
كان مشتت كثير في كل المشاكل اللي حوله والحين زادت مشكله لمار ..
وقف عبدالعزيز قبال المستشفى ونزلوا ..
سأل فهد الاستقبال ..
عزام :خيير مافيه زيارة ..!
موظف الاستقبال : شوف كم الساعة ..؟
فهد: بس لاهنت أختنا ولازم نشوفها ..وعلى آقل تقدير أحدنا يشوفها..
عبدالعزيز: يالغالي مستشفى خاص ..
موظف الاستقبال : ماقدر لو هو مستشفى خاص .. تدري تعال كلم المدير الطبي..
مشى معه عبدالعزيز ..
فهد مسك يد عزام : خلك هنا ..
تأفف ووقف ..
رجع الموظف : لو سمحت بغيت آسم الدكتور المشرف على حالتها ..
الموظف: المريضة ؟
عزام : اللي عطيناك آسمها من شوي ..
بحث وأعطاهم رقم المكتب وطلعوا ..
دق عبدالعزيز بلغهم بأنه أخذ الاذن لهم بالزياره ..
عزام :بروح للمار ..
فهد : روح ..
تفرقوا وكلن راح بسيب ..
دق فهد الباب ودخل سلم وجلس ..وهو يعرفه بنفسه وقربه للمار ..صدمة كل الكلام اللي يسمعه ..
فهد : طيب شلونها الحين ؟
الدكتور: قل الحمدلله ماتعمق الجرح بالرأس والا كان أختكم الحين بغيبوبه ..واللي زود السالفه حملها ..
فهد :حامل .. طيب شلون وضعها ؟
الدكتور: الحمدلله هي عانت من الاغماء ف جسمها ماتحمل ..لكن أختك تعرضت لعنف من خلال التقارير عندها كدمة آسفل الظهر وكذلك وجهها معلم عليه كف واضح جداً .. حتى لو تزوجت ماتنسوها ..
فهد بعتب : آحد ينسى أخته ..!
وحتى للحين ترى مصدوم باللي صار لها ودرينا فيه عن طريق المصادفه لان أختي ماسبق وشكت من مشاكل في علاقتها مع زوجها ..لكن الله كريم ..
وقف واستأذن من الدكتور وشكره بلطف وطلع..
غرفتها ..
عزام يناظر فهد وعبدالعزيز ومن بين آسنانه : وتقولون لاتضربه شايفين الكف على خدها وأصابعه ..
فهد : عبدالعزيز خذ عزام وروح للبيت وطمنوا الوالدة وأسيل ..
عبدالعزيز: وأنت ؟
فهد : خلني معاها .. أكيد راح تصحى ومابيها تكون وحدها ..
طلع عزام ومسك فهد عبدالعزيز : آنتبه له ..
ابتسم : بصك الباب عليه لاجل مايطلع..
ضحك فهد وطلع عبدالعزيز ..
.
.
.
بيت آهل مساعد ..
نزل من شقته عقب ماأخذ شاور ..وشاف آهله جالسين وخواته لابسات العبايات ..
غاده : الله يسود وجهه العدو شاللي سويته ..؟
باس راس آمه وجلس : غاده نفسي براس خشمي فرجاء لا أحد يفتح هالموضوع..
لافي :مهبول تضرب مرتك ..!
مساعد : بيني وبين زوجتي مالك فيها ..
وقف لافي ونادى زوجته :فجر خليها تطلع من الباب الثاني أخوك ذا الكلام معه ضايع..
وقفت فجر :بطلع آنام ..وأنت ووهي وهي عيالكم ماخلفناهم ونسيانهم أنا ولمار .. كلن منكم يشيل مبزرته .. وأنت لاتقعد تتكفل بعيال الباقين ..
طلعت ولحقها لافي ..:هي هي فك يدي ..يمممه ..
آمه بحده : لافي ..
لافي بنظره : يمه شوفي حكيها ..
امه : فك يد أختك ..
فك يدها وطلعت مع الدرج : خل مرجلتك على حرمتك ..
عصب وكان بيلحقها واستوقفه صوت آمه المتحد : دامني حيه أختكم محد يمد يده عليها ..
طلع لافي وهو معصب ومنقهر من فجر وامه تناظر مساعد وتسأله ..
مساعد : يمه اللي صار صار خلاص مافيني اتكلم عن الموضوع ..
منى : أنت كل مره تضربها ..تقهر تراك ..
وقف : آقول بطلع ل شقتي ..
طلع وآخلاقه صفر من اللي صاير ..
منى تسأل بنتها : متى صار كل ذا ؟
بنتها : من بعد العشا .. حتى فجر صرخت على بالها لمار ماتت لان غطوا جزء كبير منها ..
منى تنزل عبايتها : آعوذ بالله من هاللفظ وراك تروعيني زود ..
بنتها : والله جد ..حتى خالي خاف وبكى وكان الدم مملئ الكنب والخدم شالوه ..
امها بصدمه : بكى خالك ؟!
بنتها : آيييو بكى حتى اسألي البنات ..
غاده تشيل ولدها: ي الله .. الله يعين بس ..
منى : أكيد تهاوشوا على العيال ..
آمهم : ماتنلام بنت الناس .. أخوكم مجنون ..
غاده : الله يهديه ..
.
.
.
اليوم الثاني ..
المستشفى ..
يمسح دموعها عبدالعزيز : لاتخافين ماراح ترجعين معاه ..
عزام : أخذت حقك صفقته إلين سال دمه ..ورجعه موب راجعه له..
عبدالعزيز وهو يمسح شعرها : لاتبكين ثقي بكلمه أخوانك..
دخل فهد ومعاه فطور خفيف للمار وشاف آخوانه عندها ..:السلام عليكم ..
الكل: وعليكم السلام ..
فهد يناظر : اجل وين الوالدة ؟
عزام : كانت نايمة لما طلعنا .. شوي وبمرها ..
جلس فهد وهو يطلع العصير ويمد فيه لها ..
لمار: مابي ..
فهد وهو مبتسم : ترى مابي البيبي يعاني منك من اليوم ..
رفع راسه عزام من جواله : آيششش
عبدالعزيز سكت ..
فهد يجلس جنب لمار على السرير : آييه لمار حامل .. مبروك يالغالية ..
تتابعت شهقاتها :مابببي ..
عطى فهد عبدالعزيز العصير : آمسك ..
وضمها لصدره :آآآفا لمار , بدال ماتفرحين تبيكن كذا ..
عزام تنرفز : آييه ماتنلام تبكي هي ماتبيه ويجيها طفل ..
فهد بهدوء : عزام رح جيب الوالدة وأسيل ..
عزام : منيب رايح ..
فهد ناظره واكتفى ..
وقف : خلاص بروح ..
عبدالعزيز : لمار آستهدي بالله يمكن هالطفل يغير حياتكم للأفضل..
وهي تبكي : ماصرت أبييه ..
فهد : لاتخافين رجعة ماعادك براجعه معه ..
بكت أكثر :فهد حلقوا جزء من شعري ..
ضاقت بعيون عبدالعزيز بكاها وشكواها ..
فهد وهو يلمها أكثر : لاتبكين والله يالمار مارجعك له لين يحفى حفي ..
سكت وهو مخنوق ..كل الدنيا تهون الا خواته لاأحد يدوس لهم على طرف..
دخل مساعد وناظروه اخوانها بنظره شر ..
عبدالعزيز: وش تبي ؟
مساعد يصك الباب : أبي لمار ..
فهد يبعد عن اخته ويغطيها وهو يوقف : تعال معي ..
أخذه معاه لبرى وهو يوقف برى الغرفة : ماكفاك وجهها المنتفخ ..!
شعرها المنحلق من جهه الجرح ..!
أنفها اللي نزف البارح ..!
والاهم من ذا كله أهانتك لها وضربها للمره الثانية ..!
وللمعلومية مساعد للحين ماجلست وعرفت السالفه لكن متأكد وواثق من تربيه أختي ماعمرها بدأت الغلط ..
مساعد كان يسمع الكلام ومنزل راسه ومنحرج من فهد وأسلوبه بالتتعامل معه ..
فهد : فالله يرضى عليك لمار آبعد عنها هالفترة ..
مساعد رفع راسه : بشوفها شوي ..ودي آتكلم معها وافهمها وجهه نظري ..
رفع حاجب فهد : تفهمها ..!
سكت ..
فهد : شوف مساعد يعلم الله الزعل اللي زعلانه عليك .. لكن حدني أنك ولد عمي وزوج لمار وأبو ضناها ..لاجل كذا الله يرضى عليك ابعد كلياً عن لمار هالفترة نفسيتها ماتستحمل تشوفك ابداً ..
مساعد بعد فترة بنبره آسف: فهد ماكنت قاصد أضربها ..
فهد يعدل غترته : مديتها بالاولى يامساعد والحين تماديت .. تدري كان ممكن تروح بغيبوبه..بس ربك ستر ..
سكت ..
شيقول يعني ..!
.
.
.



عقب المغرب..
بيت جد كادي ..
خلصت لبسها ورتيل كل شوي تستعجلها ..صكت من رتيل وناظرت شكلها ..
دخلت جدتها وهي لابسها عبايتها :بسسسم الله عليك ..
ابتسمت لجدتها : فديتك ..
جدتها ابتسمت لها : استعجلي محمد تحت ..
كادي : طيب ..
نزلت جدتها ولبست عبايتها وهي مندقة تدور نقابها فزت : خاااااالي
دفها على الجدار وهو يتنفس بسرعة : أحببك ماقدر آصببر ..
حاولت تدفه :سسسسلمان ..
باسها وهي تحاول تمنعه وتبكي ..
سلمان وهو يبعد : شفتي ماضرك شي ..!
طلع بسرعه من غرفتها وهو مستانس حقق جزء من اللي يبيه ..
تهاوت على الارض وهي تبكي ..دخل محمد لانها تأخرت وشافها على الارض وتبكي ..رفعها بسرعه :كككادي شفيك ؟
بكت أكثر وهي تناظره : محححمد ..
رفعها ووقفها : كااادي شفيك ؟
احتواها وهي تبكي .. :طحتي ؟
بعد فتره حست بنفسها وبعدت عنه وهي تجلس وتقول بدموع: طحت ..
جلس على كربه قبالها : حبيتي آنتبهي ..
جلس يمسح دموعها ويناظر آثار بوجهها ب آستغراب: وشو ذا ؟
آرتبكت ..
محمد رفع وجهها وهو يمسح دموعها : شلون طحتي وخلف هالاثار ؟
: ممدري ماحسيت ..
وقفها وهو يعدل معها عبايتها : انتبهي لنفسك ..
لاول مره يلمس بطنها وآلتقت عيونهم ..باس راسها : كملي لبسك..
حطت كفها على كفه اللي على بطنها وابتسمت له برغم دموعها..
وهو مبتسم : متقبله هالشي (كان يتكلم بالرموز لاجل محد يسمع ويعرف)
:ممم للحين لا ..
ابتسم وعدلت شكلها وطلعوا ..
.
.
.
المستشفى ..
الجوري : ممدري لمار ماترد على جوالها ..
سلطانه : أكيد مساعد عندها .. ي الله لانها طيبه طاحت بهالانسان ..
الجوري ب آستفسار : فيها شي ؟
سلطانة : آيييه .. سخيف مره ضربها قبال آهله ..
الجوري آنصدمت : وجع , آففف ياحظنا مع هالرجال ..
ابتسمت سلطانة : يعني مصعب مثلهم ؟
ابتسمت وهي تعدل لها المغذي: صدقيني سلطانه مصعب شي اعجز عن وصفه.. حنون متفهم حبوب ..يكفيك آنه يحبك ويموت فيك ..
سلطانه حبت تغير السالفه : تهقين رتيل وكادي شاللي يسوونه الحين ..
الجوري ابتسمت : الله يستر وتضبط الخطه .. خايفه لايحس زوجها آحسه ذكي ولماح..
سلطانه : لاتخافين على رتيل .. صدقيني راح تربيه بس المشكله راح يستخدم قوة ك رجل..!
الجوري جلست وتربعت : ي كرهي للرجال اللي كذا ..بس ترى يحبها دامه سوى كل ذا..
دخلت الجوهرة ومعاها عصيرات وشيسبات سلمت عليهم وجلست ..: ماجاوا البنات للحين ؟
الجوري تناظر ساعتها : لاباقي ..هههههههه تقول راح تحط الزفه 9 ..
الجوهرة ضحكت: هههههههههههه آوما تمزحين ..
الجوري: والله ..
الجوهرة ناظرت جوالها : ي الله ريان العله ..
حطت سايلنت ونزلته وهي تكمل سوالف مع صديقاتها ..
.
.
.
بيت أهل مصعب ..
يتقهوى مع آمه وعمته عقب المغرب : خلاص بكرة أوديكم لها ..بس آنها تعبانه وحتى الجوري معها مرافقه..
عمته: الدنيا ياصغرها آجل تطلع مرة آبوك صديقتها ..!
ابتسم وكمل يتهقوى ..
آمه : مصعب راح تسكن معنا ؟
مصعب : بسأل سلطانة بس لو ماسكنت هنا .. منيب مبعد ..
امه: والعرس متى ؟
مصعب : ودي تتشافى سلطانه وإن شاء الله آسألها ..
عمته ابتسمت : بسوي عرس لك ماسويته لعيال بطني ..
ابتسم : الله يخليكم لي ..
عمته تحبه: ماشفت بحنانك علي وعلى خواتك وأمك .. أذا ماسوينا لك عرس ينحكى به أجل مين نسوي له ..
امه: نلت حب عمتك ..
ضحكت عمته: ماأغلى منه الا أنتي ..
ابتسم ووقف وهو يشوفهم يسولفون عن زواجه والتجهيزات : عن آذنكم ..
عمته : وين ؟
مصعب يحط جواله بجيبه: بمر الشركة بخلص أوراق وتالي امر سلطانة والجوري وعقبها بطلع مع سعود ..
امه: ترفق بنفسك الله يحفظك ..
.
.
.
القاعه
الساعة تسع وشوي..
اختها الكبيرة تهاوشها: مافيه زفه الحين ..
رتيل توقف : ش حشرك في السالفه ؟
أختها تناظر آمهم : يممه وش هالغبية ..
آمها: خلاص تعبت معاها .. خليها تنزف الحين ..
أختها : ماتوا اللي ينزفون الحين ي خبله كل هالوناسة والعرس الفخم وتنزفين بدري لعنبوا دراك باقي فيه ناس ماجاوا ..
رتيل ترد على جوالها : دحوم آيييه هي الغرفة تعال ..
أمها تناظرها بصدمة : وين يجي عبدالرحمن؟
رتيل تعدل الطرحه الطويله وتناظر شكلها فاتنه حييل : دحوم بيدخل معاي في الزفه..
أختها : يدخل عساف آصرف ..
رتيل تناظرها: يقال آنه زواجي وأنا كيفي وأخوي راح يزفني للمنصه ..
دق الباب ودخل عبدالرحمن وماسك الضحكه لاجل مايخربها ومعه عيال خواته وولد أخوهم ..
مسكت كف أخوها وهو يدنق ويهمس لها : أول ماندخل بشوي طيحي ..
بضحكه: آوكككي ..
طلعوا من الغرفة ..
عبدالرحمن : ادخلوا لاتقعدون ورانا ..
أخته الكبيرة مقهوره منهم : طيب ..
دخلت ويا آمها والكل ل داخل وطلعت آمها لاجل تبلغ الكل بأن ولدها راح يدخل لاجل يحطون الغطا ..
بدأت الزفه ..
عبدالرحمن : ي لبيه متى بعرس ..
رتيل تبتسم وهي توها بتدخل : بدري بس خل ذا تجربه ..
عبدالرحمن : تهقين فيه حلوات..
ضحكت: شايف المنصه طالعها بس ..
ضحك : رهبه ..
ضحكت : بالله فيسي فيس وحده راح يغمى عليها ..
ضحك: حسيتي معي ههههههه ..
رتيل أخذت نفس وهي قربت ل ربع القاعه وكل العيون عليها وامها تناظرها وتذكر الله عليها وجدتها والكل ..
آم عساف تهمس ل بنتها وتناظرها من ورى النقاب : آنشهد آنه اختار جميلة ..
أم فهد (أخت طارق) من ورى نقابها لمعت عيونها وهي تتذكر أخوها وحبه لها وشلون الحين هي بزفتها ......
قطع كل تفكيرها طيحه رتيل وصراخ الكل بالقاعه ركض آمها وخواتها وآهلها وكان عبدالرحمن آسرع منهم وشالها ..وطلع فيها بسرعه عجيبه ..
سكر ولد ناصر الباب الكبير وسحبه من الجهتين ..:جددتي فيه رجال ..
صك الباب وهو ينفذ كلام عبدالرحمن مع عيال عمته ..
غرفة العروس ..
كادي تغطي عيونها ورتيل تبدل وميته ضحك ..
:خلصصصتي ..
رتيل ترمي الفستان وتلبس بسرعة ..لبست عبايتها وسحبت الشنطه وكل أغراضها المهمه مع كادي وطلعت ..
كادي :برجع لجدتي آووككي وبجيكم ..
رتيل مستعجله وتأخذ نفس : آوككي لازم تجين ..
طلعت بسرعة مع باب القاعة الخلفي في سيارة عبدالرحمن أخوها ..
يضحك : آححح ياويلنا لو آنكشفت السالفة ..
تضحك من كل قلبها على الحركة المجنونة ..
القاعة ..
الكل آعتفس واخترب العرس وولد ناصر برر السالفه لجدته وامه وعماته ..عقب آنحاش من الكل أهو وعيال عماته ..
أم عساف ضاقت فيها الوسيعه وجالسه وساكته ..
مناير : يمه نقول ل عساف..
آمها : أكيد راح نقول له ..
أخته الكبيره: متأكدة عين ..
أم رتيل تساند وهي ضايقه : اكيييد ..والا ليه طاحت ..
قعدت تدق على عبدالرحمن ومارد ..
وكلن باله منشغل والسوالف بدأت بأنها عين وحسد وكلن مطلعها شي..
.
.
.
سيارة محمد ..
خالته : لا بجي مع جدانك ..
جدته : كادي آنتبهي لنفسك هاليومين تعبانة لايزود عليك التعب .. ارقدي لما تروحين لصديقاتك لاتسهرين ..
ابتسمت : آوكككي جدتي..
نزلهم محمد وركبت معاه قدام ..
جدتها : كادي سمعتي النصايح ..
ضحك محمد وهو ينزل القزاز أكثر لاجل جدته ..
كادي تعدل الغطا : من عيوني جدتي ..
حرك محمد من حوش جده : تعشيتي ؟
كادي فيها الضحكه ومتحمسه لاجل تشوف رتيل : راح آتعشى مع البنات..
محمد : كأن مودك متغير ..؟
ابتسمت : حييل ..
محمد : دووم دوووم صدقيني أحلى شي هالليلة تغير مودك الكئيب..
.
.
.
المستشفى ..
رتيل منسدحة والمغذية بكفها : بججد بنات دايخة ..
الجوري : لانك ماكلتي من آمس ..
الجوهرة : لازم تجيك دوخه بس شوي ويخف القلق وراح تتعشين ..
رتيل غضمت عيونها من الدوخه : بليييز ي الدوخه لاتضيعين الليلة ..
دق الباب ودخلت الدكتورة وغطت الستار بين الجوري وسلطانه وسرير رتيل ..
دخل عبدالرحمن مع الدكتورة وهو يسمع نصايح وابتسم وعقب ماطلعت : بنت مريضة جد؟
رتيل : داييخه ماأكلت من آمس ..
عبدالرحمن يضحك: زين آجل جات هالدوخة ..تدرين آحرقوا الجوال من الدق علي كلهم وأرقام غريبه ..
رتيل :قولهم بأنك آنشغلت ومانتبهت ..بس رد على مشاري او ناصر..
عبدالرحمن : وعساف لو دق ؟
رتيل :لاترد عليه ..
دق على مشاري وعطاه عنوان المستشفى ..
رتيل : دحوم آطلع شوي آبي البنات يفكون هالتسريحة الغبية ..
عبدالرحمن : رتول الله الله بالتمثيل ..
ضحكت : لاتوصي اصلاً بسوي نفسي نايمة..
طلع عبدالرحمن لبرى والجوهرة والجوري يساعدونها تجلس وهو يفكون البنس ورتيل تمسح المكياج : تدرون هواش معها لاجل ماتكثف المكياج..
دخلت كادي وسلمت عليهم وهي تضحك وتسولف لهم..كان وقت ممتع جداً نغص على رتيل إلمها والدوخة بين وقت ووقت ,وسلطانة صداع رأسها ماتركها ..
.
.
.
سيارة عساف ..
كان يسوق من غير تفكير وهو يناظر الطريق , فك آعلى الازارر :طيب لييه طاحت ؟
مشاري :أكيييد من قلة الاكل .. ماصارت تأكل اببداً ..
عساف بضيق:لييه طيب ..لييه ..!
سكت مشاري للحظات شيقول ماتبيك مثلاً ..!
طيب هو عارف بس كلن منهم على باله الثاني مايدري باللي في قلبها ..!
.
.
.
بيت آهل ريان ..
كان معصب ويدق عليها وماترد ..
آمه : طيب البنت عند آهلها ليه معصب ؟!!
ريان : لازم تجي تنام هنا .. الظاهر ماتزوجت لاجل تجلس مع آهلها..
آمه : توكم جايين من آمريكاً وأكيد مشتاقه لاهلها ..وحتى الليلة عرس صديقتها وأكيد مانتبهت للجوال ..
ريان سحب مفتاح سيارته : تدرين بطلع آجيبها ..
آمه : ريان اركد ليلة موب قادر تصبر ..
تنفس : مو عن كذا .. لكن مهوب سنع تتعود تنام عند آهلها ..خلاص تزوجت طريقها من طريقي ..
آمه :خلها تنام الليلة وبكره خذها الصباح ..
جلس وهو يضرب المفتاح بيده : لاجلك يمه بس ..والا ماكنت بتركها ..
.
.
.
المستشفى ..
دخل عساف للمستشفى مع مشاري بسرعة وشافه المدير الطبي وبسرعه سلم عليه وكان واضح عليه الاهتمام ب عساف ..ناظره مشاري ولااهتم عساف رجل آعمال وله سمعته وثقله واكيد سامع عنه وعارفه ..
عساف : زوجتي هنا رتيل ..شوف غرفتها ..
المدير :ولايهمك طال عمرك .. شوي وأجيب لك المعلومات بس آسمها طال عمرك ..
مشاري يناظر وآستغرب أكثر ..خلص كلامه ومشى المدير للاستقبال..
مشاري : تعرفه ..
عساف يفكر فيها وناظره: المستشفى من آملاكي ..
مشاري: ماشاء الله ..
كان عساف يضرب يدينه ببعضها ويناظر المدير وتالي مشى له وهو يثني شماغه ..نادى مشاري وطلعوا ..
المدير : لحظه طال عمرك الغرفه مشتركة ..
عقد حاجب : جهز جناح ..
: ابشر طال عمرك ..
مشاري يناظر عبدالرحمن : طيب دق أو رد على الجوال ..
عبدالرحمن بربكه: ماعرفت وشلتها بسرعه ..
عساف متنرفز : طيب رد على الجوال ..على الاقل هنا لما جيت للمستشفى ..
عبدالرحمن يناظره بنظره وكارهه ..
دخلوا الممرضات وغطوا الستار الفاصل بين سرير سلطانه ورتيل ..
دخل عساف ومشاري للغرفة ووراهم عبدالرحمن .. وكانت مغضمه عيونها فتحتها ببطء مع آتقان مجنون للدور وهي ترفع عيونها بتعب ..
مسك كفها آخوها : سلامتك يالغالية ..
:الله يسلمك..
عساف جلس على طرف السرير : ماتشوفين شر يالفاتنه ..
ماردت عليه وناظرت مفرشها ..
لف آثنيهم على صوت الدكتورة وهي تدخل (عورها قلبها ليكون تدري عن سالفة حجز الغرفة وتقول قدامهم) ..
وقف عساف :هلا دكتورة .. شفيها رتيل ..؟
الدكتوره ناظرتها وعقدت حواجبها وبدأت تتكلم ..

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت السادس والعشرين

المستشفى ..
بدأت تتكلم : كل اللي فيها من قلة الاكل , لاجل كذا تسبب لها بهبوط حاد في الضغط .. والحين عطيناها مغذيه لاجل تعوض شوي من السوائل ..
ناظرها عساف : ليه حبيتي كذا ..
ارتاحت كثير بأن الدكتورة قالت كذا ولاهيب درايه عن شي .. ولاردت عليه ..
عساف يناظر الدكتورة : طيب أبي عناية مكثفه جداً لها .. ونادي الممرضات لاجل تنقلوها ل جناح خاص فيها ..
الدكتورة : إن شاء الله ..
بنظره خير كل كلامه آمر لهم ويقرر بشي يخصها ..!
طلعت الدكتورة والممرضات ..ومنها طلع عبدالرحمن ومشاري لاجل يأخذ عساف راحته معها
مسك كفها وسحبتها : لا تمسك يدي ..
آمتعض : حتى بتعبك صادتي ..!
غمضت عيونها : لاني أكرهك ..
عض على شفايفه : تنفاهم بعد مانطلع يارتيل ..
دخلوا الممرضات ..
رتيل: موب طالعه من هنا ..
ناظرها : راح تنتقلين لجناح ..
: لا ..
وقف وعدل شماغه : رتيل آقصري الشر ..
: موب متحركه من هنا ..
( صديقاتها كانوا يسمعون الصوت وخايفين عليها من عنادها )
عساف دنق لعندها وقرب منها جداً : رتيل كل حركه تسوينها هنا محسوبه على آصابعي وراح تتعذبين بسببها ..
رتيل : تخسئ ..
رفع راسه بسرعة وطلع من الغرفة لو جلس دقيقه ذبحها ..
دخل ومعاه مشاري ..
مشاري : رتيل ليه ي خوك ..الجناح آريح لك ..
رتيل : مابي ..
مشاري : خلاص عساف وصى ..
رتيل : لا .. موب طالعه من هالغرفه ..
مشاري ناظر عساف: خلاص آتركها براحتها ..
عساف : يامشاري حتى منب مأخذ راحتي لاجل آدخل لها كل وقت ..
مشاري رجع ناظر آخته : رتول ...
رتيل : بنننام ..
عساف ناظر الممرضات عقب مايأس منها: خلاص شكراً ..
طلعوا ..
مشاري : خل نطلع لاجل مانزعج المرضى ..
عساف : بجلس معاها ..
رتيل تناظره : تجلس ..!
وين تجلس والغرفه فيها مرضى ثانين ..!
وأنا مابي أحد معاي .. كله هبوط وانتهينا ..
ناظرها لفتره وطلع عساف وتعوذ من ابليس ..
مشاري يكلمها بهدوء : احترميه ..
رتيل : أبي أنننام ..
:الله يهديك ..
طلع مشاري وعبدالرحمن غمز لها وطلع ..
انصك الباب وانفتحت الستاره ..
الجوري : قوووووووية يمممه منك ..
ضحكت وهي تجلس : أبي آتعششى جيعانة لاجل مايغمى علي صدق ..
قربوا صديقاتها العشا وجلسوا يتعشون عقب ماصكوا الباب وضحك وسوالف وهبال رسمي ..
لاشي أجمل من وجود الاصدقاء معنا ..
لاحرمنا الله آياهم ..
.
.
.
مواقف السيارات ..
ركب مشاري مع أخوه وعساف ركب سيارة وحرك ..
مشاري: شلون عرفت بأن رتيل طاحت ؟!
عبدالرحمن يطلع من المواقف: كنت معاها بالزفه ..
رفع حاجب : شلون ؟
عبدالرحمن : أنا دخلت معها ..
مشاري ناظره : كان مفروض عساف يقوم بالمهمه ..!
عبدالرحمن : رتيل كانت تبي كذا .. وبعدين مهوب من زين هالرجال مزوجها آياه آبوي..
مشاري آمتعض : عبدالرحمن آخر مره تتكلم في هالموضوع .. عساف أنا أعرفه رجل ونعم فيه .. ورتيل راح تحبه مع الايام ..
عبدالرحمن : مشاري لانلعب على انفسنا رتيل مهيب من البنات اللي تنسى ..
مشاري استغرب من تفكير أخوه وكلامه بس ماعلق لان للحين ماعرف شخصية أخوه زين بسبب الغربه اللي قضى حول 9 السنين فيها والحين عبدالرحمن عمره حول 18 ..
.
.
.
المستشفى ..
غرفة البنات ..
رتيل : لا موب أنا , دحوم يقول الافضل بأنه يدخل معي في الزفه لاجل لاطحت يشيلني بسرعه ..
سلطانه: ههههههههههه أهم شي آنه دخل ..
رتيل:ههههههههههه يضحك ..
كانت كادي تدق على لمار وماترد وتالي دقت على أسيل وصديقاتها يناظرون تعابيرها المتغيره كل لحظه ..
صكت وهي مصدومة : بنات لمار في المستشفى ..!
الجوري ناظرتها : وشو ؟!
كادي: الحقير ضربها إلين أغمى عليها ..
رتيل: كسر يكسر يده .. عاد لمار ي عنونها مابوه آهدى منها ..
سلطانه: طيب شخبارها ؟
كادي : تقول تعبانة .. تدرون حامل ..
رتيل : آآوه ..
الجوهرة : الله يعينها أكيد الحين كارهته وابتلشت بالحمل .. ياكرهي للرجال اللي مثله ..
ناظروها صديقاتها ب آهتمام وتكلمت كادي : جوهير متهاوشة مع ريان صح ..؟
:لا ..
كادي : الا .. لانك ماتردين عليه وساحبه عليه .. ولاتتكلمين عنه ابداً ..
سحبت آنفاسها ورجعت ظهرها على الصوفا البيضا : آنسان مايعرف ربه , مايصلي , يشرب خمر , مخاوي وحده ,مايحبني ..
سكتت شوي وصديقاتها ماحبُ يقطعون حكيها ..
سحبت آنفاس من ثاني : يمكن اللي ماخلاه يحبني بأني موب آنيقه .. (رفعت عيونها للسقف تمنع دمعتها تنزل )
وتالي كملت : يقول لما يجلس معاي يحس نفسه جالس مع واحد من ربعه ..!
دنقت وسكتت قدرتها على الحكي آنتهت ..!
حطت يدينها على أكتافها : ذليه ..
بعد فتره رفعت راسها عقب مامسحت دموعها بهدوء وخالطتها آبتسامه: المذله جايته .. وبديت فيها من سافرت من تكساس وحدي ..والحين سحبه إليييمه عليه..
كادي : أحد درى من أهلكم ؟
الجوهرة : لا .. ماحبيت أحد يدري لان تعرفون الاهل ماراح يسكتون ابداً .. وحتى مابي نظرتهم ل ريان تتغير والسبب أنا ..
سلطانة بغيض : وخايفه على مشاعره بعد ..!
الجوهرة وهي تسند ظهرها : آجل آفضحه ..!
عمر كلامي مع أهلنا موب حل ابداً .. لان حل السالفه عندهم مادي بحت رضوه بكم آلف وانتهت السالفه .. آبيه يعرف خطئه ويكون آنسان ثاني تماماً ..
رتيل : تصرفك هو الصح .. حل السالفة بينكم آفضل .. عاقبيه بطريقتك الخاصة .. وشي ثاني غيري نيولوك كلياً .. خليه يتمنى قربك ولاينوله .. وشي مهم لو تتحجين بالجلسه ببيت أهلك أفضضل ..
الجوهره تناظرها : راح يستأجر شقه ..
رتيل: أحلى وأحلى لاجل مايحس آهله واهلك بشي بينكم ..وبشقتكم خلي لك غرفه خاصه ..
كادي : وبالنسبة ل شكلك كأنك متحطمه منه ..؟
الجوهره بضيق: زوجي موب شايفني شي بعيونه ..!
رتيل انقهرت : وضاعت كل ثقتك بنفسك ..!
حرام عليك شوفي ملامحك بس .. شعرك .. لون بشرتك .. جسمك .. كلك خقق.. بس يبي لك اهتمام آكثر من ناحية الاناقه وشوفي بعدين شلون يجيك زحف..
الجوهره : بنات ريان خربان ..السالفه موب سالفة لوك وبس ..!
سلطانة : صح بس هالشي مع صدك له راح يغييره ..
الجوري كانت تناظر صديقاتها وهم ينصحون الجوهره .. وساكتة تماماً ..
ناظرتها رتيل : جور ..
:هلا ..
رتيل: تفكرين فيه ؟
الجوري ابتسمت: الا آفكر بحالي .. والا سطام طلبت العوض من الله فيه ..
رتيل : آشتغلي واشغلي نفسك بكل شي وراح نتسيه ..
الجوري : الله يعين ..
ضمت نفسها وتكورت على الصوفا وهي تبتسم على كادي : جوهير آسحبي منها البيبسي ..
سحبته الجوهره وهم يضحكون وهي تناظرهم : يؤ ..
سلطانه : أول بيبي في الشله لازم نخاف عليه ..
كادي وهي حاطه كفها على بطنها : أذا آمه موب خايفه عليه ليه تخافون ؟!
كارهته ..هههف ..
سلطانه وهي تجلس وتوخر الانبوب الشفاف للمغذي : وش ذنبه لاجل تكرهينه ..!
رتيل : كادي كرهك لولدك شي قاسي وسلبي جداً .. وبعدين ترى محمد زوجك واللي صار عادي جداً ..يمكن كان موب وقته بس تظل بالنهاية العلاقه بينكم شرعيه..
كادي : حتى محمد كارهته ..
رفعت حاجب رتيل: البيبي ومحمد كارهتهم .. آسرتك ي الهبله ..
ضحكوا صديقاتهم ..
كادي مبوزه وتناقض نفسها : لا آحب محمد بس أكرهه البيبي ..
رتيل رفعت حاجب : بالله .. مالت عليك من أم ..
الجوري : لاتلومونها .. لان ماكانت متوقعه الحمل بس كدو حنونه لبباها..
قامت كادي وحطت راسها على كتف الجوري : فديتك شفتوا فاهمتني ..
ضحكوا صديقاتهم ..ولمتها الجوري وتالي انسحدت على رجلها وهي تمسح على شعرها وتدعي ربي يستر ويحفظ هالضنا لها ولا أحد يدري لاجل ماتتأزم إلين يتم الزواج بشكل رسمي ..
.
.
.
اليوم الثاني ..
الساعه سبع الصباح ..
عساف جالس يناظر المدير ويناظر موظفين الاستقبال :تم نقلها ..
الموظف: آييه طال عمرك ..
عساف يناظر الدكتوره : المنوم مابيه يكون كثير لاجل مايأثر عليها..
الدكتوره : نسبه قليله جداً .. أعطيناها عقب التحاليل ..وعلى الساعه عشره راح تطلع النتائج ..
عساف: آوك .. المهم اللي أعرفه بأن المستشفى مقسم وفيه أدوار للاحجنه وللغرف الخاصه بشخص واحد وكذلك بشخصين .. وزوجتي بغرفه مشتركه والغرفه مفروض ل شخص واحد ..!
المدير : بناء على طلبها طال عمرك ..
عقد حواجبه : شلون ؟
المدير :سألت الموظف عن هالشي وقالي بأنها قبل البارح طلبت حجز لاجل تعمل فحوصات كامله ..
بضيق فضيع : قبل البارح متأكد ؟
المدير: آييه طال عمرك .. جيب الملف ..
شوي وجا الملف ومعه طلب الحجز ..
ضاقت كل أخلاقه على الصباح وكره تصرفها وصدمه لاي درجه تفكر كذا ..!
: خلاص يعطيكم العافيه .. أبي فحوصات أكثر لها (بقلبه طيب ي رتيل)
طلع للجناح لها ..نزع شماغه وتمدد على الصوفا قبالها : آآه يالفاتنه لو تدرين لهفتي عليك ماسويتي فيني كذا ..
ناظرها نايمه والمغذي بكفها قام وضغط الزر وجات الممرضه : كل شخص تحطون له مغذي ..!
شيلوه عنها ..
الممرضه تناظره ولاتعرفه : معاها انخفاض بالضغط من البارح ونقص ..مانقدر نشيله..
عساف يمرر يده بشعره : تعبانه يعني ؟
الممرضه : آييه ..
: خلاص روحي .. لحظه متى راح تصحى ؟
الممرضه تناظر ساعتها: 9 تقريباً ..
طلعت الممرضه وجلس على طرف السرير وهو ثاني رجله ويلمس وجهها وبحرقه: لو تدرين شكثر أحبك ماسويتي سواتك ..
تركها ورجع يتمدد على الصوفا وهو يطلع جوالاته والمفاتيح والبوك وسحب النظارات : وش هالحوسه ..
كره نفسه على حوسته وغمض عيونه لعله ينام ..
.
.
.
غرفة سلطانه ..
استغربت ماشافت رتيل صحت الجوري على صوت بالغرفه ..
سلطانه: وين رتيل ؟
الجوري تلم شعرها وتالي عدلت كادي على المخده لانها نامت على رجلها: مدري ..
وقفت وشافت دورة المياه فاضيه لبست عبايتها وحطت الغطا وطلعت تسأل..
لحظات مرت على سلطانه ثقيله ..
دخلت الجوري وهي تأخذ نفس : زوجها نقلها ل جناح خاص ..
سلطانه بتضجر : كيف ماحسينا ..ي القهر ..
الجوري : أخذت رقم الجناح بس آحسه عندها..
سلطانه رجعت راسها على المخده : أكيد هو من البارح ميت عليها مصدقه راح يتركها ..
الجوري تناظر جوالها : مصعب ..
سلطانه: غريبه بدري..
الجوري : دايم يدق بهالوقت لاجل يتطمن عليك ..
ردت عليه وتالي عطته سلطانه وصكت منه عقب ماتطمن عليها وقالها راح تطلع ..
عطت الجوري الجوال : اخيراً راح اطلع ..
الجوري ابتسمت: الحمدلله ..
صحوا البنات على الصوت وعصبت كادي لما عرفت : وجع يوجعه ياكرهه ..
رجعت راسها على رجل كادي وهي ضايقه : طيب نبي نشوفها ..
الجوري : شوي وبنشوفها .. لاتتضايقين موب ناقصه ضيقات ..
.
.
.
الساعه عشره ..
جناح رتيل ..
كانت تناظر المكان حولها .. موب مع صديقاتها شافته نايم ومقطب حواجبه ناظرت يدينها بالوسط لصقه بيضا ..تذكرت سحب الدم .. لفت وهي تشوف الزر ضغطته .. شوي بدخله ممرضه ..فتح عيونه شوي وتالي جلس وهو يفرك عيونه قام غسل ونشف وجهه وهو يناظر الممرضه : نادي الدكتوره وأبي التحاليل تجيبها معها..
طلعت الممرضه وشد على كفها بقوه : والله يارتيل ياحركتك ليله الزفه مامررها لك مرور الكرام .. بعقلك تحجزين وتتنومين ليله العرس..
صدمه آمتزجت بألم كفها المضغوط منه ..
وهو ضاغط على آسنانه : على بالك ماراح آعرف ..!
لا يالفاتنه ماعرفتي عساف للحين .. (بتشديد) هروبك وكسرك ل فرحة أمي بـ وحيدها وخواتي ب أخوهم الوحيد راح آطلعها من عيونك ..
رجعت لحدتها : لاجل تعرف شكثر كارهتك .. تدري ماكنت أبي تعرف بس الحين الحمدلله عرفت .. يكفيني بس هالنظره والقهر بعيونك وصوتك ....
قطع كلامها دخول الدكتوره ناظر الدكتوره والغيض واصل حده منها وبلهجه آمر للدكتوره: اكتبي لها خروج ..
الدكتوره تنزل التقارير : ماقدر لان معها فقر دم حاد ومعاها كلى ببدايتها ويبي لها علاج ..
حس كأنه تهاوى من جبل : تحاليل رتيل ؟!
الدكتوره: آييه ..
عكسها ابتسمت : والله ..
الدكتوره مستغربه من آبتسامتها وجيرتها للصدمه : كل شي ببدايته وبأذن الله تتعالجين ..
يناظرها وتالي ناظر الدكتوره : عيدي كل التحاليل .. وأبي اشاعات والدكاتره المختصين ..
الدكتوره : ان شاء الله ..
طلعت مع الممرضات ..
لف عليها : سبحان الله ..!
ابتسمت : على بالك حزينه .. الا فرحت دام هالمرض راح يبعدك عني ..
: آوف يارتيل عمري ماتوقعتك تفرحين بمرضك لاجل تبعدين عني ..!
رتيل بكرهه كبير : لو تعرف شاللي في خاطري من كرهه لك واحتقار وآستنقاص لك مافكرت فيني ابداً ..
وقف وتقدم وهو يشيل أغراضه : موعدنا قريب ماراح تطولين هنا ..
رجعت راسها على المخده : إن شاء الله ماطلع من هنا الا لقبري..
القبر أهون علي من قربك لحظه ..!
مالف وتكلم بعنف : راح تشوفين العذاب بعيونك .. قلتها لك من قبل تبطين تذليني بحبك ..
سحب شماغه وطلع ..
ابتسمت قدرت تضايقه ..
مامدى الابتسامه تكمل الا بدخول طاقم طبي .. تروعت منهم .. شوي بدخول عساف اللي وقف عند راسها وهو يتكلم مع الدكاتره وكل كلامه آمر ×آمر ..
طلعوا الدكاتره وجابوا كرسي متحرك جلست عليه مجبره من عساف اللي كان معها لحظه بلحظه حتى بالاشاعه رفض ودخل معها ..
عقب ساعه كامله من التحاليل والفحوصات رجعت للجناح ودموعها بخده عطاها الدكتور أبره بالمغذي ..
مسح دموعها: بزر لاجل تبكين كذا ..
دفت يده وغمضت عيونها : اطلع برى بكلم صديقاتي يجون ..
: من هاللحظه آنسي صديقاتك .. مالك الا البيت وعساف ..
تحك يدها : تأكل تراب فاهم ..
ضغط بيدينه على فكها : آخر مره فاهمه تقولين هالحكي ..
فك يدينه : بطلع للبيت آبدل وبجيب معي الوالده وأكيد خواتي هناك بيجون خليك متحرمه نفسك لاجل ماحطك براسي أكثر ..
طلع عساف وضغطت الرز وجات الممرضه ..
: قربي التلفون ..
قربت لها التلفون ودقت على غرفه صديقاتها وعطتهم رقم الجناح المكتوب قبالها ..
تتحس المكان للمغذي يعورها حيل .. شوي بدخلوهم لها ..
ضمت كادي وهي تبكي تركوها إلين هدت شوي وقالت لهم عن اللي صار..
كادي : ياكرهه ..
رتيل بدموع: أكرهه يارب يموت واخلص منه..
كادي: يارب..
الجوري: لا بنات لاتدعون .. الله يهديه ..
رتيل بقهر ودموع: الا جعله يموت ..
نزلت الجوهره عباية وأغراض رتيل جنبها : عارفه شمعنى السحبه اسحبي عليه سيفون .. وراح يمل مع الوقت وعقبها يطلقك ..
: حقير راح أكرهه في الحريم كلهم .. (لفت آنتباهها لابسات وأغراضهم معهم) يتطلعون ؟
سلطانه: كتبوا لي خروج .. ومصعب ينتظرني تحت انا وجور..
رتيل : يؤؤ سخخافه والله ماجلس هنا من عقبكم مالت عليهم وعلى تحالييهم الغبيه..
كادي بخوف وبسرعه: ليكون فيك شي ؟
مبوزه : آييه فقر دم وبداية كلى .. قبل شوي سويت آشاعه الدكتور يتكلم آنقلش مع عساف على باله مافهم ويقول في تضخم في وحده منها بس راح تتعالج مع الابر ..
الجوهره : ياعمري أنا ..شلون ماكان فيك شي ..
الجوري : الغازيات اللي تشربها مسويه لها هالبلاوي وتحب الاكل الحار..
صدت الجوري وهي مدمعه وتكمل : سخفييه ترى باقي نبيك معنا العمر كله ..
رتيل :جور قلبي خلاص راح آبطل بس لاتزعلين يالحنونه ..
ضمتها وطلعت لان بجد تخسر كل هالدنيا الا صديقاتها ومصعب ..
.
.
.

.
بيت عساف ..
: ان شاء الله خير , راح نسافر برى لاجل اتطمن عليها أكثر..
دلال (أخته) : ياحسرة قلبي عليها وعليك بعد ماممدى تتهنى .. من لهفتك عليها شف تعبها ..
ابتسم ..
امه : طيب ارقد شوي ارتاح ..
عساف وهو يوقف : لا بطلع ابدل وبطلع لها ..
امه : اجل بجي معاك ..
عساف : خلاص ..
طلع وعيون آمه تراقبه وهو تاكي يفتح الاصنصير ودخله ..
شاهه (أخته) : الله يشيفها ويخليها له .. ياتسبد اخته يحبها..
: يحبها الا طار عقله معها .. طول وقته مهوجس فيها ..
نادات الشغاله لاجل تجيب العبايا ويطلعون مع عساف ..
مناير : بطلع آنام والعصر راح آطلع لها مع البنات ..
امها : أخوك يمكن يزعل..
مناير وهي توقف مع بنات خواتها : لالا عادي ..
طلعوا وعلى طلعتهم نزل عساف وناظرهم : وين ؟
مناير : راح ننام ..
عساف : لاتنامون الحين بس شوي ويأذن الظهر .. سوير شفيك كأنك زعلانه..
مناير تضحك : خلاص راح عليها الدلع ..
ابتسم وخربط شعرها : لاتقولين خالي تزوج راح ينساني آحد ينسى سارونه نامي ومكانك بقلب خالك ثابت ..
مشى وتركهم : مشينا ..
آمه : آييه ضناي ..
.
.
.
مواقف السيارات ..
ماهان عليها ابداً تكسر بخاطر أخوها وركبت جنبه ..
سعود : الحمدلله على سلامتك ياالغاليه ..
:الله يسلمك ..
حس بصوتها كله جفا له ..
بتردد : أبوي جا وهو في البيت ..
: ليه جا ؟
سعود : لاجل يتطمن عليك ..
بسخريه : لا فيه خير ..
سندت راسها على المرتبه وسكتت ودموعها تتابع ..
شوي ووقف سعود داخل حوش بيتهم وشافت سواقها جالس يسقي الزرع وسلمت عليه وهو يتحمد لها بالسلامه ..
وتالي دخلت ل داخل وشافت دانيه وعيالها وأبوها جالسين سلمت عليهم وجلست لاجل سلطانه الصغيره وسلطان ..
جلس سعود جنبها وميت شوق لها ولجلساتهم وسوالفهم ومزحهم ..
حست بالضيق: بطلع غرفتي أريح ..
أبوه : خليك يابوي ودي اتكلم معاك لاني بسافر بكره ..
اكتفت بالصمت ..
أبوها يشبك يدينه ببعضها : نظرتك لي ولامك بأننا نكرهك لاجل سالفة سعود ماجات للصواب مافيه يابوي أحد يكره قطعه منه بس لاجل مستقبل أخوك وأنتي كنت متعلقه فيه فكرت أمك بهالحل ..
: طيب كان قلتم سالفه غير الموت .. (شهقت) أنا كنت اموت كل يوم كم شهر وأنا اتعرض للموت بالجلسات الكهربائيه .. صرت يتيمه وأمي وأبوي وأخوي احياء وعايشين حياتهم ..
دنقت وماقدرت تكمل ..
أبوها مسح دمعته : ماكنت أدرى ولا أخوك ولا أمك .. والكل كان يقول بأنك بخير..
دانيه كانت جالسه ودموعها تكفها كل لحظه ..
سلطانه رفعت راسها وحطت أصابعها على طرف آنفها : مايهمكم أنا بخير والا لا ..بس اللي يهمني وأبيكم تعرفونه
أنتم تخليتم عني طوال فترة ثمان سنين وأنا بنساكم العمر كله ..
أبوها : سلطانه ماتخلينا عنك ..
وقفت وبدموع وشهقات متتابعه وصرخات من أعماقها : لا ماتخليتم اببداً .. امي تتفشل لاني بنتها وتكرهني وقالت كذا مره وكل ماجات للسعوديه تجرح بالحكي والاسلوب وهي صاحبة فكرة سالفة سعود .. وأنت يبه همك زوجتك وعيالك كان همك المصروف نهاية كل شهر يوصلني وبس .. وأخوي (شهقت بحرقة قلب)
(سكتت للحظات وهي تناظره) سعود أخوي أغلى شي بحياتي هو سبب كل حزن أعانيه في حياتي يكفي بس ثمان سنين عذاب منه ..
أبوها مسك كفها : اهدئي يابوي توك طالعه من المستشفى ..
: مايهم اللي أعرفه بأني ثمان سنين وحدي وأبي آظل كذا .. !
طلعت لغرفتها ومعها كل حزن ..
للحظات حس أبوهم بكبر جرمه مع أمهم .. سلطانه محطمه نفسياً وتعبت وتعرضت لمشراط الجراحين بسببهم وسعود من دخلت للمستشفى أخته وصادته وعيونه ماتكف الدمع وببداية انحدار نفسي مثلها ..
.
.
.
المستشفى ..
:شكراً ..
عمتها : لازم تأكلين معاك فقر دم ..
رتيل ابتسمت : تسلمين معطيني مغذيه ومالي رغبه ..
عمتها عطتها عصير : على الاقل هالعصير ..
أخذت العصير ..دخل عساف وجلس قبالها : شخبارك الحين ؟
:عادي ..
امه : يبي لها تغذيه زينه وبدبر هالامر ..
ابتسم لامه : فديتك يمه ..
شاهه : عاد أمي مايحتاج تدرين بعد النفاس وزني يزيد بشكل بسبب عناية امي المكثفه ..
ماعلقت واكتفت ب ابتسامه ميته ..
آم عساف وقفت : السواق شكله جا ..
ناظر آمه: كان خليته أنا بوصلكم ..
امه : لا ياضناي خلك مع زوجتك يمكن تحتاج شي .. الله يشفيك يابنتي ويحفظك...
ابتسمت ..نزل مع امه وخواتهم وصلهم للسياره وتالي رجع لها ..وهي تكلم وكان مشاري صكت منه وهو يناظرها : عاملي أمي أحسن من هالمعامله ..
: نفس معاملتك بعامل أهلك .. ولا أحد يتدخل فيني منهم ..
دقت كادي عليها وردت كانت تتكلم بأنها راح تكون موجوده معها ..
صكت منها وناظرته : بعد عني ..
: من هذي ؟
رتيل تحط الجوال جنبها : موب شغلك ..
أخذ آنفاس : يبي لك كف كل ماتجين ترفعين صوتك علي تتذكرين هالكف وتسكتين..
:سوى اللي تبيه .. أنا معاك جسد من غير روح ..!
بنبرة تعصيب: لاتخافين صدقيني ماراح آسكت لك ..المهم مين هذي؟
رتيل : الف مره أقولك موب شغلك ..
سحب الجوال وشاف أغلب الاسامي رموز ..
: المهم البي بي مابيه معاك ..صديقاتك آنسيهم .. حتى طلعات لاهلك لا كل شوي.. تبين تطلعين مع اهلي أو معاي آوكي بس غير كذا لا ..
ضحكت ب سخرية واضحه عليه : عرس كادي بعد كم يوم والوعد قدام ..
بتحدي : نشوف..
.
.
.
ببيت جد كادي ..
العصر ..
ملت من تصرفات خالها بحقها ..ترددت كثير لاجل ماتطلب المساعده من أحد ..بس فاض الكيل ..!
دخل خالها الوليد لغرفتها وجلس قبالها (كان لها يوم تقريباً من وصوله من السفر):آمريني كادي ..
تجمعت الدموع بعيونها .. موضوع حساس جداً ..
استغرب خالها : حبيتي شفيك ؟
بلعت ريقها : خلاص ولاشي ..
الوليد وقف وصك الباب وب آصرار : الا فيه .. شفيك ؟
ماتكلمت ..
الوليد : كادي ..
تمسح دموعها: خالي الموضوع مو سهل ابداً ..
الوليد بدأ يتوتر ويناظرها ..
دنقت : من فترة وكنت ساكته لاني على بالي راح أقدر احل السالفه بس ماقدرت (سكتت وخالها يناظرها والف سالفه وسالفه براسه بدأت)
تكمل :خالي سلمان موب تاركني بحالي ابداً ..
سكت شوي لاجل يستوعب الصدمه : سلمان ..!
كانت مندقه وتمسح دموعها ..
الوليد ي الله نطقها :يتحرش فيك ؟!
آومت ب آيييه ..
قام وهو ثاير مايشوف الدنيا ..


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت السابع والعشرين



بيت جد كادي ..
طلع ثاير من غرفة بنت أخته ودخل لغرفته مع سلمان وهو يشده بعصبيه : ي التعععععبان ..
سلمان يدفه :هيييي خخخخير وش تبي ؟
الوليد رجع يمسكه من ياقة التشيرت وهو يقرب وجهها ويهمس بعصبيه : ياوسخ تتحرش ببنت أختك ..!
عرضك , شرفك , لحيه وجهك , قطعه منك , من محارمك ..
صرخ فيه وعيون سلمان تناظره بخوف شلون عرف ..!
صفقه كف : المره الجايه شرب دمك مايكفيني ..تفو عليك ..
رماه على الارض وهو ينحي ويصرخ فيه : الصياعه اللي بمخك ماتطلعها على محارمك ولاغيرهم .. خلص دراستك والهى فيها وفكنا من الشر .. وشلة الفساد اللي أنت معهم تتركهم وتغيرهم بصحبه صالحه ..
سلمان بنفس صراخه : الا ربعي .. وبنت أختك خلها تنقلع خل كلامها لك ينفعها ..
شد بشعره : ششف لو سويت شي ماتلوم الا نفسك ..
طلع من الغرفه ..
تعزآ سلمان بالأرض وقام وهو يتألم : طيب والله لادفعها الثمن غالي مصدقه بتسلمين على نفسك الحين ..
رمى نفسه على السرير وهو يـتألم ..
غرفة كادي ..
دخل لغرفة كادي : انتبهي تسكتين ثاني مره ..أي شي يصير علميني دام رجعت من السفر .. أو أي واحد من خوالك الكبار على هالمراهق ..
همست بـ آوكي مع تغريقه عيونها بالدمع ..
الوليد باس راسها وجلسها : لاتخافين هو بزر ومراهق .. وأنتي تظلين الغاليه بنت الغالية ..
رفعت راسها بهمس : الله يخليك لي ..
ابتسم وقومها معه : تعالي ننزل لجدانك تلاقينهم وحدهم الحين ..
نزلت مع خالها لجدانها ..وشافتهم يتكلمون عن تغيير لغرفتها وتأثيث للبيت كامل ..رجعت ظهرها للجلسة الشعبيه وهو يألمها بسبب الحركه المبذوله منها ..
.
.
.
المستشفى ..
لما حس بخروج أخوانها كلهم وأهلها دخل للغرفه وشافها توها راح تغمض عيونها وتغفي حست بأحد وناظرت هي تشوفه شكثر تألمت بشوفته وتذكرت كل إلم سببه لها ..
جلس على طرف السرير وهو يشوف صدتها ولا لامها ابداً لان اللي سواه مهوب هين ..لف وجهها بهدوء : سلامتك يانور عيني ..
دمعت وهي تناظره : سلامتي وأنت جارحي ..!
وهو يكف دموعها وبصوته الهادي : مدري شفيني صدقيني هي تجي كذا والا أنت تشكين بحبي لك وأنتي عارفه أني ميت عليك ..
تبعد كفه عنها : أنت تحب تضرب وتهين بس لاجل تثبت لاهلك بأنك قادر تفرض كلمتك بأي صوره كانت ..
وهو متحسف : أدري غلطان واسف والله ..
بدموع وشافت عبدالعزيز أخوها يدخل وشاف مساعد سلم عليه وتالي جلس وهو يناظره : غريبه توك تجي ؟
وهو يناظره : ممنوع علي زيارة زوجتي ..!
عبدالعزيز بنفس النظره : من اللي سويته ..!
عموماً الحين لمار تعبانه ولا تبي تتناقش معاك رجاء أتركها لاجل تنوم ..
انقهر : خير ان شاء الله والكل كان عندها وعادي ولما جيت تقولي تعبانه ..!
عبدالعزيز بتعصيب : وهالتعب ماجا الا منك ..
مساعد : اللي تطلبونه بجيبه لكن زوجتي مالكم حق ماتتركوني أشوفها..
عبدالعزيز : فهد طلب مننا بأنه هو راح يتولى هالامر ولاهيب حلوه اتصرف وكبير العائله موجود ..
حس مساعد ماراح يجيب كلامه معاه فايده ولاهوب قادر يتكلم مع لمار براحته وخاصة أنها صادته وكارهته واضح من أسلوبها وكلامها معه..
عبدالعزيز وهو يناظره قوم : لامن بغيت تشوفها تعال قبالنا وقل آبي أشوفها..
خزه وطلع ..
وعقبها لهى عبدالعزيز بالسوالف مع أخته وهو يحاول قد مايقدر يطلعها من حالتها النفسية السيئة ..
.
.
.
عقب كم يوم ..
بيت أهل لمار
العصر ..
دموع مافارقته ابداً وبصوت مسموع ومن قلب ..دخل فهد وجلس قبالها على السرير وهو يرفع وجهها ويمسح دموعها : تدرين أنك طلعتي أحلى بكثير عقب قصة شعرك ..
وهي تبكي : لآ ..شوف شلون قصير ..
فهد يمسح دموعها وهو ينادي عزام لما شافه دخل ورفع راس لمار : آآوه وش هالزين .. شف فهد مهيب راجعه لذاك ..
فهد : ي ليل ..اطلع اشوف ..
عزام : صدقني وقتها راح أذبحه ..
دخل عبدالعزيز : تعالوا امي تحت ..(ب اندهاش) يابنت ياجمالك..
فهد وهو مبتسم :طالعه أجمل ..
أسيل : أقولها من زمان تهبل حتى والكوفيره تقص شعرها ومستغربه ..
قومها فهد وغسل وجهها وهو ينزلها معه تحت ويسولف لها ويقولها عن طفلها وشكثر هو فرحان لانه راح يصير خال صحيح موب أول مره لكن هالمره غير تماماً ..
.
.
.
بيت سلطانه
دخلت من شغلها الا ستثائي ليوم الخميس لان فيه اجتماع وكان لازم انعقاده برغم الويكند ,طلعت لغرفتها وأخذت لها ملابس وكانت راح تدخل تأخذ شاور لاجل تنام إلين العصر ..
دق باب غرفتها ودخل سعود ناظرته للحظه : فيه شي ؟
سعود وهو يناظرها : خذي شاور راح انتظرك ..
دخلت وهو جلس على سريرها يفكر كيف علاقتهم صايره زفت وسيئه حتى دانية فضل بأنها تروح هالويكند لبيت أهلها ..
ماطولت بالشاور وطلعت وهي لافه شعرها ولابسه بجاما وباين آنها تبي تنام ومرهقه ..:امر ..
تنفس : سوس إلين متى حالنا .. مانكلم بعضنا ..!
بقسوه : إلين تنقضي الـ 8 سنين ..
طير عيونه فيها بصدمه : سلطانه يهون عليك سعود ..!
:هنت عليه ثمان سنين وبعتني بـ أرخص الاثمان .. وش هالطيبه الزايده فيني لاجل انسى ..!
وهو يقوم ويجلس على رجوله قبالها ويمسك كفوفها : أخوتنا وحبنا وخوفنا علينا يشفع لي ..أنسي ياضي عيون سعود ..
دمعت وهي تشد على كفوف أخوها : كنت احتاج أحد يشد على كفي مثل هاللحظه بلحظات تعبي وإلمي وحزني ومالقيتك .. إلين عودت نفسي وصرت اشد كفوفي ببعضها وأعوض نفسي بنفسي عن كل فقد بحياتي وقدرت..
وقفت وهي توقفه معاها : بنام خلاص ياسعود لاتنسيك الثمان سنين عناد أختك ..!
لحظات وهو يناظرها ..
ابتسمت بإلم : ثمان سنين مكيف نفسك على عدم وجودي كيفها باقي العمر ياخوي ياولد آمي وأبوي ..أنا تعلمت من فراقك ورجعتك بأن ماعاد فيه خير حتى بالاخوان..!
صح مامت بفراقك بس تعلمت إشياء كثيره جداً بغييتك يمكن لو كنت موجود ماكانت هالاشياء عرفت طريقها لحياتي ..
: حلو بأن هالغيبه غيرتك أجل ليه هالصده ..
ضحكت بدموع: من مفأجاه موتك على الصعيد العملي تميزت جداً .. لكن على الصعيد النفسي والجسدي شوف أختك وناظر الشيب محتل المكان والعمر 23 سنه وبس ..!
ماجور ياللـي مـن فراقـك تعلمّـت
ان الزمـن يومـيـن طيّب..وخـيّـب
فاجئتنـي بمفارقـك مــا تولـمّـت
كـذا بـدون اسبـاب عنـي تغيّـب
مامـت مـن فرقـاك لكـن تألـمـت
وشيبت بي ياصاحبي قبل اشيب
دنق ودموعه تخونه من بعدهم عن بعضهم ..
ماهزتها دموعه وكملت :وأنت أبيك تعرف بأن أختك ماتت وماعاد لها قلب يتسع لـ حب أي شخص كان..!
كان راح يتكلم وقالت : الليله عرس كادي لاتضيق جوي ..
باس كفها وفك يدينه وهو يناظرها وتالي طلع ويجر خبيته مثل كل مره ..!
.
.
.
سيارته ..
حست بضيقه وهي معاه بنفس السياره ..تجمعت عليها هموم هالدنيا .. استوعبت شي من زواجهم كأنها توها تسلم بالامر الواقع بأنها صارت زوجته برغم إن زواجهم للحين ورق×روق ..
زفرت آنفاسها بصدرها أجل لا آنصك عليهم باب ..
تمتمت بضيق : مخنوقه ..
ماقدرت تكتم الضيق تحس فيه هاللحظات ..
ماصدق سمعه وناظرها للحظات ولف للطريق .. هي تشكي من الضيقه ومافيه غيرهم أكيد له ..
بحب آمتزج بضيقتها : يابعد عيني شاللي مضايقك ؟
بـ كرهه فضيع له وهي تناظره : وش غير وجودك بحياتي مضايقني .. والله أني أكرهك ..
اعتصر قلبه كلامها ونبرتها وكرهها له , وصلت بأنها حلفت بالله لاجل تبين له مدى كرهها له ..
سكت وهو يعطي آعصابه الحق بالاسترخاء من تصرفات رتيل بحقه ..
: أنت وش تبي فيني ..!
مارد عليها وجاوبها بصوت متغيروتهديد : أمي مسويه لك غدا تأكلين ولاتعارضينها ..
:خل أهلك بعيدين عني ..
بنظره شر : تبطين آبعد عن آهلي لاجلك .. والمكان اللي اكون فيه تكونين ..فاهمه والا ..
بطنازه : أحد قالك ابعد عن آهلك ..!
بصوت مسموع :غبي جداً ..
صرخ : رتتتتتيل اسسكتي ..
بعناد تزيد : آيييه غبي قلت شي غلط ..!
ضرب الدكسون بقوه وسحب يدها يقوه أكبر إلين سمع تألمها وفكها واكتفى ولاقال لو كلمه وحده ..
: الله يحرق قلب آمك فيك ..
ياقوة وقع الدعوه على قلبه .. ياقوها وهي جايه من نظر عينه وحبيبة قلبي اللي ماهنى له بال ولاغمض له جفن الا بقربها .. ماعلق ولاله قدره بالتعليق عليها ابداً ..
وقف داخل حوش الفيلا ..نزل وتقدم فتح لها الباب : ماتعرفين تفتحين الباب مثلاً ..
نزلت وصرخت فيه بخفه : لاتلمسني ..
بنظره تروع : بننت
مشى قدامها بخطوات وفتح باب الفيلا وابتسم بقلبه من الجروح منها مايكفي الا آنه ابتسم يشوف آمه تستقبلهم ..سلمت على عمتها وخواته ..
نزلت عبايتها وكان شكلها مرتب جداً , أخذت شاهه العبايه والشنطه وعطتها الشغاله : حطيها بجناح عساف ورتيل ..
شاف جدته تجي وقف وهو مبتسم : الغاليه هنا ..هلا والله .. يالله أنك تحييها
ابتسمت جدته : الله يحيك يانظرها ..
ضم جدته ووقفت رتيل ..
وهو مبتسم وفرحان بجية جدته لبيته : رتيل جدتي ..
جدته ابتسمت : ماشاء الله تبارك الله وش هالزين ..الله يهينك فيها ..
ابتسم ومن قلب : آمين ..تعالي جدتي ارتاحي ..
جدته: بروح لم آمك ..
مشت جدته عنهم
ونزل عساف شماغه وجلس جنبها : بنات وين راحت جدتكم(آمه) ؟
ساره : أكيد تشوف الغدا ..
ضيقه تملكتها وهي بينهم .. والضيقه بصدرها آمتدت لانفاسها منه من قربهم من تفكيرها القاتل في طارق ..زفرت أنفاسها بصوت مسموع ..
قرب منها أكثر وشاف مفصل كفها صاير أحمر من مسكته القوية وهو قريب منها ولاينسمع صوته الا لها : لبى هاللون وهو جايك من إلم .. تدرين لو كنا بالجناح فوق كل طبع مثله على خدك ..بس حظك بأننا كنا في السياره..
: كل تراب ..
رجعت ظهرها وهي تناظر أظافيرها وكل العيون عليهم ..ضغط على شفايفه السفلى ب آسنانه بغيض على كلمتها وهو محذرها من قبل وماسمعت ..!
سارة تهمس لـ مناير : هففف خالي يحبها .. شوفي شوفي شلون كان مقرب منها ..
مناير : انثبري بس مصدقه ماراح يحبها .. تدرين كان دايم يقول اخيراً بأخذها حبيبتي وحتى يقول عنها الفاتنه .. بس مايحب يقول قدامك لاجل ماتزعلين ..
جلسوا يتهامسون وكل وحده عينها عليهم ..
شاف وجهها المرهق وسألها ماهنى له قلبه
: تعبانه ..
ماردت عليه وأحرجته قبال بنات خواته وأخته ..همس لها : كل شي مردود..
قطع حكيه آمه تناديهم .. قامت سحب لها كرسي لاجل تجلس جنبه ..جلست وعمتها مهتمه فيها كثير ..ماكثرت بالاكل ووقفت ..
عمتها: رتيل ماأكلتي ..
:بس الحمدلله ..
عساف : ماتنلامين على فقر الدم ..!
ماردت عليه وجلست على الكنب ..
عمتها قامت : تبين ترتاحين ..
ابتسمت ب امتتان : ي ليت ..
طلعت الشغاله معها ..ووصلتها للجناح ..
دخلت وزفرت: ي ررب ..
سحبت شطنتها وطلعت الجوال ..
: هلا كادي .. شخبارك ؟
كادي : تمام ..طلعتي من المستشفى ؟
رتيل : آييه من شوي .. آآآوه ياكدو مخنوقه كارهته بدرجة لاتعقل ..
كادي : ي عمري أنتي .. صار شي ؟
رتيل جلست على السرير : تهاوشنا في السياره .. يالله اشوف طارق بكل مكان .. آحرقنتي الاشواق والذكرى له ..
سكتت للحظات وكادي تكلمها وتهديها ..
ارتاحت شوي من توترها وضيقها عقب حكي كادي وسألتها عن زفافها ..
كادي : طيب راح تجين ؟
رتيل : أكككيد كلمت دحومي وراح يمرني قبل المغرب ..
كادي : زين .. تدرين آمس حطيت الحنا ومحمد مقلقني لاجل يشوفني ورافضه ..
رتيل ضحكت :هههههههههههه حرام .. أغبطك على حبه الله لايفرقكم ..
كادي ابتسمت : آمين .. حتى أنا أحبه ترى ..
ضحكت وفاقت شوي من مودها الكئيب :ههههههههههههههه شوي تحبينه وشوي لا ..
ضحكت : وش آسوي بقلبي ..
كانت راح تتكلم وسمعت صك باب الجناح :يععع جا ..
كادي :طنشيه كأنه موب موجود معاك .. ولاتتهاوشين معاه لاجل مايمنعك من الجيه للعرس ..
رتيل شافته يدخل وكلمت كلام مع كادي بسوالف عاديه وتالي صكت ..
مسك كفها بهدوء لما جات تقوم من السرير :دلكي راسي مصدع ..
فكت يدها منه : منيب شغالة آهلك ..
مشت عنه بكل برود هالدنيا .. من صدمته جلس وهو يناظرها تدخل لغرفة الملابس ..وقف وقام وراها بذهول : مستوعبه حكيك قبل شوي ..!
وهي تفتح الدولاب لاجل تشوف وين ملابسها فيه( لان آمها وأختها جابو ملابسها ورتبوها هم) ..: ماقلت كلمه من قبل وأنا موب مستوعبتها ..
لفها له وهو ماسك فكها : أكسره لك ..؟
دفت يده وبنظرات : خلك من هالاسلوب عندك لسان تكلم ورد بالمثل بس تستخدم يدك وتضرب ذا أسلوب الضعفاء مهوب آسلوب الرجال ..
طلعت من غرفة الملابس وجلست بالصاله ..حست فيه جنبها : آآآوه يقال أني منيب آمك لاجل تكون وراي بكل لحظه ..!
بهدوء:رتيل اعقلي تونا متزوجين حركاتك قلة حياً ..!
بنظره :خير قله حيا ..!
أنا شسويت لاجل تقول هالكلمه ..؟!
عساف تعدل على الكنبه وبملل :أنتي زوجتي وتونا ببداية حياتنا وكل أسلوبك معاي أقشر ..خير وين عايشين ؟
ترى زوجك وأنتي محاسبه بكل شي ..!
قال صلى الله عليه وسلم ( لا تؤذي امرأة زوجها في الدنيا إلا قالت زوجته من الحور العين لا تؤذيه قاتلك الله فإنما هو عندك دخيل يوشك أن يفارقك إلينا . ) صححه الألباني
تخريج السيوطي : (حم ت) عن معاذ.
تحقيق الألباني : (صحيح) انظر حديث رقم: 7192 في صحيح الجامع.
مسكت الريموت : ويعني متزوجين .. مابيك فلا تقعد تمسك لي حقوق ومحاسبه ومن هالحكي ..
تحطم يعني حتى هالشي مايهمها ..
ساد جو الصمت بينهم ..
وقف عقب فترة : قومي خلي ننزل تحت ..
: موب مود أحد ..
عساف: قومي ترى مهيب حلوه بحقنا تاركين الكل وبالجناح ..
بسخريه : آنزل لهم أنت وانتهينا ..
بتعصيب : قومي معاي ..
: موب قايمة هي من آخرها خذها كذا ..
صرخ فيها وهو يشد على راسه : ررررتيل انزلي آحسسن لنا آثنينا ..
رفعت حاجب : أعصابك لايطق بك عرق بس ..
شد على كفه : قومي ..
: موب قايمه ..
قطع عصبية عساف دق للباب ..بنبرة عصبية : ادخل ..
دخلت أخته الكبيره وهي مبتسمه مب عارفة الاوضاع : جدتي وأمي يبونكم تحت ..
رتيل : آوكي ..
آقرب وصف لحاله كان وده يخنقها على تصرفها وعنادها له والحين وقفت وهو يناظرها تنزل مع أخته ..
دلال لفت : عساف تعال ..
: شوي وجاي ..
زفر آنفاسه بضيق راح تجننه على هالعناد ..تعوذ من ابليس ونزل لهم تحت..
جلس جنب امه : يمه دلكي لي راسي ..
بـ آهتمام : يابعد عيني شفيك ..
سحدته على رجلها وهي تدلك له وتهمز راسه ..
عساف مغمض عيونه : مدري صداع من امس ذبحني ومن شوي زاد ..
جدته سحبت عكازها وقامت جلست على الطاوله الصغيره قباله وهي تحط يدها وتقرأ عليه .. طيف آبتسامه ل جدته ورد غمض عيونه ..
ساره تناظر رتيل وهو تهمس لمناير : موب مهتمه لخالي شوفي تسولف مع امي وعادي ..
مناير : بججد غريبه ..
.
.
.





.
.
بيت أهل الجوهرة ..
المجلس
تغدا ريان عندهم وتركهم أبو الجوهره وطلع لاجل يريح كعادته بعد الغدا ..
اما الجوهره كانت تسولف مع أخوها وضحك مجنون وريان يناظرهم ويضحك ورجع يكمل لعب بلاستشين مع أخت الجوهره الصغيره ..
رائد يضحك ومتكي :جوههير اسمعي ذا فيه محشش لقى الكنز قال كويس الحين ما باقي الا الخريطه ههههههههههههههههههههههه
لف و ضحك وش هالجنون اللي هم فيه كل شوي واحد يجيب نكته ..
الجوهره تدور بالبروكاستات ولقطت وحده : ههههههههههههههه شوف يقولك الوالي : أكلتك امك ! دعه عند الباب حتى أأذن له بالخشوش ..
محششين يمثلون بالللغه الفصحى ..
صار يضحك ويضرب بيده في الارض متحمس ..
ريان :ههههههههههههه الحمدلله أنت وياها ..
رائد يكف دموعه من الضحك وهو يضحك : جوهير رجلك كأنه بزر يلعب مع هالبزر العاب مقاتلات ..
الجوهره تضحك وهي تقرب لاخوها وتوريه صور : شوف شلون طاح..
رائد :هههههههههههههههههههههه جاتني البارح ..طيب شوفي ضحكة رادوي لما عطاه الحكم كرت آصفر لما طاح لاعب الاتفاق وكان يمثل مع وجهه..
:هههههههههههههههههههههههههه ي لبيييه يهببل ..
لف ريان بسرعه :خيير وشو اللي لبيه ..
رائد :هههههههههههههههههههه آشتغلت الغيره ..
الجوهره ماعطته اهتمام وهي تشوف الصور :ي لببى لييه يبكي ؟
رائد :تذكرين في رمضان لما جا وتوه يلعب وجاته أصابه بالظهر وطلع من مباراة الوحده يبكي ..
الجوهره : يؤ ي حياتي يحزن ..
ريان بنظره: بنننت ..
الجوهره :ريان العب وفكنا ..
رائد : ياخي مافيه شي روقنا ..
ريان لف كله لهم : خير تتغزل بـ رجال وياقلبي وياحياتي ..!
رائد : خلاص خلاص ..وهي تعابير عفويه ..
ريان : حتى ولو ..
رائد يبي يلطف الجو : يغار هق هق ..
ابتسم غصب ريان ولف يكمل لعب ورائد يوريها : شوفي هههههههههههههههههه
عجوز تناظر مباراة يوم جاء الامير بيوقع على الكوره قالت ايه افقعها صجونا..
الجوهره :هههههههههههههههههههههه مين ذكرتك فيه ؟
رائد ميت ضحك : جدتي ههههههههههههههههههههههه كفككك ..
عطته كفها وميتين ضحك :ولايهوون خالاتنا وامي ..
رائد :ههههههههههههههه بججد ..
وقف : شوي وجاي واحد من العيال جاي يبي العده من سيارتي ورانا طلعه الليله للبر ..
طلع رائد من المجلس و هي
خذت البي بي حق أخوها وقعدت تقرأ وتضحك بشكل هستري
السعوديين خلآل اسبوع
السبت .. دوآم من غير نفس
الاحد .. دورآن وترقيم في التحليه
الاثنين .. يتفرجون على اي مبآرآة في التلفزيون
الثلآثآء .. في المقهي يعسل
الاربعآء .. يرمي المدآم في بيت اهلهآ وسهره في الاسترآحه
الخميس .. يرمي المدآم في بيت اهلها وسهره مع الشبآب
الجمعه .. يروح للحلآق ويجيب الثوب من المغسله ويستعد للدوآم
ضحك على ضحكتها وقالها
: عقب عرس صديقتك راح تطلعين معاي لشقتنا ..
رفعت راسها وهي تشوفه يلعب : لا موب الليلة خلها وقت وثاني ..
لف :ليه ؟
الجوهره تناظره : أغراضي يبي لها ترتيب هنا ..
ريان وافق لانها ماجات معه بالعناد ..
رجع يلعب :هههههههه فزتي هالمره ..
ابتسمت وهي تشوفه يلعب مع أختها ب انداماج ..


.
شقة الجوري ..
كان مصعب يتغدا معها ..
الجوري وهي تجيب الفواكه وتقطع له وتعطيه : تدري مين راح يمرني بعد شوي ؟
ابتسم : سوس ..
ابتسمت : آيييه راح نطلع نأخذ هديه لـ كادي ..
بضحكه: يصير اعزم نفسي..
ضحكت : تعال ..
وهو يضحك : كان ودي بس الليلة عندي اجتماع ..
الجوري : صح بسألك ماحددتم العرس ؟
مصعب بضيق بدأ على ملامحه : سوس ماتبي عرس وماقدرت اقول للوالدة وعمتي ..
الجوري شدت على كفه : فديتك ولايضيق لك صدر بس احجز القاعه وخل سوس علي أنا والبنات ..
:بججد ؟
الجوري : وجد الجد .. احجز بس القاعه واتفق مع أخوها على الامور الاساسيه ..
ابتسم وهو يقول : الحمدلله .. الله يفرج همك لو أدري قلت لك من مبطي..
ابتسمت لانها قدرت ترسم له الابتسامه ..
وهو يتذكر : ترى الوظيفه منيب ناسيها بس حطيت المدرسه اللي تبينها أنتي وصديقتك ..ويوم السبت راح يكلمني الرجال والقرار معه ..
( لاجل كادي راح تتوظف معاها وطلبوا مدرسه وحده وفيها أخت لمار وتمدح المدرسات والمديره وحبت تكون هناك وشي آهم بأنها مدرستهم الثانوية اللي كانوا يدرسون فيها)
: ياااه مصعب الله لايحرمني منك أنت الاخو والابو والصديق ..
ابتسم : أذا الغاليه الجوري ماعطيتها اللي يريحيها مافيني خير .. الا وين آهل رجلك ؟
الجوري: اليوم الخميس أكيد طالعين لان مافيه بالبيت غير عمتي وسهى آما عمي مسافر
مصعب يأكل برتقال : الا كيف علاقتك معهم ؟
الجوري وهي تشرب العصير : مم حلوه آمه طيبه حيل ودائما تكلمني وتسأل عني وحتى أبوه ..
مصعب : حلو الحمدلله ..
الجوري : تدري عنده عمه آسمها البندري دوم تكلمني وتسأل عني وتعزمني لبيتها بس ماسبق ورحت لها ..
مصعب ب استغراب : وش تبي ؟
الجوري : مدري يامصعب .. بس هي حنونه حيل تمنيت آمي مثلها ..(ماحبت تنكد جوها) الا وين حاط براسك شهر العسل ؟
ابتسم : للحين ماقررت بس أنا حاب جنيف ..
.
.
.
العصر ..
بيت عساف ..
كان نايم بعمق بالجناح الخاص فيهم .. أخذت ورقة من المفكره الصغيره وكتبت له وحطتها على الطاوله الصغيره فوق جواله لاجل أول مايصحى يشوفها ..
شالت الاكياس والشنطه والعبايه ونزلت من الجناح..
شافت عمتها وجدته وشاهه وقالت لهم وتالي طلعت مع أخوها ..
جدته مبتسمه : كيف عرفها ولدك ؟
ام عساف ضحكت : مدري يمه لكن يقول أنها أخت صديقه ولاندري غير هالشي ..
جدته : وكيف آهلها ؟
امه : باين عليهم ناس طيبين .. وعلى كلام عساف توسمت فيهم الخير..
شاهه : هي أخت مشاري أكيد تسمعين عساف يتكلم عنه ..
جدتها : الا الا عرفته .. أجل نعم النسب دامها أخت مشاري..
دخلت دلال للصاله : خلصت القهوه اخلى احد الخدم ينادي عساف ورتيل..
امها : مرت أخوك طلعت لاجل عرس صديقتها وعساف أكيد نايم خلوه شوي إلين يأذن للمغرب ماعاد به وقت وعقب الصلاه يتقهوى ..
دلال : طالعه .. وليه تطلع وعساف مصدع ؟ وحتى توها طالعه من المستشفى ..!
امها : بينها وبين أخوك , حنا مالنا بالسالفه ..
دلال : على قولتك .. وين البنات ؟
شاهه : يقولون راح يطلعون بس مدري طلعوا..
وقفت دلال : ورى يطلعون , تدرين أني خايفه عليهم من الطلعات الزايده ..
شاهه : لو ماطلعوا بناتك لاتخلين بناتي يطلعون ..
دلال : آييه ادري ..
شاهه : بدق اجل على الاودي و أولادك واشوف وينهم فيه ..
دلال : خليهم يرجعون دجه من الظهر ..
شاهه :ان شاء الله ..
.
.
.
سيارة عبدالرحمن ..
رتيل : خل نروح لاي مطعم جيعانه ..
عبدالرحمن :آوككي .. ماتغديتي ؟
رتيل : لا ..
عبدالرحمن : طيب كيف الجو ببيتهم ؟
رتيل بضيق : كئيب ..
عبدالرحمن : طيب راح ترجعين معي للبيت عقب العرس ؟
رتيل : لا بروح لبيتهم ..
عبدالرحمن : رتول متضايقه صح ؟
رتيل ابتسمت : لا ..بس فيني النوم ..
عبدالرحمن وقف قبال المطعم وسكت ماعلق مع أنه متأكد أنها متضايقه ..
نزلوا للمطعم لاجل يتغدون وتالي تروح لـ كادي ..
.
.
.
بيت عساف
على صلاة المغرب ..
صحى عساف على صوت امه تصحيه جلس وطلعت امه من الجناح أخذ جواله وقبله شال الورقه ..رجع رمى نفسه على السرير :آآآه يارتيل كسبتي التحدي ورحتي للعرس ..
جلس فتره ورجعت له امه : عساف قوم الله يهديك شوي وتقوم الصلاه بالمساجد ..
جلس : طيب ..
دخل لاجل يوضي وتالي لبس ثوبه وشماغه وطلع للصلاه ..
شاهه جلست وهي تبعد جلال الصلاه : بنات قوموا صلوا اشوف ..
قاموا البنات ..
دلال وهي تجلس وشالت ولدها : باين على عساف متضايق ..
شاهه : الا ضايق .. الله يسعده مع رتيل ويريح باله ..
وقفت دلال وعطت ولدها أختها : خليه معاك بروح اجهز القهوه إلين يجي عساف ..
تجمع الكل عقب الصلاه وشوي بدخول عساف وجلس جنب امه ..وهو يأخذ فنجان قهوه من أخته وحلا ..
:يمه متى طلعت رتيل ؟
آمه : العصر ..
دلال : ماتدري أنها طلعت ..!
عساف بهدوء : سألت الوالدة متى طلعت , مهوب وين طلعت ..!
كانت أجابته توضيح للكل بأنها ماطلعت الا بأذنه مهوب غير كذا ..
مع إن العكس صحيح ..
.
.
.
القاعه ..
غرفة العروس
رتيل : آرد أو مارد ؟
كادي تضحك : ردي ..
الجوهره : استلعني عليه لاأوصيك ..
رتيل : آوككي هع ..
ردت وحطت سبيكر : خير ..
توه يركب سيارته وصك الباب : هالمره كسبتي التحدي بس الزمن بيننا..
رتيل : دام كسبتها بالجوله الاولى راح آكسبها كل مره ..
عساف : نششوف يارتيل ..
رتيل : هههههههه نشوف ماجابته آمه اللي يمشي كلمته علي ..وأنت عندي وقلتها لك من قبل ماتسوى أرخص شوز ..
صرخ وضحكت : ماما شرأيك تصك بكرامتك قبل ماصك بوجهك ..
عساف : طيب طيب موعدنا الليله صدقيني راح أطلع هالحكي من عيوني ..
ضحكت : طيب آوت ..
صكت السماعه بوجهه وحطت سايلنت ..
الجوهره : مححد مجنون وشكله راح يأكلها الليله ..
ضحكت : قصدك يضرب ..
الجوهره ضحكت : باين من صوته أنه يحبك ..
رتيل: حب من طرف واحد أو خلينا نقول تملك لانه راعي فلوس وهم كذا أي شي يبونه يأخذونه وعلى بالهم حتى القلوب تنشرى ..
كادي : مافيه آمل تحبينه ؟
رتيل ابتسمت بكل ثقه : لامن كرهت أحد مستحيل أحبه ..
الجوهره : ياخوفي عليك ..
رتيل تأكل شوكلا : هو صعب وعصبي وراعي انتقام بس وحده×وحده
كادي ضحكت: مجانين ..
دخلت خالة كادي : عمات محمد جاو والكبيرة تبي تسلم عليك ..وحتى عماتك خوات أبوك الله يرحمه جايات ..
كادي ب امتعاض : تو الناس غريبة جاو الحين .. وحتى شكلي عفسه ..
والكوفيرات للحين ماجاو ..
خالتها سحر : اجل راح أقولهم مهيب جاهزه ..
طلعت خالتها ..
على دخول الكوفيرات ..وبدو بشغلهم لـ صديقاتها ولها ..
.
.
.
بيت آهل سطام ..
صك باب الفيلا وسحب الشنط وهو ينادي الشغاله : طلعوها لغرفتي ..
امجاد تفك العبايه : أي غرفه ؟
سطام :غرفتي قبل الزواج ..
سحبت الشغاله الشنط وطلعتها وجلسوا بالصاله ..
آمجاد وهي تعدل شعرها : الحين لو مددنا شهر العسل ماكان أفضل ..
سطام : امجاد مامليتي خلاص الوالد قال ارجع لانه مسافر وأخواني كل واحد ماسك شغل وأنا لازم آرجع امسك شغلي ..
امجاد : طيب لاتعصب ..!
سطام : أنا أدري عنك أقولك من حجزت وموب راضيه تفهمين ..
قامت من مكانها وهي تراضيه إلين ضحك لها ..
ضحكت : راح تنام معي الليلة ..
وهو مبتسم : آشم ريحة غيره جاية تمشي 200
: آيييه آغار , ها راح تنام معي ؟
ابتسم وبحب كبير لها: أكييد بنام معاك ماشبعت منك ولا راح آشبع منك ولا آمل ..
لمها أكثر : لباك من كلك لاقصاك ..تعالي نطلع لغرفتنا بنننام إلين بكره ..
.
.
.
القاعه
الساعة وحده الفجر ..
وهي جالسة والكل حولها من صديقاتها والرقص والهيصه روادها شعور حزن مابعده إلم اشتاقت آمها تكون معها بهاللحظات تزفها تضمها تدرايها تسمي عليها من عيون الكل تبخرها تعدل طرحتها ..
مشاعر كثيره بداخل كادي ترجمتها تساقطت دموعها ودنقت وهي تكفها وتتمم : الله يرحمكم يايمه ويايبه وياخوي ..
حست ب بكف جدتها ورفعت راسها وهي تقومها لاجل الزفه ولادخل محمد لاجل عادات أهلهم وتقاليدهم ..
غرفة العروس
أخذت المصوره صور كثيره لهم ..كان جرئي معها والمصوره تضحك وهي تلتقطت لهم صور عفويه كثير ..
طلعت ودخلت خالتهم : راح تطلعون الحين ؟
محمد وهو يشد على كفها بوناسه : أكييد خالتي ..
دخلت جدتهم وام محمد وساعدو كادي وهي تلبس عبايتها وركبت السياره مع خالها الوليد ومحمد ..
.
.
.
الشرقيه
شقة طارق وربعه ..
هاني : طارق نام ؟
نادر وهو ينزل الريموت : ينام وين ينام ..!
وكل ليله له معها ذكريات ..
هاني : مانساها ..!
ضحك وهو يقول : مانساها يكود ينسى آمه الله يرحمها ..
غرفة طارق ..
وهو يناظر صورهم ومبتسم ولكل صوره موقف ..
للحظات غطى بكفه صورها وهو يفكر مفروض هالصور تنشق خلاص هي الحين متزوجه بذمة رجل آخر .. فكر ممكن هي مغصوبه ..!
ماتبي زوجها ..!
إشياء كثيره فكر فيها واهتدى بالاخير بالرجوع للصور والنظر فيها وهو يرجع لذكرياتهم مع بعض لضحكتها لعنادها لاسلوبها لـ شكلها لكل شي بالصور..
مششتاقها جداً , افتقدها كثير بـ روتين إيامه الممل جداً بغيابها ..!
اقسسم بالله اشتياقي لها . .
وفقدها عن تلك الدائره الممله لحياتي المدعوه
بالروتين اليومي
فما هي حياتي من دونها
ومن انا بغيابها
تلك الابتسامه التي تنسيني كل ما يجول بخاطري
فكم من حزنٍ احتجب عني بسببها
وكم من فرحٍ كان بفضلها
اشتقت لتلك النظرات المحدقه بي
ولذلك العبير المنبعث من انفاسها
اشتقت
لضحكتها
لقلبها
لانفعالا
لغرورها
لكبريائها
اشتقت حتى لتغطرسها !
اشتقت لما عشقته من تفاصيل مفصله متعلقه بها !
مآ اكذب عليك ..
انآ / كثير اشتقت لكك
.
.
.
الفندق ..
محمد وهو يناظرها : ليه طيب ؟
كادي : كذا نفسيتي مو متحمله تشوفك ..!
محمد بضيق : طيب تونا قبل شوي بالقاعه وش زيننا وشاللي تغير ..!
كادي أخذ نفس : أني مابي أشوفك ..
وهو يناظرها وميت عليها وعلى قربها وهي تصده : كارهتني ؟!
كادي ناظرته : لا , بس هاللحظه آييه ..!
يتمنى أنه فهم غلط وعاد السؤال بصيغه ثانيه : تحبيني ؟
كادي بضيق ونطقتها : آييه , بس هاللحظه ماحبك ..
وقف وهو لو هلت الدمعه ماعليه اللوم بـ اسلوبها ومزاجها المتقلب معه وصدها له ورفضها لجلوسهم سوى : براحتك قلبك واحكميه وتحكمي فيه والله الله بصد محمد لا أوصيك يالكادي ..
قال كلامه وطلع من الجناح وهو مخنوق ماتوقعها تقول هالكلمه بـ ليلة الزفه وتحطم كل حسه وآحساسيه ..
رجعت ظهرها وهي تبكي بصمت ولالها أي ردة فعل على حكي محمد وزعله وطلعته ..
.
.
.
بيت عساف ..
دخلت للفيلا وهي تشوف بنات خواته وأخته سهرانات للحين ..
سلمت وهم يناظرونها ..
سماهر (من بنات أخته ) : آهلييينو ..
ابتسمت : هلا قلبي ..
مناير ابتسمت : على فكرة ابتسامتك حلوه ..
كانت مبتسمه : الاحلى أنتي ..
نزلت عبايتها وحطتها بالكيس وهم يناظرون الفتنه وجمالها ..
مناير : لالالا ..
استغربت : شفيك ؟
مناير : ليكون عساف نام وماراح يشوفك طالعه خقق ..
ماعلقت ..!
ساره : خالي مصدع ..
رتيل : طالعه له الحين ..
كان توه نازل وسمعها وبكلمه منها بس ( طالعه له الحين ) غيرت كل مزاجه .. وجيتها للبيت خاصة كان متوقع أنها تسحب عليه ..
ضمها من ورى وهو مبتسم من جيتها وكلمتها : جيتك أنا ..
ماعطت أي تعبير ..
مسك كفها وسحبتها بكل هدوء وهي تأخذ الكيس والشنطه : تصبحون على خير ..
طلعوا وهم بالاصنصير : سحبتي يدك ليشش ..!
رتيل بتعقيده حواجب : لاتفكر تسوي حركات الرومنس قبال أهلك لاني ماراح أبادلك ولو بـ ابتسامه ..!
طلعت من الاصنصير ودخلوا للجناح ..
شد كفها وهو يرميها على الصوفا ويمسك يدينها ويشدها لنحرها وهو يرص على اسنانه : شوووفي خليك معاي مؤدبه لا أوريك الويل .. والله يارتيل إن فكرت أعذبك لاخليك تفقدين عقلك معي ..!
ماقاومت ولا فكرت سوى آنها ناظرت فيه بنظره وتالي صدت للجهه الثانية ..
بعد عنها وهو يأخذ آنفاسه ودخل للغرفه كأنه ندم على تصرفه بحقها واستخدامه لـ قوته كـ رجل ..
جلست وهي تتألم من شده ليدينها ورميها على الصوفا بس ماراح تنكسر بعينه مهما كان الالم ..
قامت ودخلت للغرفه وشافته داخل غرفة الملابس يبدل أخذت لها ملابس ودخلت تأخذ شاور كان طويل وريحت فيه أعصابها التالفه من إشياء كثيره ..!
طلعت من الشاور وهي تسمع حكيه ..
: يقال أني متزوج ..!
لفت وناظرته ببرود : حلالك هالجسد ..
: والروح ..
رفعت عيونها فيه وتغضيه : تبطي ..
وهو يجلس : نشوف ..
وهي تناظره وتأشر على الجهه اليسرى : هنا مايرضى بـ غير شخص معين تعود عليه وعوده ..
أي نظره صدرت منه بحق هالكلمات الصادره منها ..!


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الثامن والعشرين

بيت عساف ..
جناحهم الخاص ..
أي تصرف بشع صدر منه بحقها ..!
أي قسوه ممكن تُصف ..!
أي قوه آستخدمها بحقها ..!
لحظات ودقائق طويله مرت على رتيل مغمى عليها بسبب تصرفه معها الهمجي والقاسي جداً ..
وماكان مرتاح ابداً ويدينه ترجف عمره ماكان يتوقع أول لقاء لهم راح يكون كذا ..!
كذا راح تكرهه أكثر ..تحقد عليه أكثر .. تقارن بينه وبين طارق بكل شي ..
صرخ لاجل توقف يدينه ورجفته وماقدر ..
رمى نفسه بالباينو وهو مخنوق ولو حق له البكى كان بكى من ظروفه مع رتيل ..!
طلع بعد فتره وهو يربط الروب الخاص بعد الشاور وينادينها على أنها صاحيه ..
مانسى أنه بتصرفه الهمجي تعرضت لفقدان وعي ..
تقدم للسرير وهو يبعد جزء من الغطا عن وجهها ..ويرفع يدها لاجل تقوم يبيها تتعذب حالف الا يرد كرامته بردها عليه ..
للحظات وهو يبيها تقوم حس بأنه يحركها براحته ومافيه أي ردة فعل بلمح بصر شالها وهو يغسل وجهها إلين بدأت ترجع للوعي شدها لصدره وهو يبوسها ويشدها أكثر ويتتمم بكلام يدل بحب وعشق وغيره واعتذر ..مرت فتره وهو متلذذ بقربها وخضوعها له من غير وعي منها ..
حطها على السرير بهدوء وهو يغطيها ..
لحظات مرت عليها وهي تستوعب اللي صار لها منه ..!
بصوت واهن : جيب لي أي روب ..
قام بسرعه وأخذت الروب منه وهي تغطي نفسها أكثر ..
قامت وجلست على طرف السرير لفتره لاجل تتمالك نفسها والرجفه والالم والضيقه وكل شي منه ..
نفضت يده بعنف وقامت لاجل تأخذ شاور ..أخذت لها ملابس وصكت غرفة الملابس عليها ودخلت لاجل تأخذ شاور ..
جلست على طرف الباينو وهي تأخذ الروائح العطرية وتفك الدوش لاجل يمتلئ وتسترخي فيه وتنسى وتنسى وتنسى ..!
.
.
.
الفندق ..
ناظرت الساعه 3 ونص الفجر ماجا محمد للحين ..!
دقت عليه مره مرتين رد عليها : حبيبي وينك ؟
ضاق تقوله حبيبي وتصده .. !
صوتها فيه نبره قلق عليه وتقوله ماتحبه ..!
: محمد ..
وهو يقوم : عيونه ..
دمعت من حبه وحنانه حتى بحركتها مابين زعله وهو يقولها (عيونه) ..
: تعال ..
: جايك ..
صكت وجلست بـ صالة الجناح رفعت راسها وهي تشوفه يدخل ..من حبها ماقدر يبين زعله جلس قبالها وهو ينزل يبدأ بنزع العقال والغتره والطاقيه ويحطها بهدوء جنبه ..
وهو تطلع وتدخل الدبله بأصبعها وبتوتر : أدري زعلان وماتنلام لان تصرفاتي غبيه معاك بس الليله بالذات حنيت لامي وأبوي وأخوي أكثر من أي وقت فات ....
(ماكملت لانه ضمها لصدره ويكف كل دمعه تنزل من عيونها بحنان مميت )
دفنت راسها تحت رقبته وهي تحتمي فيه عن كل ضيقه ..
فترة ورفعت راسها وهي جالسه على فخوذه ..حطت يدينها على وجهه من الجوانب وباسته وعيونها مغرقه بالدمع: ولدك مسوي مزاجي على كيفه ,لاتزعل مني آزعل منه الدوب ..
كف الدمع من رموشها وهو مبتسم : ماينلام , اللوم على أبوه اللي ماصبر على هالجمال وخرب كل شي ..
ضحكت له بحيا ..
وهو هايم فيها : تو مازان ليلي .. فديت هالضحكه وهالوجه ..
وهي تناظره وتصرف كل السوالف : وين كنت ؟
ضحك : كنت باللوبي تحت ..
:وتركتني وحدي ..
ضحك أكثر : من هالدب ولدك لاعب فيك أنتي ماتبيني ..
بنظره : لاتسبه ..
تغير موده وبضحكه : بس كذا ..
كادي : لا .. أبيك تحبه وتخاف عليه ..
وهو مبتسم : وغيره ؟
بدلع فطري : ممم ماتحبه كثري ..
وهو مبتسم أكثر ومفهي فيها وهي بـ أحضانه وقريبين من بعض بالحيل: بقولك شي بس قربي شوي ..
ابتسمت وقربت أكثر من قربها ..
وهو يهمس لها بعشق : لك شي في صدري بدأ يكبر يوم عن يوم يعني ولدنا راح ينظلم بالحب من جهتي ..
وهي تعض بداية الابهام : حتى أنا ..
: أنتي وشو ؟
بنفس دلعها : شي يبسار القلب كل لحظه يحبك أكثر ..
باس كفوفها ووجهها بعشق وهوس فيها ..
: النونو ..
ضحك : ماجيته بـ شر ..
قامت من أحضانه وقام معها وهم يدخلون لغرفة النوم ..دخلت للسرير وهو يحط يده تحت راسها ..
:بنام ..
محمد : لاتنامين خاطري احلل هالليلة واقولك حكي ببالي ..
تناظره : وشو ..
وهو مبتسم وبعشق : أبي أقولك أني احبك وأحبك وأحببك ..
لا تنام .. !
خاطري الليله افضفض ..
داخلي زحمة كلام ..
أولاً : أنا أحبك ..
ثانياً : بعد أحبك ..
ثالثاً : ودك تنام ؟
هات راسك عند صدري ..
والتحف كلمة ( أحبك )
لين ما تدفى ونام
ابتسمت بحيا وهي تصرف كالعاده : ماراح تبدل ثوبك ؟
ابتسم : لا , لانه شوي وبيأذن للفجر ..
كادي : (بتفكير)محمد من راح يفطر جداني اليوم ؟!
وهو مبتسم : كادي ومحمد ..
ابتسمت : يعني راح نروح ..
وهو مبتسم وهي بحضنه : راح نفطرهم وعقبها ننام بغرفتك (قالها وهو جاته الضحكه )
ضحكت باحراج : سخخيف ..
ضحك : والله جد .. الحين بنام معاك وبدخل براحتي للغرفه ..
ضحكت وهي تسولف له وهو يسمع لها بكل ماعطاه الله من آحاسيس منصته لها..
.
.
.
بيت عساف ..
جناحهم ..
خاف عليها وهو يدق ولاتجاوبت معه .. اخيراً تذكر مكان الريموت الثاني ..فتح الدرج وفتح الباب وهو يدق باب الحمام ..
: مافيني شي ..
تنفس براحة وماحملته رجوله وهو يجلس على الجدار وثاني رجل وماد رجل ..طلعت عقب فتره وهي تشد على جنبها من شافها وقف بسرعه ومسك كفها وهي تفكها : وش تبي أكثر ..!
برجاء:مابي شي ..بس تعالي ارتاحي ..
مشت عنه وهي تتحامل على كل إلم بجسدها النحيل ..مشت لشطنتها وأخذت حبوب مهدئة للالم مسكها من يدها : وش ذي ؟
بنظره : عطني إياها ..
قرأ على العلبه وفهم بأنها مهدئات للإلم :تتألمين ؟!
سحبت العلبة وأخذت حبيتن وهي تأخذ ماي أخذ وسكب لها ..
ناظرته ب احتقار وهي تكب الماي ومن حركتها فارت آعصابه ولاعطته أي أهتمام وهي بتأخذ الماي سحب الكوب وبعصبيه منها رمت الحبوب بالأرض وهي تصرخ فيه: وماراح أخذها زييين ..مصبيه بالالم وفيك ..
حمد ربه للمره الالف بأن جناحهم بعيد عن الاجنحه الثانية ولاأحد يسمع الصوت ..طلعت من الغرفه لاقرب غرفه شافتها ودخلت وهي تصك الباب وراها بأقوى شي ولاشافت مفاتيح واستبعدت يجي عقب هواشهم , شغلت النور وهي تشوفها غرفة نوم ثانيه رمت نفسها على السرير وهي تغطي نفسها انفتح الباب صرخت بصوت ونبرة تركت عساف يتراجع لـ برى الغرفه خوف على أعصابها ..
رجعت آنسحدت مع تسكيره الباب وبدأت بالبكا والشهيق وهي تتمم بكلمه وحده : أبيييك ..
بالطرف الثاني رمى عساف نفسه على السرير بالعرض وهو يشد شعره لاجل يخف الالم وزاده خوفه عليها ..
.
.
.
اليوم الثاني ..
دخل للغرفه وشافها نايمه وفيسها أحمر ومقطبه حواجبها بشده جلس على طرف السرير وهو يغطيها .. شاف آثار عمايله فيها وضاق من تصرفه وهو يتخيل شكلها فجر الامس ..حس بأنه حر بالغرفه ماشافت التكييف شغال ..قام أخذ الريموت وشغله و
تركها نايمه وطلع ينام بغرفتهم لاجل مايتكدر يومه ويومها لو صحت وشافته بقربها..وخاصة قرار بداخله بأنه لازم يصبر ويكسب فيها بس جاه تفكير وهو يتسدح وتسأول هل راح يقدر آو لا ..!
.
.
.
بيت جدان كادي ..
جدتها : روحي نومي ياضي عيون جدتك ..
ماقامت الا لما عالجت جدها وشالت الافطار ..رجعت لجدانها ..
جدتها : كادي ارقدي وجهك غدى من الارهاق ..
ضحكت وهي تقعد : مافيني نوم ..
جدتها تضحك : الا النوم باين بعيونك لكن ماتبغين تتركينا .. توك فطرتينا وعطيتي جدك علاجه .. روحي نامي ..
قامت وهي مبتسمه وطلعت لغرفتها ..شافت محمد نايم وفاتح الازارر ..عطت عيونها كل الحق بشوفته بحب غريب له ولطيبته وأخلاقه وصبره عليها بأوقات كثيره..
ابتسمت للحظات وهي تشوف طريقته بالنوم حتى بالنوم مسترخي كان حاط يده اليمنى تحت خده ..ناظرت أكثر بملامحه وبشرته الحنطية وعيونه الغايره مع رموشه الكثيفه الغير متشابكه وأنفه وهي تتذكر جدتها لما كانت تقولها قبل زواجهم بأن آنفه كأنه حده سيف من جماله ..ومحدد عوراض خفيفه معطيته لوك غير ..
حس عليها لما تحركت وفتح عيونه بنوم :جيتي ..
ابتسمت ..
مسك كفها بهدوء وجابها لحضنها وهو يغطيها معه : نامي الارهاق مهوب زين ..
مشتغله توزيع ابتسامات: طيب ..
ابتسم بخدرة النوم وغمض وهي حطت نفسها بأحضانه أكثر ونامت ..
.
.
.
الظهر ..
شقة الجوري
صكت من عمتها ودخلت أخذت شاور طلعت وهي تشوف لها لبس هادي خاصة أنها بس عمتها وسهى ..لبست سكيني أسود وتشيرت موديله واسع ويمسك من آسفل وعليه رسمة ..حبته لانه آبرز بياضها وجمالها بشكل أكبر وهادئ بنفس الوقت ..برمت شعرها بشكل خفيف وحطت ميك آب خفيف .. سحبت جوالها بجيب السكني ونزلت شافت عمتها وابتسمت لها وهي تسلم عليها ..ودخلت معها للمطبخ ..وهي تساعدها وتسولف معها عن عرس كادي وشلون كان حلو ..
طلعت معها وعلى طلوعهم وجلستهم سمعت صوته ..
عمتها : جاك سطام ؟
بضيق ماخفى : لا ..
عمتها وهي جنبها وتهمس لها : هي بنت أخوي صحيح لكن غلاتك غير .. لاتهتمين للسالفه ..
ابتسمت بحزن ..
دخل للصاله ومعه سهى وامجاد ..مارفعت راسها وظلت تمرر كفها بهدوء على الكنبه سلم على امه لان توه يشوفها وماقدر الا يتقدم لها تنحنح ووقفت وهي تمد كفها بهدوء ولاناظرته ..
:كيفك ؟
بهمس مختلط بضيق : بخير ..
وده ترفع راسها ويمتع عيونه بشوفها ..
جلست ورجع جلس جنب امجاد وهي تهمس له: لييه تسلم عليها ؟!
بنظره : زوجتي تراها ..!
سفه آمجاد وهي يسأل امه عن أخبارهم وعن أبوه متى راح يرجع ..
قامت عمتها لاجل تشوف الغدا وقامت معها الجوري ..عيونه كلها معها بتفهيه : آحح جمميلة ..
نفخت فيه امجاد ..
لف بـ روعه : ي ليل , امجاد اتركي الغيره الفاضيه , قلتها لك مليون مره أحببك أنتي ووحدك ..
امجاد : لاتمدحها تراك تقهرني ..
وهو يناظرها بقهر أكبر : امجاد روقينا أنتي عارفه أني أحبك .. ولو ماحبك ماتزوجتك وتركتها ..
وقف وهو متحجج من غيرتها ..
سهى تضحك : اههههم شي الغيره .. غبيه تعرفين سطام مايحب الحنه على أذنه.. وبعدين هو يحبك والكل عارف لاتقعدين تدققين ..
امجاد بقهر وهي تشوفه يدخل المطبخ : شوفيه راح لها ..هيين سطام ..
سهى : وين رايحه ؟
ماردت وطلعت للغرفه ..
سهى : الحمدلله بس ..
بالمطبخ ..
سحب قطعه فاكهه من يدها وأكلها .. حست بضيق وامه تناظر ولدها شلون يبيها تعطيه وجهه وهي صاده وملهيه نفسها ..
طلعت من المطبخ وأخذت الشغاله معها ..
:كيفك ؟
:كل كلي بخير وتمام ..
ابتسم : وهذا اللي أبيه ..
بعدت وجات بتطلع ..
بنظره عقب قربه المبالغ فيه بالمطبخ : وفر هالحركات لـلثانيه .. منيب حاجتها ولاعادت تأثر فيني ..
سكت شوي وقال : هالجمال منيب تاركه , نفسي تموت فيك وتبيني ماحقق لها طلباتها تجاهك ..
بعدته عنها وطلعت من المطبخ ..
: مصدقه بتركك تبطين
دخل للصاله وماشاف آمجاد :وين آمجاد ؟
سهى : طلعت غرفتكم ..
:ليه ؟
سهى : زعلانه ..
رفع حاجب وطلع ..
عمتها : أقول الجوري ترى البندي دقت علي الصبح وتقول الا أمرها وتمرين معي ..
الجوري ب احراج : مستحيه منها دايم تقولي وخبرك عروس صديقاتي جات ورى بعض وانشغلت .. بس ان شاء الله أمرها ..
فكرت أم سطام بـ تعلق البندري بالجوري وخوفها من إشياء كثيره ..حاولت تنفض هالتفكير بالقومه لاجل تشوف الغدا ..
غرفتهم ..
وهو يقوم وراها ويحايلها لاجل ترضى : امجاد حياتي وقلبي وعمري وكلي أنتي .. ماعندك سالفه وأنتي تغارين ..
وهو تناظره وبدموع : روح لها خلها تنفعك ..هي وجمالها ..
وهو يمسح دموعها ويرجعها على الجدار .. ضحك من قلبه ماعقب لون وجهها ..
بحيا : قليل آدب ..
ضححك وهو يضمها أكثر وأكثر : أدرري .. مجيو لاتغارين من أي أحد .. لو تعرفين شاللي سويته لاجل أخذك كان مافكرتي للحظه بالغيره ..
شاف بعيونها طيف تسأولات : لاتسأليني لاني ماراح آجاوب ..
مسحت دموعها وعدلت شكلها ونزلوا سوى ..
جلس جنبها وهو يبي يدرايها , ويدلعها بدلع ماصخ .. لدرجة أنه امه قامت وانحرجت..وقامت وراها الجوري وعيونها مغرقه دموع من القهر اللي بقلبها..
سهى تناظرهم : هيي أنت وهيآ ترى غرفتكم فوق ..
رفع راسه وهو يناظر أخته : ماسوينا شي ..
سهى بنظره : لا ماسويتم شي .. حتى أمي قامت ..
سطام : مشكلتكم تكبرون الامور ..
ماهتم ورجع يمسك السلاسل ويعلق على الرسمه الموجوده فيها ..
.
.
.


.
.
بيت عساف ..
دخل لغرفتها وهو توه جاي من صلاة الجمعه وجلس وهو يصحيها لاجل تقوم تصلي الظهر وتتغدا ..
قامت وهي تناظره قبالها : نعم ..
آآآه حتى وهي توها تصحى كارهتني وقافله معها :قومي صلي الظهر وتغدي..
بجفا وصد وكره : اطلع برآ ..
وهو شاد على كفه وأسنانه : قومي صلي الحين وتالي تنفاهم ..
دفته عنها وقامت ..
نزل الشماغ وانسدح وهي يبي الراحه بمكانها ..
وضت وصلت وهي تشيل العبايه لانها صلت فيها والشيله ..
دخلت للغرفه لاجل تكمل نومها ..ومعها شنطة اليد دقت وقالت لهم تبي ماي ..
أخذت الحبوب للكلى ووفقر الدم ..على دخول الشغاله ومعها الماي ..:شكراً ..
طلعت وهو بطلعتها أخذ الحبوب : تمزحين تأخذين العلاج على الريق..
أخذت أنفاسها وبضيق ولاناظرته : عطني الحبوب ..
مارد ودق لاجل يطلعون الغدا لهم بالجناح ..:عقب الغدا تأخذينها ..
ماعطته اهتمام : تدري بداهيه أنت والعلاج والتعب ..
رمت علبه العلاج ودخلت للسرير ..نزل الحبوب وهو يسحب يدها من الاعلى ويجلسسها : لازم تسمعيني ..
:يدي
خفف من ضغطه إلين فكها وبنره رجاء : ارحميني , ودي بالراحة من هالهموم ,لكن الاقيك كل تزويدين هالهموم تعب ..
بنظره احتقار وحقد : لاتنسى اللي سويته البارح ..!
:بس غلطة البارح تحاسبيني عليها ..!
آجيك ابرتاح من همي ومن غمي
والقاك .. زود على ما فيّ .. متعبني
آجيك .. من ما حصل لي فاير دمي
وآثرك على غلطة البارح تحاسبني
بنظره : اللي بيننا أكبر من كثير من اللي صار البارح .. بس بتصرفك البارح وسعت كل شي بيننا وصرت أكرهك أكثثر ..
بأسف : البارح أخطيت وآسف ..أدري كنت شي بالتعامل لايصف لكن كلامك قوي جداً ..
رتيل : شوف كل تصرفاتك معي من كنت سنة ثالث جامعة وتعال تكلم عقبها عن تصرفاتي ..
عساف : مستعد أعوضك وأسوي لك كل اللي تتمنيه ومن عيوني بس عطيني فرصة وصدقيني لو تطلين كل ماملك عطيتك آياه .. بس عطيني فرصه ..
: لامن كرهت شخص مستحيل آحبه من ثاني ..
وهو مصدوم : أي قلب تملكين ..!
بتجمد : ماعاد عندي قلب ..
رحمه الله من حكيها وصدها وجفاها بدقه الباب وآذن للخدم يدخلون الغدا ..نزلوه وطلعوا : تغدي ..
:كلم الخدم يأخذون كل شي واطلع لاني بنام ..
بطول بال : تغدي يارتيل ..
بنظره : قلت لك مابي .. خلاص افهم ..
تعوذ من ابليس وقام أخذ الما : خلاص تعالجي طيب ..
:مابي شي .. علاج منيب متعالجه ولانيب مأكله ..اتركني انام ..
: أعوذ بالله من الشيطان الرجيم ..
:الشيطان أنت مترسم بتصرفاتك الشيطانية ..
ببداية تعصيب : منيب جالس هنا , لو جلست راح تتكرر الهوشه لكن هالمره راح أضربك ..
طلع من الغرفه والجناح كله وهو ضايق .. :صبراً على هالبنت ..
غطت نفسها وهي تتألم وماعرفت بأنها برفضها بأخذ العلاج تعاقب نفسها بنفسها..!
.
.
.
بيت آهل لمار ..
العصر ..
رفضت تدخل لـ مساعد ..
فهد : شوفيه بس ..
لمار : مستحيل ..
فهد : راح تكونين معاي ..
لمار : فهد مجرد شوفته تضايقني ..بليز فهد مابي أشوفه ..
دخل عزام وجلس قبالها : شوفي موب راجعه معه وكانك تبين الطلاق راح يطلقك وهو رجال بعد ..
فهد رفع حاجب : أنت ماوراك بكره اختبار نهائي وجالس هنا ..!
:ها ..
فهد : قم آشوف لغرفتك ,هات البي بي ..
عزام :لالا تكفى الا ذا ..
فهد وهو يأخذه : خله معاي لبكره الصبح ..
وقف وهو متحطم وطلع ..
ضحك فهد : تلاقين الحين حاقد ..
ضحكت لمار ..
فهد : ها لموت جين تشوفينه ؟
هزت راسها بالنفي ..
وقف وهو يدخل جوال عزام بجيبه : راح آتفاهم معه ..
لمار : ماراح آرجع له ..
فهد : رجعه له وهو بهالحال مستحيله ..
طلع أخوها ونزل لـ مساعد وعبدالعزيز ..
فهد وهو يجلس ..
مانتظر مساعد وهو ماشافها : وينها ؟
فهد : تبغى الصراحه .. وإن كانت تضايقك ماتبي تشوفك ..!
دنق بضيق ..
فهد : شوف مساعد أنت أخو وعزيز لكن ماقدر اجبرها تشوفك وخاصة بأنها لازالت للحين تعاني من تصرفك بحقها ..لكن كانك تبيها ولاراح تطلع من هالبيت الا على عقب تنفيذ هالشروط ..
وهو يناظره : وشهي ؟
فهد : تبني لها بيت ..
مساعد : وغيره ..
عبدالعزيز وهو يتقهوى : مانفذت هالطلب من سالفة الزعل الاولى وأخذت لمار وعدت الحركة بشكل أقوى .. تبيها تبني لها بيت ..
مساعد : راح ابني البيت والأرضيه شريتها بس وين لي ابني بهالسرعه ويخلص البيت..!
فهد : شف يامساعد لو ظروفك المادية ماتساعد ماكان تكلمت ابداً .. لكن اللهم زد وبارك ..
سكت ..
عبدالعزيز : صدقني مهيب طالعه معك من غير هالبيت ..
مساعد : طيب مستعد آستأجر شقه ..
فهد : عندك شقه ببيتكم وش استفيد أنا ..!
أبي لها بيت .. والشي الثاني أخواتك وأخوانك عيالهم مالها شغل فيهم ابداً لامن قريب ولامن بعيد ..اعتقد ماعطيناك أختنا لاجل تشتغل مربيه لعيالهم ..
عبدالعزيز يناظر فهد ماكان من قبل بهالحده بالكلام لامع مساعد ولاغيره ..
ومساعد نفسه استغرب من فهد حدته بالحكي ..
وهو يكمل : وسالفة بأن كل شوي ضارب لمار خير إن شاء الله ..!
المرجلة مهيب كذا , ولاراح تكون كذا , كل ماحمي الوطيس رفعت يدك لييه؟!
يعني قلت عمي ميت وراح احكم واتحكم واضرب وأخوانها موب حولها ..لايكون بعلمك دائما اسألها ومن طيب أصلها وتربيتها تقولي مافيه مثل مساعد وطيب وبالنهاية تطلع هالبلاوي كلها ..!
مساعد ساكت ماتوقع من فهد هالحكي والحده ..
سكت فهد وهو يتعوذ من ابليس : شوف يامساعد الا خواتي ..
مساعد وهو مقر بالخطأ : أدري غلطت وغلطان .. وابشر باللي تبيه وتبيه لمار..
عبدالعزيز يهدي الوضع : وهذا العشم .. واللي صار اسنتكر لان نظرتنا فيك طويله ..
ابتسم له بامنتتان ..والا يشوفها : أبي أشوفها ..
فهد : حاولت معها ورفضت , رح عبدالعزيز وقول لها لعلها تطيع ..
وقف عبدالعزيز وبخاطره ماطاعتك يافهد تجي تطيعني ..!
طلع عبدالعزيز والجو مشحون ويسوده الصمت ..
شوي ودخل ومهيب معه ..
وهو يوقف : من بكره راح اتعاقد مع شركة للبناء لكن عقبها مالها حق ترفض تشوفني ..!
فهد وهو يوقف معه : والله منيب جابرها تشوفك ..
ماعلق واستأذن وطلع ..
عبدالعزيز : روق يابو الشباب ..
طلعوا من المجلس وعبدالعزيز ينكت لاجل يضحك فهد ويروق شوي..
.
.
.
بيت أبو سطام ..
غرفتهم ..
: تبين شقة الجوري وهي تسكن هنا ..؟!


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .

البارت التاسع والعشرين

بيت أهل سطام ..
غرفتهم ..
امجاد : آييه آبي شقتها ..
سطام بتفكير : طيب ليه ؟
أمجاد تبدأ بالعد : اولأ راح احمل قريب وهالغرفه ماتصير مناسبه لنا..وبعدين هي ماتجيب عيال ..وهالغرفه تناسبها لانك ماراح تكون معاها فتصلح لشخص واحد..
وهو يناظرها : قصدك راح نجيب بيبي وراح يكون له غرفه خاصه وهالشي موب متوفر بالغرفه ؟
امجاد : آييه ..
سطام : طيب عادي نطلع نستأجر برى ..
بسرعه : لالا أبي شقتها ..
:طيب كيف أقولها ..
امجاد : مو ضروي تدري أي وقت تطلع فيه ننقل كل أغراضها ولها بس اللي بغرفه النوم ..ونحطها هنا ..
: مرتبة كل شي ..!
بنظره: مو زوجي وراح احمل قريب ان شاء الله ..
وقفته معها : الحين راح نرسل الشغاله ونشوف أي هي موجودة أو لا ..
سطام : بطلع أنا ..
امجاد مسكت كفه بغيره : لا .. الشغاله تطلع ..
نزلوا وقالت للشغاله وطلعت .. جلسوا ينتظرون
ونزلت وهي تقول بأن الجوري موب موجودة ..تحمست واستانست وهي تنادي الشغاله وتطلع معها : سطام وين المفتاح ؟
سطام حس للحظه بضيق: لا ماراح أنقل أغراضها الا عقب مانأخذ رأيها ..
أمجاد : توك وافقت .. دخلت وأخذت المفاتيح ..
وطلعت , جلس وهو يناظرها ويناظر الباب خاف تدخل الجوري بأي لحظه وتشوفهم..
لمت كل أغراضها بمساعدة الشغاله , حطتها بالشنط ..
:سطام شيل معنا ..
وقف والضيق يروح ويجي من هالحركه ..
حط كل أغراض الجوري على السرير ورفعوا شنطتهم وكانت توها مانفتحت وطلعوها ..
الشقه ..
وهي ترتب الاغراض ومعها الشغاله :اخييراً صار عندي بيت ..
وقف : بنزل تحت ..
لفت عليه : ليه ؟
وهو يناظرها : أو تدرين راح اطلع للشباب الاستراحه ..
لحقته : سسطام ..
سطام : مشتاق لـ ربعي بطلع .. المهم قولي لـ الجوري ..
امجاد : أنت كله تضايقت لاجلها ..
وهو يناظرها : لو صارت معك هالحركه اعتقد ماكان رضيتي فيها ..!
طلع .. ورجعت تناظره من دريشة غرفة نومهم وهو يركب سيارته وشوي وطلع من الحوش .. رجعت تكمل بوناسه ترتيب الشقه ..
.
.
.
بيت عساف ..
شافها حاطه عبايتها على يدها : حلو أنك جاهزه لاننا راح نسافر الحين ..
ناظرته بتعقيده حواجب : ومن قال راح اسافر معاك ..!
بضيق وهو يأخذ الجواز ويطلع جوزاها : أنا .. الله يرضى عليك لاتعاندين ..
: مابي .. والحين بطلع لـ صديقاتي ..
رفع راسه : قلت لك من قبل انسي صديقاتك ..
: عشانك أتركهم ..!
بنظره : ماستاهل ..
بضحكه: ماتسوى شوز كيف بـ صديقاتي ..
للمره الثالثه تقولها له ..المرتين الفايتة بالجوال وهالمره قباله ..!
يعني ماتعضت بالتهديد وهو محذرها من قبل بلحظه رمى الجوازات و ماحس الا بيده ترتفع وتوسم خدها بكف قوي جداً تركها تطيح من طولها على الارض وهو يشد شعرها : والله يارتيل لو تعيدينها لاذبحك ..
قومها وهو يسحب الشطنة وينزل من الباب الخلفي للجناح ..
وهو يصرخ فيها : إلبسسسي عبايتك ..
توها تفوق من الكف :موب لابسه ..
وهو يكلم السواق : جيب السيارة من الباب الخلفي للفيلا بسسرعة ..
دخلها لداخل الفيلا لاجل مايشوفها السواق ..شاف السواق :خلالاص روح ..
رمى الجوازات وشطنتها داخل السيارة وهو يلبسها العباية بالقوه والشيله إلين سحبها للسيارة وطلع من الفيلا ..
بعصبيه: مشكلتك للحين ماشفتني شي مني ..أجل لو وريتك الوجه الثاني وش سواتك .. تعبت منك لنا كم يوم مع بعض وأسلوبك قلة حييا .. مهوب اسلوب بنت متربية ..!
صرخت فيه: آيييه مو متربية دام اللي رباني قطني عليك ..وباعني بأرخص الاثمان ..
وهو يناظرها بنظره ويحرق قلبها أكثر : لا باعك بـ عشرة مليون ..
صدمة تمر فيها ..
وهو يزيد : وتمهيد صفقات بالسوق .. وكتبت لك فيلا شكبرها معاها أرض .. و إشياء ملها أول من تالي ..
بصدمة: تكذب ..
وهو يضحك : اسألي أبوك ياحلوه ..أجل راح يطلقك من الزفت كذا ..!
ماستوعبت الصدمة اببداً ..ولاراح تستوعبها رجعت ظهرها على المرتبة وهو يناظر أكثر للقزاز وكانت كلها تضليل كامل ..ارتاح لاجل مايشوفها غيره ..
بعد فترة حست بأنها مهيب متغطيه عدلت غطاها وتغطت ..استغرب سكنت فجأة ماردت , ماعقلت , ماهاوشت ..!
وقف سيارته داخل المواقف الخاصة في مطار الرياض ..لف لـ روى وأخذ الجوازات وحط الشطنه بحضنها : انزلي اشوف ..
أخذ غترته وعدلها وهو يمشي مع فتحتها للباب ضغط زر الريموت وصك السيارة ودخل للمطار ..
لحظات وهم بالطائرة ..دخلت وجلست وهي بتبعات صدمات موب صدمة..
شافت الاهتمام الواضح بعيون الكل لـ عساف ..ياكرهها لـ حياة الترف والغنى اللي تسبب أبوها وعساف من خلالها بتعاستها ..
ماحب يكلمهاولاراح تعطيه وجهه اصلاً ..!
.
.
.
السوق ..
سلطانه : تأخرت رتيل ..!
الجوري : مم خايفه عليها تتوقعون رفض تطلع ..؟
الجوهره : هالحقير توقعوا منه أي شي ..المشكلة جوالها مغلق ..!
سلطانه : خلاص بنات خل نطلع بالي انشغل ولالي قدرة بالتسوق ..
الجوهره : آوككي سوس راح تأخذين لعمي سعد شي ؟
سلطانه تذكرت : آييه ياقلبي يحب الموكا والكوكيز ..
مرت أخذت له وطلعوا من المجمع لسيارة سلطانه ..
.
.
.
بيت أبو سطام ..
من وصلت الجوري وطلعت لـ شقتها ..
صدمة ونظرات غربيه ..
امجاد وهي تعدل البلايز بالدولاب ابتسمت من شافتها ..: صارت شقتي ..
بنظره : أي شققتك هذي شقتي ..!
أمجاد تعلك : والله شققتي ..عندك شي كلمي سطام ..
:اطلعي برآ ..
امجاد تعلك أكثثر : اطلعي أنتي برى هالشقه ..وخلاص سطام وهو نقل كل شي معاي لـ هنا .. أنتي ماراح تجيبين عيال لاجل يكون عندك شقه ..!
وسطام راح يكون معاي دائما لاجل كذا يبي له بيت مهوب ششقه ..
صرخت فيها : اننننطمممي حلالك الشقه دام رجلك وطتها مابييها ..ويكون بعلمك مثل ماباعك بسيارة راح يبعيك ثاني مره .. أنتي مينا صلاً لاجل تكوني ضرتي ..
لاجمال ولاشهاده صاحيه ولا أناقه.. بسس حلالك شن وافق طبقه ..هنييالكم ببعضكم ..
عطتها نظره احتقار وقالت كلمه ولفت لها : يكون بعلمك قالها مره بأنه مايحبك ولو رجع لك الحين لاجل تجيبين عيال يعني تفريخ عيال ..!
طلعت من الشقه عقب ماسحبت عبايتها وشنطتها ..
ضربت برجلها على الارض وهي معصبه وتدق عليه وهو مايرد ..
جلست الجوري بالصالة التحتيه وعيونها بدأت تغرق دموع وهي تحط يدينها على وجهها ..
دخلت عمتها وسهى من برى .. وشافت الجوري وهي تجلس وتقولها شفيها ..حطتها بحضنها وهي تتكلم ..
عصبت على ولدها وحركته بحقها ..
سهى رحمتها وطلعت لـ امجاد ..
شقتهم ..
سهى : شوفي أنتي بنت خالي بس ترى الظلم يرجع حرام عليكم .. البنت موب ناقصتكم لاجل تنكدون عليها ..
امجاد : سهى ترى أنا بنت خالك ..!
سهى بقهر : هالحركة ماحبها لو كنتي أختي ..!
انقهرت وطلعت من الشقه ..
جلست امجاد بقهر وش تحس فيه سهى راح توقف مع الجوري ..!
حاولت تتقرب للجوري وتجلس جنبها , بفترة حست ممكن تصدها وتهاوشها ماعرفت بأن الجوري محتاجه أي شخص كائن من كان ترتمي بأحضانه من همومها وضيقتها اللي ماعاد يوسعها جوفها الصغير اللي تعب وهويتحمل من كل شخص يعني له شي ..!
.
.
.
بيت سلطانه ..
عجزت وهي تدق على رتيل ومغلق ..
دخل سعود وكان مستانس وهو يجلس قبالها : توظفت وفي أكبر مستشفيات الرياض ووظيفه حكومية ..
بـ ابتسامه ميته: حلو موتته الثمان سنين جابت نتيجه ..
يوفقك ربي ..
ماتت كل ابتسامته وفرحته وتحولت لـ تحطيم واكتئاب وقبالها بـ سكوت تام ..
رجعت تدق ومغلق ..
دقت على الجوهره وقالت لها بأنها نفس الشي تدق ومغلق ..
وهو يناظرها : مايهمك هالخبر ؟
لفت وهي تنزل جوالها جنبها : لا ..
: ماكانت الهقوه هالرد ..!
رفعت راسها : وش متوقع أضممك واتعلق فيك مثل قبل لما كنت صغيره وافرح بشكل هستري واتمسسك فيك .. لا سعود خلاص كبرت وحسيت على نفسي .. البارح افكر بسفرتك بشكل جدي لقيت معاك الحق ..
ابتسم وجلس قبالها وبأمل : يعني ماعادك بـ زعلانه ..؟
وهي تناظره بنظره غريبه لـ سعود لكن لها تدل على شفقه كبيره على نفسها بكل ضياع السنين اللي فاتت شلون انخدعت ..!
وهي تأشر على نفسها : أنا كنت عديمة كرامه ..!
تدري ليه ياخوي ؟!
وهو يناظرها ..
بـ إلم على حالها : كنت بجد عديمة كرامة .. كنت وراك بكل لحظه ومعاك ..ماتنلام يالعزيز لو كرهتني وتركت الدار والديرة ..
بنفس وأقسى منها عقب هالحكي : مصدقة سعود كان ذا تفكيره..!!
برمت حواجبها بشده : ثمان سنين تأكد لي هالشي كل لحظه ..!
: أخوك مافكر ولاخالطه نسيان ..
ضحكت بنفس تعقيده الحاجب : صح صح .. أنا ثمان سنين نسيتك وأنت تذكرني ..ماقلت لك الغلط كله علي أنا .. والا أنت محششوم طعت أمي وأبوي ماسويت شي غلط ..
وقف : ماراح تفهميني اببداً ..!
ابتسمت بحزن : عارفة لان كل واحد مننا عاش تجربه مختلفه كلياً عن الثاني ..كيف تبينا نحس بتجربة كلن مننا ..صعب ياسعود ..
وهو يناظرها وساكت وكل مادخل غرفتها لازم تموج عيونه بالدمع ..
: ماسمعت عن طعنات الاحباب ..!
اللي ضـرى قلبه على .. طعن الأحباب
ماظـنـتي طـعـنـة عـدوه || تضـره
لآ لآ تتطمـن حيـل .. يا أعز الأصحاب
مـجروح لكن حالـتي ||مستـقره
دمعت عيوونه وطلع ..دخل مبتسم ومستانس وطلع وعيونه باكيه ومتكدر..!
ناظرته دانية وهي متأزمه : قلت لك لاتروح .. هالروحه راح تضايقك وتضايق سوس..!
حط نفسه بحضن زوجته وهو يبكي مثل كل مره يكون بينهم ناقش ..!
تعب وتعبت سلطانه .. وأتعبوا معهم دانيه ..
.
.
.
لندن ..
من وصلوا لـ مطار لندن وركب سيارته الخاصة مع المرافقين عند الطيران الخاص ومن آقلعت الطائرة من الرياض العصر وهي ماتكلمت ولا أكلت والحين مرت 7 ساعات تقريباً وهي على حالها وساكته تماماً ..
:فيك شي ؟
ماردت عليه ..
رجع ظهره للمرتبة وسكت عنها ولو إن باله مشغول ..
قرابة النصف ساعة دخلوا للفيلا ..
طلعها معاه لـ جناحهم الخاص من دخلت حست بذكريات تنعاد ..
ماتحركت لحركته وقف وهو يناظرها ومستغرب ..ماعرف بأن هالمكان يعني لها ذكريات مؤلمه ..!
:شفيك ؟
لفت وهي تنقل عيونها بالجناح ..هنا صحت ولقته قبالها ..هنا عرفها بنفسه , هنا كان راح يعتدي عليها بس حده بأنها أخت صديقه ..!!
هنا تألمت هنا بسببه تزوجت من طارق وبسببه هو تطلقت منه ..
ذكريات كثيرة اختلطت وشوشت النظر عندها وهي تشوف كل ضباضي آمامها..
لحظات وسقطت مغشى عليها ..
كان متأكد مهيب بخير من سكوتها وحتى نظراتها خاصة من دخلوا للفيلا..
مرت عليها لحظات عصيبه إلين بدأت تسترجع وعيها .. ومع ذلك كل شي أمامها لازال بنفس السواد ..
قام وهو يكلم المرافقين : أبي دكتورة بسرعة ..
رجع لها وهو يبعد العبايه توه ينتبه على عبايتها وحتى على ثوبه ..عدلها زين وباين أنها تتألم ..
حس بألمها وفك الازارار العليا ..وهو يمسح على شعرها وشوي وجهها.. ودها تبعده عنه بس ماعاد بالحيل حيل ..
ناظر ساعة ربع ساعه مرت ..مامدى قام الا بدق باب الجناح ..
فحصتها الدكتورة مع الممرضه ..
تكلم مع الدكتورة ..ورفض نقلها للمستشفى وهو يقولها بأن عنده غرفه مجهزه طبياً ..
نقل رتيل لها وجلس عند راسها وهو يناظر المغذي وهي تتألم لما دخلوه لكفها..مسح على شعرها بحب وحنان ..شكر الدكتورة وقالها تكون موجودة بحيث تكون قريبه أذا احتاجت رتيل شي..
طلعت الدكتورة والممرضة وهو جلس قريب منها ..
وهي تبعد يده بهدوء وتعب : وخر ..
بهدوء بعد عنها وجلس على الصوفا وعينه عليها وعلى المغذي ..
.
.
.
الرياض ..
بيت أبو سطام ..
2 الفجر ..
دخل على إن الكل نايم ..وكان يتسحب لاجل محد يحس فيه والباب الخلفي مسكر بالمفاتيح وهي مع آمجاد من أخذتها بالعصر ..
وهي جالسة تنتظره بالصالة وعيونها حمر من البكى وبصدرها حرقه من هالتصرف..
:سطام ..
لحظات ووقف وهو يبلع ريقه :صاحيه ..
وهي توقف وتكف دموعها : عين المظلوم ماتنام من حر ماتشوفه ..
هزته كلمتها وعيونها اللي تغص بالدمع ..
: لييه تسوي كذا ؟ الضنا وحرمتني منه بتصرفك .. والزواج وتزوجت .. والجروح وكل مالها تزيد منك .. والحين أخذت الشقه ..!
شهقت ..والحرقة بكل شي فيها ..
نزلت آم سطام اللي كانت تنتظر ولدها ولانامت هزأت ولدها وهو ساكت ..
امه وهي تناظره وتهاوشه : حسافة تربيتي وحبي ودلعي لك خربك وخلاك آناني وماتفكر الا براحتك .. !
حاس بغلطته وساكت ومندق ..ولايقدر اصلاً يرفع صوته فوق صوت آمه لانها معروفة بشخصيتها القوية ..
بحده: تطلع الحين وتلم كل أغراضك بغرفه الجوري لو هي إشياء تافهه ..
ناظر امه: ليه طيب ؟
بحده أكبر : البنت كارهتك ماتبي شي بالغرفه من ريحتك .. !
ناظر الجوري ودموعها سكاكين تقطع بصدره ..
امه : اطلع بسرعه لغرفتك وخذ كل غرض لك فيها ..تعالى معاي يالجوري ..
أخذتها عمتها وطلعت معها للغرفه وسطام وراهم ..
دخلت آمه معاهم للغرفة : خذ أغراضك وروح لـ شقتك ..
وهو متردد : أبي الجوري شوي وحدنا ..
امه: الجوري أنا بالجناح بس دقي علي لو احتجي شي ..
طلعت امه ومشى لاجل يصك الباب مسكته وأنفها أحمر : من هاللحظه ماعاد يتسكر علينا باب ولايجمعنا غطا واحد ..
: آسف الحين تبين ترجعين للشقه من عيوني ....
قاطعته : لاشكراً .. تنهى فيها ..
مسح دموعها : لمستك ماعاد تأثر فيني ابداً ..!
فلاتفكر تسوي فيها الحنون .. صدقني بداخلك شخص مليئ بالشر ..
بتعجب : أنا ..!
رفعت راسها للسما وهي تهمس (يالله) وتالي ناظرته : شوف مابي منك شي سوى أنك توديني بيت أبوي وتطلقني بس الله يخليك نفذ هالطلب لي ..
: ماراح أطلقك ..
راح تجن منه: لييه طيب ؟!
أنت متزوج واللي تحبها بعد .. تضيع وقتك بعيد عنها ليه ..!
لاتمثل الوفا لانه مايصلح عليك ..!
لآتمِثلْ ليِ وتَقولْ إنكّ وفيِ !
لآتعيشَ الدورْ مآيِصلحْ علييكِ
بنظرات : أدري كل تصرفاتي توحي لك بأني شخص موب وافي ولو أبرر لك ماراح تقتنعين ..!
الجوري :طلقني وانتهينا ..
سطام : كذا ماراح أطلقك .. ماتعرفين أبوك راح يزوجك أي شخص ويمكن يكون موب زين ..
لفت وضحكت غصب عنها : آآآه سطام بليز لاتقول هالححكي من ثاني ..
بنبره) مستحيل أعاني مع أي شخص آخر كثر معاناتي معاك ..! (
وهو يقرب لها : لاتقولين رجال ثاني لاني ماراح أطلقك .. حياتي اللي أنتي مو فيها مابيها ..
: قلت لك لاتقرب لانك ماعاد تأثر فيني واللي خلقني ..
رفع حاجب وبنظره : شايفه كم عمرك ياحلوه لاجل تقولين ماراح تأثر فيني ..!
راح انام الحين والصباح تنفاهم ومعها تكونين تغير مودك ..
: ماراح تنام هنا .. اطلع للزفت ..
وهو يناظرها : لا بنام .. زوجتي ولك الحق مثل مالها حق .. وأنا بعد لي حق ..
: اطلع برى ..
وهو يناظرها : منيب طالع ..
طلعت هي وتركته مامداها الا وهو يمسكها : تعالي للغرفه ..
: فككك يدي ..
مافك وهو يحاول يسحبها ..
خلاص هي خاربه والكل يعرف حياتهم ماعاد فيها سر يتخبئ .. نادات عمتها بصوت مسموع .. طلعت لها بسرعه وفكتها من ولدها : انقلع لشقتك اشششوف ..
سطام : يييمه خلينا ..
امه صرخت عليه : قلت لك انقلع لشقتك ..
تذمر بشكل واضح وطلع ..
دخلتها عمتها للغرفه معها وجلست معها : بيرجع لك لكن لاتبكين لاجل أي شي , خلي دمعتك غاليه لاتنزلينها لو لـ ولدي ..
مسحت بدموعها وهي تشرق فيها من ثاني ..ضاقت عمتها ولمتها لها أكثر لاجل تهدى لو شوي ..
.
.
.
اليوم الثاني ..
بيت آهل لمار ..
كان يناظر أخوه ومستغرب من طلبه بهالتوقيت بالذات ..!
.
.
.


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


اقتباس من الكاتبة


اقتباس:
مسسساكم أزرق ..
مشششتاقتكم حححيل ..
هذا البارت وي رب يعجبكم ..

بروح آشوف الهلال بدأ الشوط الثاني ي ررررب نفوز ي ررب ..
بأذن الله تعالى راح أنزل بارت قريب حححيل بحال فوز الهلال بأذن الله والله يوفقنا ..

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


البارت الثلاثين ..
بيت آهل لمار ..
فهد وهو يناظره : تبي تتزوج بنت عمنا فجر؟! شمعنى هالوقت بالذات طرت لك الفكره ؟
عبدالعزيز وهو ينتهد ويناظر أخوه :هما هي بنت عمي ..ودي بها والحمدلله مكون نفسي ومافيه شي يأخرني عن الزواج أكثر خاصة بأن عمري الحين 26 ..
فهد : عبدالعزيز أنت فاهمني شمعنى فجر وأنت ماكنت تبي من قبل الاقارب ..!
عبدالعزيز ينتهد من ثاني : فهد جيت لاجل تبارك لي بهالخطوه ونروح بكره نخطبها مهوب تحقق معاي ..
: منيب مقتنع لان بالسالفة سالفة ..!
عبدالعزيز وهو يناظر أخوه : قصدك انتقم من أخوها فيها ؟!
ماعلق فهد ..
عبدالعزيز : فهد قرصة الاذن لابد تجي لمساعد لاجل يحس باللي يسويه بأختنا ..
بتعجب : تقوم تعالج الخطأ بخطأ أكبر.. بنت عمك يتيمه مثلها مثل لمار ضعيفه مالها غير دمعتها تقوم تجازيها بالسيئة وتعذبها لاجل تقرص مساعد .. صدمتني بتفكيرك..!
:فهد ماراح يتأدب مساعد الا لما يشوف سواته بـ لمار في أخته ..
عصب فهد : أي تفكير تمتلك ؟!
ماربيتك على طبع الانتقام ياعبدالعزيز ولاتوقعت بيوم تجي وتفكر وتقول هالحكي ..
دنق وسكت ..
فهد وهو يقوم من مكانه ويجلس قباله : عبدالعزيز فكر بعقلك البنت حالها من حال خواتنا لاتقسى عليها لاجل مايرجع الدين .. الدنيا ياخوك راح تجيبها يافيك ي في أعز ناسك ..
سكت ..
فهد : راجع نفسك .. ومتأكد بأنه تفكير عابر جا ببالك والا أنت مايطلع منك العيب والتصرفات هذي ..
اعتذر لاخوه : آسف ..
:لاتعتذر لي .. اعتذر لنفسك على هالتفكير ..عبدالعزيز الانتقام شي مميت ينهي وينهش الجسد والروح والفكر ماراح ينتهجه الا ناس في خلل واضح في أخلاقهم ..وعضيد أخوه مهوب كذا ابداً ..
فرك يدينه ببعضها وهو ساكت..
فهد : تبيها وتعزها وترزها وتحطها على راسك وتخاف قبل كل شي الله فيها وفي تصرفاتك معها اخطبها لك الليلة ..
سكت للحظات وتالي ناظر فهد : أبيها ..
بارك له فهد هالخطوة ودعا له بالتوفيق ..
ابتسم عبدالعزيز : تعال نبشر الوالدة ..
قام معه فهد ونزلوا لامهم وخواتهم ..
فهد وهو يجلس جنب امه ويدلي يده على أكتافها ومبتسم : جنتي عزوز بغى يأخذ رأيك بموضوع ..
ابتسمت امه بحنانها المعهود لعيالها ولجلسه فهد جنبها وابتسامته : عساه خير ..
وهو مبتسم : أكيد يالغاليه ..
عبدالعزيز ب ابتسامه: نويت اتزوج ..
استبشر وجهها : تقولها صادق ..؟
فرح لفرحتها أكثر : ان شاء الله ..
امه : ي بعد عيني .. الله يوفقك مابغى واحد منكم يعرس ..
ناظرت فهد وبعتب : ورى ماتطيعني واخطب لك مع أخوك وافرح فيك يافهد ..
مسك كفها وباسه : ولدك ماله بالحريم ابداً .. الحين خلينا نفرح بـ عزوز وتراه بيخطب بنت عمنا فجر ..
ابتسمت : عز ماخترت ياضناي .. الف مبروك
عبدالعزيز: الله يبارك فيك يالغالية ..
لمار : مببروك عزوز والله يوفقكم ..
ابتسم لاخته : الله يبارك فيك يالغالية ..
فهد :أجل وين أسيل صجنتا الا نعرس ..
ضحكت امه : تلاقيها بالمطبخ تقطع الحلا .. جات سناعة أسيل لما جات الاختبارات..
ضحكوا أخوانها وقام فهد لها ..
دخل للمطبخ وهو يشوفها تسولف مع الشغالة وتقطع الحلا أخذ قطعه ولفت لاخوها وهم يضحكون ..
فهد: سنعه ماشاء الله ..
ضحكت : فهود مليت من الكتب ووع خلاص ..
ضحك بقوة : يافكني ي أفكك يالكتاب ..
وهي تضحك : بجججد فهودي .. عارف حسيت بحالة نفسيه لو كملت المذاكرة ..آآه متى راح اخلص من الدراسة ..
: راح تكملين جامعة ..أبي نسبه بثاني وثالث وكلها فوق 95%
أسيل : فهههود مابي جامعة يالله متحمله الثانوي ..
ضحك وهو يمسك آنفها : راح تدخلين جامعة إن الله أراد ..
شال صحن الحلا وشالت صينية القهوة ..
نزلها وطلع لاجل يصحي عزام من جا من الجامعة 10 الصباح نايم والحين قربنا يأذن العشا ..
دخل لغرفه عزام وطفى المكيف وهو ينزل الريموت جنبه : عزام قوم ..
ماتحرك نومه ي ثقله .. جلس إلين صحى وجلس ..
:تعال تقهوى ..
عزام وهو يفرك عيونه ويد ثانيه بالكدش : وشو ؟
قومه أخوه : تعال غسل أنت صليت المغرب ..
عزام : اذن ..
فهد ابتسم : صلوا الناس وقضوا وأنت تسأل اذن ..
قام لاجل يوضي وصلى المغرب وهو ينتظره إلين خلص ..
عزام : ننزل ..
وقف معه فهد ونزلوا لاجل يتقهون مع امهم وأخواتهم وعبدالعزيز ..ابتسم لما سمع خبر خطبه عبدالعزيز : خخططير .. مبببروك والله وعقبالي ..
فهد وهو يتقهوى ويأخذ الحلا من لمار : شد حيلك بالدراسة واشتغل وعقب نفكر نزوجك ..
: سلامات ..
ضحكت امهم : وهو صادق فهد انجح بالاول وبعدين من ذا الاعمى اللي بيعطيك بنته عز الله من أول ملاسنه طلقتها ولدي ولاتعلمني بعصبيتك ..
ضحكوا أخوانه عليه وعلى تعليق امهم ..
عزام وهو يأخذ الحلا من لمار : آفا ييمه هالحين ماتبين تفرحيني فيني وتقولين هالاعذار ..
امه تسلك له : آييه آييه ..
عبدالعزيز : فهد راح تكلم عيال عمنا الليلة أو بكرة ؟
فهد وهو مبتسم : يقولك خير البر عاجله .. شوي وبكلمهم وراح نمرهم عقب صلاة العشا ..
.
.
.
بريطانيا ..
فيلا عساف ..
تعب معها رافضة تأكل ,تتعالج, تتكلم ..
ضاقت فيه أنفاسه منها ومن تعبها الواضح عليها وشكله هالمره نفس أكثر من أنه جسد ..!
: شاللي تبينه بس ؟!
ارحميني يابنت الناس ماسويت خير فيني ولافيك من خذتك .. يأخذه من قلب تحدى كل جزء فيني وكسب هالتحدي وخذاك ..
منسدحه ويدها تحت خدها وهي ضامه نفسها وكفها الثاني ماسك فيه المغذي وساكته تماماً ..
دق جواله وكانت امه تتطمن عليهم لانه عطاهم خبر بأنهم راح يسافرون وهي كانت مسيره عند جيرانهم ..
: الحمدلله يمه حنا بخير ..
امه : ي الله لك الحمد ..متى وصلتم ؟
عساف : البارح بالليل بس منيب متذكر بالضبط ..
امه : الحمدلله على وصولكم بالسلامه ..عساف وراه صوتك متغير ؟
وهو يفرك عيونه بتعب وارهاق واضح جداً : اببداً يالغاليه مافيني الا العافية بس خبرك السفر ..
امه مهيب متطمنه : دايم تسافر ولاجا بصوتك مثل هالتغيير ..
: صدقيني يالغالية مافيني الا العافية ..
امه ابداً مهيب متطمنه : طيب وين رتيل ؟
: خذيها يمه معاك ..
حط الجوال بقربها وهو ماسكه : كلمي أمي ..
ماردت عليه ولاتجاوبت حط الجوال على أذنها ولاتجاوبت معه ابداً ..
يرص على أسنانه : كلمي أمي ..
كانت غايبه تماماً عن هالعالم من كل شي تجمع عليها ..
حط الجوال على أذنه : يمه رتيل تعبانه شوي ..
امه : أنا اقول صوتك مهوب طبيعي ..شفيها ؟
عساف : تغير أجواء يمه خبرك هنا برد بعكس جو الرياض ..
امه: بسيطه ان شاء الله .. انتبه لها ولنفسك ..
عساف : ان شاء الله يمه ..
سكر من امه ورجع جنونه له وهو يناظرها وهي بنفس وضعها امتدت يده لشعرها وهو يصرخ فيها ويضربها : امممي تبي تكلمك وأنتي رافضضضه (صرخ أكثثر) حيييوانه ماتحححترمين اححد ولاتقدرين احد ..
ماكانت تقاوم لانها متعبه جداً تنفس بسرعة وهي يبعد عنها ويقوم من السرير :زفففت وغبييه وعنييده قلت لك من قبل الا امي وخواتي ..
لف وهو يسمع انين وتعب يندى له الجبين رجع بسسرعه وهو يششوفها تأشر له تبي انفاس ..صرخ من روعته ودخلت الدكتورة الممرضة وهو مخنوق بعبرته : عطوها تنفسس تكفون تكففون ..
جلس وهو يشد شعره من الجوانب ومندق ماقدر يناظر ..
رفع عينه وهو يشوفها تستفرغ دم تمتم بخوف وصوت متقطع : لي..لييه؟
مرت قرابة الثلث ساعة وهو مغطي نصف وجهه إلين سمع صوت الدكتورة وهي تكلمه عن سوء حالتها ..ابلغها تجيب كادر طبي مناسب لحالتها ..
طلعت الدكتورة وكلم الخدم .. نظفوا الغرفة والمفارش عقب مانقلها لـ غرفه ثانية وتالي رجعها وهو يناظر البنت صايرة جثه هامده بيدينه ..
والسبب مين ؟
هو وأبوها ..!
ياااه ي ظلم وجور الاقراب ..باعها بـ عشر مليون ولااهتم بمشاعرها وأحاسيسها وشعورها لمين ..
زوجها بحبيب قلبها غصب عنها وذلها بهالطريقة .. حبيته وعشقته ولاجل فلوس طلقهم من بعض ..
تركها نصفين هنا جسد وهناك روح وآحساس وشعور وقلب متعطش للحياة ويعشيها بكل مافيها من لحظات جميله ..
.
.
.
الرياض ..
بيت أهل مساعد ..
مساعد : أنسابي هنا فهد وعبدالعزيز ..
امه : الله يحيهم ..
مساعد : فجر حضري قهوة ..
امه: روح لاتتركهم وحدهم ..
مساعد : لافي معهم .. عجلي بالقهوة ..
مشى للمجلس وجلس : ي الله حيهم ..
ابتسم فهد : الله يسلمك ..
مساعد : كيف الاهل ..؟
:الحمدلله ..
مساعد وهو يمرر يده على الكنب جنبه : مديم ان شاء الله ..
كان الوقت كله سوالف إلين جات القهوة تقهوا ..نزل فهد الفنجان وهو يعدل شماغه: الليلة جاينكم وطالبين القرب منكم في فجر لـ عبدالعزيز ..
ابتسم لافي : يشرفنا ياولد العم هالطلب واعتبرها حليله له ..
ابتسم عبدالعزيز واستانس ..
فهد : تسلم لكن خذ لنا رأيها ولها الحق ..
لافي : مالها كلمة عقب أخوانها ..
فهد ب ابتسامه: اسألها .. نبي الامور من البداية تكون بالرضا مهيب حلوه حياتها الخاصة تحس مالها رأي فيها ..
مساعد ابتسم ي فخره بهالنسيب دايم حريص على شعور الغير لو كانت السوالف ماتمد له بصله ولو كانت له مصالح بالسالف هالا أنه يهمه شعور الغير قبل شعوره..
مساعد : خلال هاليومين بنرجع لكم بالرد وبأذن الله تعالى مايكون الا خير ..
.
.
.
بيت جد كادي ..
وهي تضحك مع خالها الوليد : ياخي كيفي ..
الوليد : ي ليل ياذا البنت .. محمد قلها تخفف من الخلطه على المكرونه تطلع حامضة ..
ضحك محمد ..
جدتها : ماكانت تحب الحامض ..
كادي مهيب عارفه بأن ذا وحم ولاحست بالاوضاع : حبيت هالشي هالايام يهبل جدتي ..
جدتها : كنت احب الاكل الحامض بوقت الوحم ..
تغير وجهها ليكون من هالشي حبت الاكل الحامض ..
الوليد يفكر : الا جد كادي لاتمر السنة الا جايبه بيبي خلينا تنسلى عليه ..
ضحك محمد : حلوه تتسلى عليه .. جدتي خليه يعرس ..
الوليد : توني بالوظيفه والا ودي بالعرس ..
محمد : ابشر بالمساعده بس اعزم ..
الوليد وهو يضحك : خططير أبو حميد .. كدو انتبهي له لايعرس ..
جدها وهو يشرب الشاهي : مهوب لاقين مثلها ..
الوليد : الوالد يدافع عن دلوعته ..
جدها : آييه آنها دلوعة جدها وصغيرونته ..
ابتسمت من حكي جدها وهي تقوم وتجلس جنبه : عمري أنت جدي ..الله لايخليني منك ..
لمها جدها بحنانه ..
الوليد : ييببه شف بعض العيون عليكم ..
ضحك جدها : دلوعتي لو تزوجت وكبرت وصاروا عيالها بكبرها ..
ابتسم محمد : جدي لو ربي رزقنا بضنا وش تبي نسميه ؟
جده : همي بأن الباره بجدانها تقوم بالسلامه وضناها والا الاسامي محلوله بوقتها..
الوليد : طيب وأنتي كادي ؟
كادي : لو جاني ولد راح آسميه على جدي مافيه كلام وبنت على جدتي ..
الوليد : وخالك ي الخاينة ..
محمد : ههههههههههه مشكلة ياخالي ..
الوليد وهو يضحك : خالكم هما الخال والد ..
محمد يضحك : االا ..
دخل سلمان سلم وطلع لغرفته ..
ماحبت علاقتها مع خالها تصير سطحيه بهالشكل ..قامت وراه والوليد يراقب الوضع وساكت ..
دخلت لغرفة خالها وووقفت على الباب :ادخل ..
ناظرها : تكفيين ترى يالله صاد نفسي لاتدخلين ولاتقربين من مكان أنا فيه..
: خالي بلييز طالبتك ..
سلمان بكى : تكفيين اطلعي برى ماتحمل أشوفك ..
(مسح دموعه بعنف وقهر) : ااطلعي ..
دخل الوليد وكان يسمع كلامهم: خليه كادي ..
كادي : خالي لييه يسوي معاي كذا ؟!أنا بنت أخته ..!
الوليد : معليه حبيبتي اتركيه مصيره يكبر ويركد ..
طلعها معاه خالها ونادى محمد لاجل يكون معها ..
دخل محمد للغرفه وصك الباب : هلا حبيتي ..
كادي بضيق : ولاشي .. كان جلست مع جداني شوي وبنزل لهم ..
وهو يجلس قبالها : جداني راح ينامون .. ترى عطيت جدي العلاج ..
: ماقصرت .. (تذكرت) الحين ليه تقول لجداني لو حملت .. ترى ضاق صدري ..
عدل جلسته : قلت لو .. ولاصرحت ولا أحد حس ..
كادي : طيب متى راح آعلن هالحمل ؟
:عقب شهر ..
كادي تتحطلم : ي غبائي بذاك الوقت ..
ابتسم ورمته بالمخده : راييق يضحك ..
ضحك هالمره وهو يحط كفه على بطنها : تدرين فرحان بهالبيبي بشكل..
برمت حاجب ..
ضحك : بجد فرحان فيه .. وش احلى من أن حبيبه قلبي تحمل بـ أحشائها شي مني..
كانت تناظره وانفكت برمت الحواجب وتحولت لشي ثاني ..
وهو يناظرها : شرأيك لو جانا بنت نسميها كادي ..
ابتسمت : اكفي أنا ..وبعدين آغار أنت قلت لي من قبل ماراح تساويها فيني ..
ضحك : من قال بساويها فيك .. آآآوه ياعمر محمد شكثر أحبك وميت فيك ..
وهي تلعب بـ آطراف شعرها : جد ..
بهمس : والله ميت فيك ..والله ي كادي آعششقك عشق يسسكر ..
ضحك بدلع وكفها على خدها وهي تناظره وهو يبادلها النظر :ترى بجد أحبك ..
ضحكت له ..
.
.
.
بيت آهل سطام ..
أبو سطام ضاق عليها من درى بالسالفة : شقتك راح ترجع يابوي ..
الجوري تحاول قد ماتقدر ولاتخنقها العبره : عمي مابي الشقة ولا غيرها بس أتركه يطلقني ..
عمها تضايق : يابنتي اصبري ..
ناظرت عمها : ماعاد لي قدره ياعم ابداً ..لو جلست على ذمته أكثر راح يجيني شي.. تكفى ياعمي ..(بغصه) مثلما عطيته لاجل يوافق على الزواج مني سيارة عطته اللي يبيه بس يطلقني ..
سكت عمها وش يقول ؟
وهو اللي جنى عليها من البداية بضغطه على ولده لاجل يوافق ويتزوجها لان هالبنت تعني له الكثير ومايبيها تتعذب أكثر على إن ولده راح يسعدها لكن ولدها عذبها أكثر وتمادى بعذابها ..
استأذنت وطلعت لغرفتها لمين تشكي والكل يقولها آصبري محد تألم وذاق اللي ذاقته لاجل يحس فيها وهي معروفه من قبل النار ماتحرق الا رجل واطيها ..
دخلت لغرفتها وبدت تفرغ شحنه الاحزان بداخلها ..وهي ضامه نفسها دخل وصك الباب بالمفاتيح عمره ماشاف بمثل هالانهيار قباله ..ماحست فيه بدخوله تقدم خطوات إلين جلس على السرير وهو ينحي وراها ويمسح على شعرها إلين ضمها ولاحست فيها الا بريحة عطره نفضت نفسها منه ببكى وشعرها لازق بوجهها من دموعها صارت تبعد شعرها وتبعد سطام عنها لكن شكلها وجمالها الطاغي كان ملهم سطام بهاللحظات ..
يكرهها ويقرب منها ..!
يبي ينتقم منها وجمالها كل مره يدوخه زود ..
بباله أشياء كثيره لها وعليها ولاشفع لها شي لاقوتها ولابكاها ولاحزنها ولا إلمها ولاجروحها منه ..
منه ومن أهلها وظروفها رثى حالها ..
متعبة وخالقي
حروف في جوفي تخنق أنفاسي
وآآه من أوجاع تقهرني
تصهر شمعة اضلعي لتذرها رفات ورمادا
وآه من حرفي الذي هتك ستر قلبي
وآه من مساحات كبيرة يتراقص فيها حزني
نار بداخلي يتطاير لضاها لتستقر في جسدي
متعبة وخالقي
خرائط صبري أنتهت صلاحيتها
ولم ينتهي إنتظاري له
فاتورة حزني باهظة الثمن
ارقام لا تحصى من آنين ووجع محموم ..
.
.
.
بيت أهل الجوهرة ..
تكتفت بملل واضح بحوش بيتهم :قلت لك من قبل باقي فيه أغراض يبي لها ترتيب ..
بنظرة : بنت تلعبين فيني أنتي ؟ وش هالاغراض اللي مابعد خلصت ؟!
الجوهرة : أغراض بقعد اعدد لك مثلاً ..
ريان : اسمعيني بجد ماعاد فيني صبر أكثر .. امري باللي تبينه وأرضيك فيه عن كل اللي صار ..
عضت شفتها السفلى : مشكلتك للحين موب مستوعب اللي سويته ..!
خذها ياريان من قاصرها أنا كارهه تصرفاتك وكارهتك وكل لحظه بجي أبتكلم مع أبوي بهالسالفة واسكت .. فلا تضغط علي أكثر لاجل ماخربها .. وأنت أكثر شخص عارف أبوي لو عرف بسوياك هو اللي يطلقني منك ..
يناظرها ويقهر : تلوين ذراعي ؟
بنفس النظرات : مهوب آسلوبي هذي سوياك وكل شي واقع ليه ألوي ذراعك ..
ريان بتحدي : قولي لـ عمي أجل ..
ضحكت : ماطلبت شي من عيوني بس وأنا أقول لابوي خلك جالس معي لاجل تشوف شلون نظرات الاستحقار من عيون أبوي لك وكيف راح تطلق وأنت ماتشوف الدرب ..
بقهر ممزوج بإلم : ليه أجل تعشميني بالرجعة معي وأنتي ماتبيني ؟
ماهزها : ماعشمتك أنت قررت وصدقت كل أفكارك والا أنا مابيك ..
شد مفاتيحه وركب سيارته وهو يطلع بسرعة من بيت عمه ..
غمضت عيونها ورصت أسنانها أكثر وهي تسمع صوت الكفر ..
.
.
.
بيت سلطانه ..
كان يناظرها ومشتاقها بالحيل وماصدق وافقت له وجلس معها .. كان مبتسم وهو يسمع حكيها ..: الجوري ماتبي ماتفرح بأخوها وصديقتها على الصامت ..
:بس أنت وافقت ..
مصعب بضيق ماخفى من وجهه: سوس للحين ماصار شي وكل شي ينلغي المهم رضاك ..
: طيب شرأيك ننفصل ؟!
شخص بالنظر فيها بصدمه وعيونه هلت الدمعه عقب ماكانت تلمع فرح من شوفتها..!


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .




البارت الواحد والثلاثين ..

بيت سلطانه ..
دهشه من شوفة دمعته ..لحظات والصمت بينهم سيد الموقف ..
امتد كفها برعشه وخوف ومسحتها : ممكن تناظرني ..
وقف وهو يثني شماغه ولاتكلم ..وقفت ومسكت يده : مصعب ..
وهو مايناظرها ووقف وبتأنيب : يكفي ..وجدي على قلبي يبغى اللي مايبغاه ..!
ياوجدي على قلبي .. بحزنه وكثر بكــاه
على واحد ن يذكره دايم .. وهو ناسيه
غريب البنادم في طبوعه وفي ممشاه
يقفي عن المقفل / ويقبل على مقفيه
يجي واحد ن يعطيه قلبه ... ولا يبغاه
وتلقاه معطي قلبه لــ شخص مايبغيه
بنفس الرعشه وكفها يمتد وهي تلف وجهه لها : ناظرني ..
جات عينه بعينها وانكسرت عينها بسرعه وهو يناظرها بعيونه الناعسه : سلطانة أنا آنسان أحبك من وأنتي بالابتدائي ولما ملكتك صار عندي مناعه عن أي ضيقه .. صرت استحي اطلب الله عز وجل عقب هالنعمه اللي من علي فيها ..صرت بكل سجده احمد الله على جمعتنا ..
حكيه مؤثر جداً بالنسبه لها ..
احتقرت تصرفها بحقه كثير .. فكرت للحظات آنسان يحبها هالحب وتعامله كذا ..!
مسكت يدينه وبلعت ريقها وهي ترفع يدينه وتبوسها وتهمس له : لاتستغرب مني هالصد والبعد والجفا , مصعب ثمان سنين عشت كأني بغابه منقطعه عن أغلب البشر وخاصة أنتم ي الرجال لاني عانيت كثير من أبوي و عمي وزوج أمي وكملها سعود..!
يناظرها وهي تبرر وتقوله عن بعض جروحها والعبره بصوتها واضحه وتردعها ماتنزل .. ضاق من حزنها وإلمها وحبها أكثر ..
وهي تدنق وتالي استجمعت آنفاسها وكلمت وكفوفها ماسكه يدينه : تخيل معي كم لحظه انضربت من آمي لاجل زوجها ..!
كم مره انشد شعري وانصفقت من أبوي لاجل كذب زوجته وتبليها علي ..!
وكم لحظه ضربني عمي وتوني صغيره ماعديت 16 سنه ..!
وكم لحظه تهزأت من الاغلبيه لاجل ستايلي وأسلوبي بالحكي ..!
وكم لحظه انضربت بالكهرباء لاجل التعب اللي دخلت فيه عقب سالفة سعود ..!
تخيل معي تكون منبوذ من أهلك وقرايبك ..
فيه آقسى من كذا ..!
جابها لصدره وضمها وعذرها بقلبه قبل لسانه ينطقها ..ارتاح خاطره وهي تحوطه بيدينها وهو يحسس بتسلل دموعها على ثوبه ومعها دموعه حس بكبر همها واللي عانت منه ..
جات تبعد عنه بعد فتره ضمها أكثر وتالي ناظر بوجهها ومسح دموعها :إن الله احياني ومد لي بالعمر لانسيك كل جرح منهم ..
ارتاح قلبها له وهي تسأله : تنسيني .. آآآه يامصعب ماظنتي آنسى جروحهم إلين أتوسد يمناي ..
آدمنته جروحها من أقرابها وهو يبوس راسها : ماعاش راسي إن مابدلت هالدموع وهالضيقه بأفراح ..وضحكه ماتفارق شفاتك ..
بيأس مميت : ماظنتي .. تقدر ترجع ميت ضمن الاحياء ؟
يناظرها : عسى ربي يخليك لي .. ياسلطانه بدلي نظرتك السودا للحياة ..
: فترة كبيرة من عمري شربت وتشبعت بهالشي وصار مني وفيني ..
: راح نبدل كل شي سيئ بعكسه ..
ضحكت بحزن وبعدت عنه :مشكله اللي يبني آمل على سراب ..!
ابتسم بآلم على يأسها وحزنها وقال وهو يتحداها : سمعت بأنك عنيده ..
ناظرته ..
: واضح العناد لو ماقلتي لي من تعقيده هالحواجب ..
حاولت تفك تعقيده حواجبها وابتسم لان هالشي طبع فيها ..
ابتسمت وهي تبعد شعرها وتربطه ..
قرب لها وهو يفك شعرها : لاعاد تطيحين قلبي ..
لحظات وضحكت له وهي تتكي على الجدار :اسألك ؟
وهو طاير بالغمام من ضحكها وتغير مودها للاحلى بلحظات قليله : لبيه ..
:ممم ليه بكيت ؟
نزل عيونه شوي ورفعها لعيونها مباشرة : تخيلي معي شخص يحب وبفكر من طفولته معشوقته ويأخذها عقب سبع سنين من المحاولات ويملكها بالعقد وأول جلسه لهم رايقه تقوله يطلقها ..!
أي قلب للعاشق ذا لو مابكى ..!
حالتني قبل شي مثل اللي يملأ يده ما ويفرح بجمعته له ويكتشف عقب وقت بأنه مامسك منه شي ..!
حـالي مع وصلك مثل قآبض المي
لآ صار في وسطه ملآ اليد منه
ولا شالهآ لقى انه ماهو قابضن شي
ما غــير دمع في كفوفـه يكـنـه
وهي تناظره :ماستاهلك ..
: لييه ؟
سلطانه وهي تناظره أكثر : لاستايل مثل البنات (دنقت وضحكت بخسرية ) على فكرة ذا كلامهم دائما لي ..
رفع ذقنها : تدرين واللي خلق مصعب ماشفت فيك من اللي يقولون شي الا جمالاً يوسفي وأخلاق ينحكى فيها وحشمه يقتدى فيها .. سوس لو بنت غيرك مرت بظروفك كان حالها مأساوي من كل شي .. لايهمونك المهم أنتي بعيونك وعيون مصعب والبقيه آذر التراب بعيونهم ولايهمونك ..
وهي تناظره وتسأله :ليه تحبني ؟
ضحك : وليه ماحبك ؟!
:لاترد على سؤالي بسؤال ..
وهو يضحك : هذا جوابي ..
:ممم يمكن آهلك مايتقبلوني ..
:اهلي همهم سعادتي وعلى فكرة أمي وعمتي يحبونك على محبتي ..وأكثر من مره قالوها لي ..
:وخواتك ؟
: مرت أخوهم غلاتها من غلاه ..
سكتت ..
باس راسها : تبين عرس أو لا ؟
: عادي ..
ابتسم : يعني نأخذ رأيي ..
ماعلقت وابتسمت ..
فرحته مايعادلها فرحة ويقولون مافيه آجمل ولا آلذ من دموع الفرح وعبر عنها مصعب وهو يدخل بنوبه بكا غريبه ومفأجاه تركته يجلس الكنبه ويغطي وجهه بشماغه..
ذهلها بكاه ..!
جلست على رجولها قباله وهي تبعد يدينه المجدره على وجهه : مصصعب ..
بخوف وهي تحاول تبعد يدينه ولاقدرت : مصصصععب ..
قامت من مكانها وجلست جنبه وهي اللي تتفأجا بأرتمائه بأحضانه وهو يتمم بالحمدلله ..
تصنمت مكانها من اللي بوسط أحضانها وآكتساها حياها وخوفها عليه ومنه ..
دقائق مرت ورفع نفسه وكأنه مستحي من حاله وشماغه على نص وجهها وعقاله بأحضانها : آسف ..
بخوف وحيا :ششفيك ؟
مسح دموعه وذقنه المرتوي بدموعه وآشار بإن مافيه شي ..
عدل الطاقيه والشماغ وأخذ عقاله من آحضانها ابتسم ووجهه للحين آثار بكا من فزتها لما أخذ عقاله ..
بأصرار : شفييك ؟ شاللي صار فجأه ..
وهو يوقف ويرفع كتوفه :مدري ..
بأصرار أكبر وهي توقف معاه : شفييك ؟
يحط عقاله على راسه ويعدل الشماغ وهو يناظرها : حبيبتي مافيه شي.. لحظات ومرت ..!
ابتسم وحط كفه بحنان على خدها : بطلع لبيتنا وانتبهي لنفسك ..
ماعلقت ولابشي حتى بتعابير وجهها كانت خاليه ..
وهو كذلك ماحب يتكلم ..
: آشوفك على خير ..
كانت تناظر باب المجلس وهو يتسكر جلست بمكانه وهي تفكر فيه ليه بكى ..؟!
فكرت تدق على كادي وناظرت ساعتها أكيد محمد معها الحين وتراجعت ..
طلعت لغرفتها ..
وقفت بنصها وكفها على صدرها وعيونها رقت بالدمع من اللي نايم بغرفتها ..
حطت كفها الثاني على شفايفها وطرف أنفها :حبيبي أنت ..
عدلت الغطا زين ولاحبت تحركه لاجل مايصحى باين آنه انتظرها وتأخرت مع مصعب ..
طلعت من غرفتها وجلست في الصاله وهي توقت جوالها للفجر ورجعت ظهرها على الصوفا لاجل تنام ..
شافت دانية وسألتها عن سعود ..
:نايم بغرفني ..
دانيه : غريبه ..هو قالي راح ينتظرك بالغرفه إلين يروح مصعب وده يجلس معاك ..
سلطانه : تو طلع مصعب ..
دانيه وهي تجلس وابتسمت :طوول ..
ابتسمت سلطانه ..
دانية ضحكت ..
رفعت حاجب : ششف البنت ههههههه .. عادي كله سوالف تعرفنا على بعضنا أكثر..
دانيه : وشلون لقيتي تفكيره ..
سلطانه بتفكير : ممم فوق الوصف ..
دانيه : دائما سعود يمدحه يمكن من أكثر الاشخاص اللي سولف لي عنهم أنتي ومصعب ..
سلطانه : تدرين راح نسوي عرس ..
دانيه : آخييراً تراجعتي عن قرارك..
ابتسمت : لاجل مصعب وأهله ..وحتى البنات يقولون لي من قبل مهوب كيفي ..
دانيه : وحتى أنتي هذي ليلة العمر ..
وهي تسأله وهي الا مصره تعكر صفو مزاجها عقب راحتها مع مصعب وأسلوبه الراقي : ممم شلون كانت زفافك أنتي وسعود ؟
دانيه وهي تتذكر ومبتسمه : تدرين صحيح حياتي مع سعود جميلة جداً الا إن ليلة العمر للحياة جمال خاص ..كانت بأحد الفنادق هنا بالرياض وكان عرس فخم حيل لان عمتي وعمي وبعد أهلي عزموا ناس من معارفهم بخارج المملكة وأغلبهم سفارة المملكة بلندن وبكندا وحتى ناس موب سعودين يعني بصراحه حسيت برهبه أكثر من الحضور ..
كانت مرجعه ظهرها على الكنبه والمخده بحضنها وراسها مرجعته للاخير وتسمع وجروحها بدأت تدمى ..: تدرين تو آعرف بأن زوج آمي له منصب من السفارة بكندا وأبوي من كبار شخصيات بسفارة المملكة بلندن ..
دانيه فكرت فيها : بججد توني الاحظ ..
سلطانه : ماعلينا .. كيف شعوركم هذيك الليلة ؟
تذكرت بحيا وهي مبتسمه : كنا آسعد آثنين ..وأخوك ماقصر بعد كان حركي ويمزح ويسولف إلين طير الخوف من راسي خاصة بأنها كانت ثاني شوفه لنا ..
ابتسمت وكل همها بهاللحظات تخفي دموع بدأت ترتقي وهي تتذكر الخبر بوفاته .. العبره بصوتها تحاول تخفيها :ربي يسعدكم دوم ..
دانيه : ي رب ..هههههه تدرين هذيك الليلة لما دخلنا للجناح جلس جنبي ولما يناظرني آدنق ولما آحس بأنه وخر عيونه عني آحاول واتجرأ المحه إلين كشفني وتركني غصب اناظره ههههههههه ..
ضحكت بخيبه على حالها شلون الاوضاع كانت هنا وهناك ..
دانيه وهي تتذكر : تدرين بقوم آجيب الالبوم ..
عدلت جلستها : معاك ..
دانيه وهي توقف : خل آروح آجيببه ..
آستغلت الفرصه ودنقت وهي تمش دموعها بسرعة وقامت غسلت وجهها بسرعه ونشفته ورجعت على رجعة دانيه ..
دانيه : وين رحتي ؟
سلطانه وهي تجلس: المغاسل في شي نزل بعيني ..
مانتبهت وهي تجلس جنبها وتوريها الصور ..كل صوره لها حكايه من حكايات الفرح..آحساس السعاده بان واتضح جلياً من خلال هالصور كان كل تركيزها على تعابير سعود وهي تتدقق بصور الغالي اللي طاوع الكل فيها وشلون باين آنه مستانس لانه بصور يضحك وبصور مبتسم وبصور يسوي حركات عفويه كلها تدل على عكس ماقاله لها بأنه كان ضايق لانها موب معه ..!
كذبتك الصور ياسعود وكانت هاللحظات أصدق منك ..!
تسأولات بداخلها شالمقصد من سفرته غير الكلام اللي قاله ؟
وليه الغبيه وتركها وحدها ورجع ومعه كل الماضي والحين تشوف صور زفافه وفرحته الواضحه زفرت ونتها بداخلها لو عرف شاللي صار في غيابه بس ..
وبالذات ليلة زفافه ماكان تركها ولافرح بشي عقبها ..!
مـدري وش الغايـه إللـي مـن وراهـا وصـل
يوم إنـه أقفـى بصمـت .. وبعّـز وقـت الكـلام
لو كان يدري وش إللي فـي غيابـه حصـل
ما حّط راسه .. على فراش المفارق .. ونام
شافت ضحكات آمها بالصور وسعادتها الكبيرة وأخوانها من آمها الصغار وشوي وهي تلف وتشوف آبوها وصوره وضحكاته مع أخوانها من أبوها ..
صكت الالبوم ماتبي تبكي .. كفاية الثمان العجاف ودموعها وأحزانها .. لعبت على نفسها لان كل شي بداخلها يبكي ويرثي حالها ..
: مششالله صور رايقه جداً ..
دانيه : شرأيك فيني ؟
ابتسمت: تزنين ..
ضحكت دانيه: لاتحسسيني بأني بنتي على قولة تزننين ..
ضحكت سلطانه : جد والله ..الله يخليك لسعود وعيالك ..آنسانه تنحطين على الجرح ويبرى ..
ابتسمت : بستحي هع ..
ضحكت رهيبه مرة أخوها ..
سلطانه: يؤؤ شوفي دنو سلطان صحى ..
: لاحول ولاقوة الا بالله .. وش قيمك ياماما الحين ..
قامت : تصبحين على خير سوس ..
سلطانه وهي تضحك على زوجة أخوها وولدها : وأنتي من آهله ..
ضحكت أكثر وهي حايسه تشيل الالبوم وولدها .. رجعت ظهرها وهي تنسدح على الكنبه وتحاول تنام وماقدرت كل تفكيرها بالصور والفراق وسنيه وعمرها وكل شي فات لها بالاحزان ..
شفني ينامون البشر مقدر أنام
ما غيرأفكّــر بــ الفراق وسنينه
.
.
.
.
بيت آهل سطام ..
غرفة الجوري ..
كانت حاطه راسها على التسريحه ومنهاراه بكى ..طلع من الشاور وذا حالها من طلعت من الشاور ..
: الجوري ماصار شي ..قلت لك من قبل لاتنسين علاقتنا ..
وقت ورفعت راسها : أنت وش تبي مني ؟ الله يمهل ولايهمل على هالعذاب اللي تذوقني إياه ياسطام ..
تتابعت شهقاتها : اعتنقي لوجه الله وراح آسامحك وآسامح من تسبب بعذابي ..طلقني ماعدت اتحمل لاتتركني آشوه نفسي لاجل ماغريك من ثاني ..
:صدقيني الا أنتي لو تسوين الا تسوينه جمالك ماراح ينمحي من ناظر عيوني..
صرخت فيه : أنت ماتررررحم ..!
ضحك : لا .. ولا أعرف هالرحمه أذا كنت معاك يعني تقدرين تقولين منزوع رحمه قبالك أنتي بالذات .. ..
بكلمه هزت كل كيانه : من لايرحم لا يُرحم ..
عن أبى هريرة رضي الله عنه أن الأقرع بن حابس رضي الله عنه أبصر النبى -صلى الله عليه وسلم- يقبّل الحسن ، فقال: "إن لي عشرةٌ من الولد ما قبّلت واحداً منهم"، فقال رسول الله -صلى الله عليه وسلم- : ( إنه من لا يَرحم، لا يُرحم) متفق عليه.
وفي رواية المستدرك عن عائشة رضي الله عنها: (أرأيت إن كان الله نزع الرحمة من قلبك فما ذنبي؟).
***
(من قبس النبوه أعجبتني كثيراً فأثرت وضعها هنا)
تفاصيل الموقف
نطالع في هذه السطور طبيعتين متغايرتين، وموقفين متناقضين، وشخصيّتين متباينتين، تمثّلت الأولى منهما في نبيّ كريم، وكنفٍ رحيم، تنضحُ مواقفه بالرعاية الحانية، واللمسة الرقيقة، والوجه البشوش، والجانب الليّن، والحفاوة البالغة.
وأما الأخرى منهما، فجلافةٌ في الطبع، وقسوةٌ في التعامل، ورحمةٌ غاض ماؤها، وجفّت بساتينها، وذبلت أزهارها، لتحلّ محلّها قسوةٌ لا تلين، وشدّة لا مكان فيها لمعاني الرّقة والحنوّ، والعطف والرّفق.
تلك هي شخصيّة الأقرع بن حابس سيّد بني تميم، من أعراب الباديّة الذين عركتهم حياة البادية –بقسوتها وشدّتها- ونهشتهم بأنيابها، فتطبّعوا بطباعها، وتخلّقوا بأخلاقها.
ومن هذا المنطلق كان الأقرع بن حابس يُعامل أولاده العشرة منذ نعومة أظفارهم معاملة الكبار والرّجال، دون أن يسمح للمشاعر المرهفة والإحسان المطلوب لسنّ الطفولة أن تجد لها طريقاً إلى التعامل مع أبنائه.
ثم تهيّأت الفرصة للأقرع أن يزور رسول الله –صلى الله عليه وسلم- في بيته؛ ليتجاذب معه أطراف الحديث، فأكرمه النبي عليه الصلاة والسلام واستقبله أحسن استقبال، وأقبل إليه بوجهه البشوش وقلبه الكبير كعادته عليه الصلاة والسلام مع ضيوفه.
وصادف في هذه الأثناء أن دخل الحسن رضي الله عنه إلى مجلس النبي –صلى الله عليه وسلم- والشوق واللهفة يدفعانه دفعاً إلى الحضن النبويّ الدافئ، والرّحمة الفيّاضة، وكيف لا يفعل الصغير ذلك وذاكرته ملأى بمواقف الحبّ والحفاوة التي يحظى بها مع أخيه الحسين رضي الله عنهما؟.
وهكذا ألقى الصبيّ نفسه بين أحضان رسول الله –صلى الله عليه وسلم- ليضمّه عليه الصلاة والسلام ويقبّله مراراً، وعندما أبصر الأقرع هذا المشهد –وهو مشهدٌ غير مألوف بالنسبة له- انعقد حاجباه دهشةً واستغراباً، فلم يكن من المألوف لديه معاملة الصغار بمثل هذه الشفقة والرحمة، فلذلك علّق قائلاً: "إن لي عشرةٌ من الولد ما قبّلت واحداً منهم".
ما هذا الطبع الذي اتّصف به الأقرع ليحرمه من بركة الله وفضله، ورحمته الموعودة للرحماء في الأرض كما هو منصوصٌ عليه في الشرع، فما كان من النبي –صلى الله عليه وسلم- إلا أن أجابه معلماً: : ( إنه من لا يَرحم، لا يُرحم) ، وفي رواية: (أرأيت إن كان الله نزع الرحمة من قلبك فما ذنبي؟) .
****
هزته كلماتها وجاته بالصميم ..كل مره تقول عبارة يحس بكل كلمه لها حرقه خاصة ونابعه من قلب آنظلم إلين مل صبره ..
: ماعادني بطايقتك آطلع ..
وهو يجلس على السرير ويعاندها ويجرحها : ماودي آجلس هنا بس ماعندي ملابس و صعبه آطلع بروب الحمام والا ترى مشتاق لامجاد ..
شهقت وفيها من الجروح مايكفي عمر بكلامه وتصرفاته ..
تنهد من بكاها شعور بداخله متناقض هالبنت ..
يرحمها ويعذبها ..
يبي ينتقم منها ويشفق عليها من اللي تمر فيها ..
كره الشعور اللي بداخله لها وطلع من غرفتهم بسرعه لشقته وهي قامت على سريرها وهي تبكي أكثر وهي تهمس ولايسمع ناداها سوى ربها : ربي إن شفت لي في الحياة خير فأحييني واكتب لي آجرها وإن كان غير كذا فاكتب لي الصبر على آذاهم وفرحني بجنة عرضها السموات والأرض وابدلني عن الشقه اللي خذوها بيت في جناتك ..
كانت مناجاها بينها وبين ربها بقلب مطمئن خاشع مضطرب لايطمئن الا به ..
..لحظات وغفت عيونها بتعب ولسانها وقلبها وجوراحها كلهم يتمتون ي رب .. سبحانك ي رب
.
.
.
شقتهم ..
دخل وانصدمت وهي تشوفه كذا ..:خير لابس كذا ؟
بكذب : كنت في المسبح تحت ..
: كنت معها سألت سهى وقالت شافتك دخلت غرفتها ..
بنظره : آييه وش دخلك طيب ؟
فتحت عيونها على الاخير :زوججي ..
بنظره ونبره : ودخلت لغرفة زوجتي مهوب غرفه بنت الجيران ..
عصبت : كان نمت عندها ..
: كنت بنام بس ماعندي ملابس هناك .. شوفي يابنت خالي أحبك صح لكن لاتفكرين تسوين فيها .. تراي حر نفسي .. مثلها مثلك .. ولا أنتي ولاهي راح تمنعوني من اللي آبيه .. وعلى فكره من بكره برجع للسهر مع ربعي ولاتقعدين تسوين تحقيق ..
وخرها عن طريقه ودخل للغرفه ..
لحقته : سسسطام ترى منيب الجوري الضعيفه ..
لف وبضحكه : هي ياحلوتي فوقي لنفسك زين ..لاتقولين دلعني ورفعني للسما بشهر العسل وكل شي آبيه ينفذه معناها رخمه وماعنده شخصيه ومن كلامكم ي البنات (يقلد) زوجي خاتم باصبعي أو كل كلامي أوامر أو ينفذ وهو مهوب رجال (رجع صوته لنبرة وبحده) لا ياحلوه ماعاشت حرمه تسوي فيني هالشي ..ترى منيب هالرخوم ..
تناظره بصدمه وقهر ..
سفهها ودخل للسرير : طفي النوم واطلعي ..
عصبت :طيب ياسطام ..
وهو يناظر نفسه : وجع ياامجاد نسيت آبدل ..
قام وآخذ بجامته وبدل ورجع طفى النور ونام ..
.
.
.
بيت آهل الجوهره ..
رد عليها آخيراً ومانطقت الا آنها تهاوشه : لييه ماترد ؟
: شوفي الحين ماسك خط الشرقيه لاترفعين ضغطي وأخذ ناس بذمتي ..
وهي تمشي بغرفتها : مسافر ..!
وهو يناظر الخط : آيييه ..
: ليه طيب ؟
ريان : الجوهره وش تبين اخلصي ؟
الجوهره : خلاص مابي شي ..توصل بالسلامة ..
: لافيك الخير تهمك سلامتي .. ياشيخه جعلني ماوصل الشرقية وتصحين بكره وهم يعزونك بـ ريان ..
صرخت بخفه وخوف ولمعه دموع بعيونها : مجننون وش هالدعوه ..!
من حبها من عشقها من غلاها له همست وهي تعني العكس تماماً : أكرهك ..
: أدري تكرهيني من مبطي الله الله عقب الاربعه شهور وعشرة أيام شوفي عمرك مع شخص وافي وملتزم بدال هالصايع بنظرك ريان ..
صك الجوال بوجهها ..
رمت الجوال جنبها : طيب ياريان ..
بدأت معها الوسوسه من نزلت الجوال والتفكير بكلامه ودعاه على نفسه يروح ويجي ..
مشت لاجل توضي وتصلي الوتر لاجل ترتاح .. ولها في رسول الله صلى الله عليه وسلم أسوة حسنه فقد كان يقول أرحنا بها يابلال ..
إنها قرة عيون المؤمنين كما صح عنه عليه الصلاة والسلام أنه قال : وجعلت قرة عيني في الصلاة . رواه أحمد والنسائي
ولذا كان صلى الله عليه وسلم يقول: أرحنا بها يابلال . كما عند أحمد وأبي داود .
أرحنا بها يابلال .. لا كما يقول بعض الناس : أرحنا منها يا إمام.
.
.
.
الفجر ..
بيت سلطانه ..
آذن وهي تسمعه لان ماجا عيونها النوم .. مشت لاجل توضي وتالي صحت دانية قامت وقالت لها تصحي سعود ..
دخلت دانيه للغرفه وجلست على طرف السرير :سعود ..قوم حبيبي صلاة الفجر آلحقها قبل ماتقيم الصلاة ..
تحرك وجلس : طيب ..
وقفت واستوقفها سؤاله المستغرب : نمت هنا ؟!
وهي تناظره ورحمته : آيييه .. كنت تنتظر سلطانه ونمت ..
فرك وجهها : وينها الحين ؟ ووين نامت ؟
:مانامت وكانت بالصاله العلوية والحين راحت تصلي ..
طلع مع دانيه من غرفة أخته وشافها تصلي ..ناظرها شوي ومشى لاجل يلحق الصلاة ..
خلصت من صلاتها وقامت لغرفتها وهي تقرأ الورد اليومي لها عقب صلاة الفجر ..
(وقرآن الفجر إن قرآن الفجر كان مشهوداً ) الإسراء آية 78
قال رسول الله صلى الله عليه وسلم
.( لان يهدى الله بك رجلا واحدا خيرلك من حمر النعم )...
*جدول الورد اليومي ..
يساهم بالتذكير ببعض الأعمال التي يمكن للفرد أن يقوم بها في نهاره أو في ليله وحتى قبل نومه

الــــــورد اليـــومى
وقد قمت بإختيار أعمال معينه تتكرر يومياً في أوقات مختلفة وهي:
بعد صلاة الفجر ..
ما المانع ان نجلس ربع ساعه لقراءة:::
صفحه واحدة من القران الكريم
ثم ...* أذكار الصباح.
( اجعلها كورد يومى تكون ذاكرا لله عزوجل حتى لاتكتب من الغافلين )
بعد صلاة الظهر
( ختام الصلاة ثم الدعاء ثم قراءة صفحه من القران الكريم )
بعد صلاة العصر
( ختام الصلاة ثم الدعاء ثم قراءة صفحه من القران الكريم )
ثم قراءة أذكار المساء
بعد صلاة المغرب اوالعشاء
*محاوله قراءة كتاب صغير مفيد. او الاستماع لشريط مفيد
* قراءة القرآن مع تفسيره.ولو صفحه واحدة يوميا
* ذكرالله بماورد فى الكتاب والسنه:
و أقصد هنا أن يختلي الفرد بنفسه ولو لدقائق يجلس فيه ليذكر الله سبحانه وتعالى و يسبحه ويحمده ويستغفره ، فلك أن تخصص لذلك بعض الوقت 10 دقائق - 15 دقيقه - 30 دقيقه وأن تختم خلوتك هذه بدعاء صالح لك وللمؤمنين ، قال الرسول صلى الله عليه و سلم: ( أفضل العباده الدعاء ) سلسلة الاحاديث الصحيحه 1579..
* حفظ جزء من القرآن.
وليكن ثلاث ايات يوميا والافضل ان تكون بعد صلاة الفجر لخلو الذهن وصفاءة من اى شوائب
.
.
.
بريطانيا ..
بيت عساف
آخر الليل ..
من قامت وعينه تشوفها ولاتحرك يبيها تأخذ راحتها .. شافها وهي تأخذ الملابس الجديدة اللي جابها لها وسحبت آقرب آقرب واحد ودخلت وهي تأخذ شاور لاجل تخف الحرارة بجسمها والالم من الكلى وراسها من ضربه ..
كل شي فيها وبداخلها يبكي ..
كلم الخدم وقومهم لاجل يسوون لها آكل ساخن ..ورجع حط راسه ..أخذت وقت وطلعت وهي تدور عبايتها ولاشافتها تبي تصلي طلعت من الغرفه وقلبه مأكله عليها يبي يشوف شتبي ويعطيها ..
طلعت من هالغرفه ومشت وهي تتكئ على الجدار إلين وصلت للجناح شافتها عبايتها مرميه هناك أخذتها وصلت كل الفروض اللي فاتتها ..
خلصت من صلواتها وأخذت الجوال من شطنتها وهي تتكئ على الدرج إلين نزلت للصالة ..جلست وهي تشوف الساعه 2 الفجر فكرت أكيد الحين 5 أو 6 بالرياض ويمكن سلطانه صاحيه ..
فتحت جوالها وهي تشوف مكالمات كثيرة من صديقاتها ورسايل كلها تسألها وينها ؟
شافت التلفون ومعه الشغاله وهي تكلمها وجابت لها التلفون وتقولها تجيب لها أكل وأي عصير ..
دقت من التلفون ومادق : آففف ..
سحبت جوالها من ثاني وحاولت تدق ومسك معها الخط ..
رجعت ظهرها وهي تشوف الخدم يجيبون الاكل ناظرهم بغرابة ولاسألت لان سلطانه ردت : رتيييو وينك ؟
بصوت تعبان للآخر : في لندن ..
جلست سلطانه : تمززحين متى سافرتي ؟
وهي بدأت تأكل : قبل آمس المغرب سافرت .. سوس طالبتك تعالي لي لندن انا تعبانه حيييل ..
من غير تفكير ولبت هالطلب : من عيوني أجيييك ..صوتك ي بعدهم تعبان ..!
رتيل نزلت الملعقه : أنا مو تعبانه بس .. هالكلمة تظلم اللي فيني .. تكفين لاتبطين علي ..
سلطانه : الليلة منيب نايمة الا بلندن ..
بكت وهي تتكلم بكلام موب مفهوم من شهقاتها ..
سلطانه ضاق صدرها : عيوني أنتي لاتبكين بجيييك بس لاتبيكن حتى الحين بروح آشوف حجز وأجيك .. لاتبكين ياعيون صديقتك ..
رتيل وهي تكف دموعها: آنتتظرك أول ماتحجزين للندن عطيني موعد أقلاعها وهبوطها ..
سلطانه : من عيوني ..
رتيل : بسسكر واحجزي طيب سلطانه محتاجتك والله ..
هلت دموعها من صوت رتيل الباكي المخنوق : الحين بحجز وبرجع أقولك ..
سكرت منها وهي تحط كفها على شفايفها وشرقت بدموعها من فرحتها بجية سلطانه ..
تجرأ اخيراً ونزل لاجل يشوفها شافها تبكي جلس ولاتحرك لعلها تهدى ..عيونه تراقبها إلين هدأت وعقب فترة خذت عصير وبدأت تشرب منه بهدوء ..
.
.
.
الرياض ..
بيت سلطانه ..
سعود يناظرها : وين تسافرين ؟
سلطانة :لندن ..
: مع مين ؟
وهي ترفع راسها وتناظره : وحدي ..
طير عيونه فيها : مستحيل وحدك ..
: متعوده اسافر وحدي دائما من السعودية للندن ومن السعودية لكندا ..متعوده من مبطي على هالشي وغصب عني لاماعندي محارم ..
بتعجب : وأنا وين رحت ؟
بعد فترة صمت بسيطه: كنت ميت ..
طلعت لغرفتها وطلع وراها : سلطانه ماتكلم عن الماضي اتكلم عن الحين .. سفر وحدك مستحيل ..
: شوف سعود لاتسوي فيها الولي علي .. عمري 23 سنة يعني لا أنت ولا أبوي ولا خال ولا عم لكم كلمة علي ..فاهم اطلع برى ..
شاف للمره الاولى عصبيتها طريقتها بالحكي وهي مترفزه .. صوتها الحاد ..أحمرار وجهها من غضبها من كلامه ورفضه ..
:سلططططانه ..
بحده أكبر : سعود أطللللع اشوف برى ..
مسك يدها بقوة وبعصبيه على دخول دانيه ولا انتبه لها وهي يصرخ : شوفي حركات المسترجلات اتركيها فاهمه ..
بعض الجروح إن جت من أغراب عادي
الجرح موت الجرح لا جا من أحباب
.
.
.


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الثاني والثلاثين
بيت سلطانه ..
كل كلماتهم وجروحهم لها شكل .. وجرح العزوه غير ..
ماعرفت بأي شكل تقابل هالجرح ؟!
كيف ترد على أخوها ؟!
لحظات وكبريائها اللي متعوده عليه بهالمواقف منها الاقراب رجع لها نفضت يد أخوها ودفته وهي يناظرها بصدمه ..
بعصبيه وهي ترص على آسنانها : مسترجله لان ماعندي رجال ..كلهم رخوم كلهم آشباه بالرجال فاهم ..
رفع يده ودفتها لوجهه وهي تناظره بقوة : سعود فوق لنفسك ترى سلطانه ماجابته آمه اللي يضربها ..حدكم وضربكم وآهانتكم إلين عمر 17 وآنتهت وعقبها ماحد تجرأ يمد يده علي لان لو مدها كسرتها له ..
صرخ فيها : سسسلطانه ..
فزت دانيه منهم وهي تحاول تمسك سعود ونفض يدها : دانيه اطلعي برى ..
دانيه : سعود اطلع الحين خلاص ..
بعصبيه : داااانيه اطلعي اقولك ..
دانيه : سسسعود خلاص شفيكم .. سلطانه خلالاص ..
سلطانه وهي تبعد : دانيه خذيه واطلعوا من غرفتي ..ببدل واطلع لشغلي ..
ناظر اخته للحظات وسحبته دانيه : خلاص سعود اطلع ..
طلعته .. صكت الباب بقوة وتكت عليه وهي تثني رجلها والثانيه واقفه عليها وتبكي : آآآآه ياسعود ..
جمعت نفسها ومشت لاجل تبدل تأخذ شاور وتصحصح ..
أخذت شاور سريع وأخذت ملابس وحطتها بشنطة السفر ..ناظرت ساعتها رحلتها العصر يمديها تروح للشغل وتأخذ آجازه ..
أخذت عبايتها وشطنتها وهي تحط الجواز فيها وطلعت من غرفتها ..
استوقفها صوت سعود : وين رايحة ؟
: لو الحين طالعه للمطار ماتقدر تكلمني وتمنعني .. لكني طالعه لشغلي ..
تركته وطلعت من بيتها ..
جلس على الكنبه ويدينه على وجهه ..
.
.
.
بريطانيا ..
فيلا عساف ..
غسلت وجهها أكثر من مره وهي ترص جنبها من الالم وقلبها آستغربت كلها ترجع دم..
: رتيل ..
لفت بسرعة وهي تشوفه ..
: ترجيع دم مهوب زين ويمكن يكون مرض خطير .. خلينا نروح نسوي فحوصات ..
نشفت وجهها وطلعت للصاله وهي ترد :الحمدلله .. راضيه لو فيني مرض خطير على قولتك ..
يناظرها بدهشه : لييه لييه حرام عليك أنا أبيك وأحبك ..
بنظرات : أنا لا أبيك ولا أحبك ولا أبي هالحياة بكبرها ..
صرخ فيها : حححرام عليك والله حححرام .. أنا زوجك مش عارفة حقوق واحترام الزوج ..
صوتها مجروح : حلو حلو عارف الحقوق والاحترام .. (بغصه) وتفريق زوجين ذا بأي حق كان ؟!
تأخذ وحدها من زوجها ذا أي احترام ؟!
(صرخت بصوتها المجروح) : لاتتكلم عن هالاششياء لاجل ماتندم .. ولاتتكلم عن الاحترام لانك موب من آهله ..
(ارتخي صوتها) تدري متى أكرهني لما آتذكر بأنك زوجتك وأنك احتليت هالجسد بالغصب ..احتقرني بوقتها بشكل مم نوكومنت بججد نوكومنت ..!
: أنتي وشو مخلوقة من وشو ..!
بسخرية : وأنت لما فرقت بيني وبين طارق كان مخلوق من وشو ؟!
ياشيخ الله حسيبك تشوفها بخواتك ..
صرخ وهي يحط يده على فمها : الا خوووواتي فاهمه الا هم ..
دفت يده : بتشوفها صدقني بتشوفها ولانيب محللتك ..
: رتتتيل ..
: تأثرت آششوف .. عندك ثلاث خوات دلال وشاهه وشيما الصغيرة اللي توها متزوجه صح بتششوفها الدنيا دين .. لو أنت وأبوي أقوياء فيه اللي أقوى منكم ..
: طيب تمني الشر لي بس خواتي لا ..
وهي يدينه على جنوبها : شوف اللي سويته ببنات الناس ..شلون لما يجي بخواتك ..
ناظرت جوالها وهو يدق : آهنن سوس ... ججد .. آوكككي فديتك فديييتك والله ..أوكي يعني 11 ..
سكرت منها وبوجهها طيف ابتسامه ي حبها لصديقاتها ..
مسك يدينها : رتيل اسمعيني للحظات ب احساسك وعقلك ..
فكت يدينها بهدوء : بسمعك بس لاتمسك يديني ..
انخق صوته : لييه ؟
: ماحبك ماطيق لمستك ..
حس بضيق أكبر : لييه ؟
بقسوة : لاتنسى اللي سويته فيني .. من سنه ثالث وأنت وراي بالجامعة برغم أنك طالب دراسات عليا يعني مكانك موب عندي وكنت تتجرأ وتسوي تصرفاتك ونظراتك وعزايمك .. كملتها بالخطف وغيرت نظرتي في عيون الكل ..بسببك أنت تزوجت طارق غصب عني وعنه بس ربي جمع قلوبنا وتجي بكل جبروت هالدنيا وتعرض على أبوي ملايين وتطلقني منه .. وتبيني أحببك والله ياعساف لو تعرف بأن كل جزء بجسمي يكرهك مارضيتها على نفسك ..
: مستعد أعوضك ..
: وش نوع التعويض ؟
حس ب آمل بسيط : لو تطلبين ثروتي كلها عطيتك والحين ..
ضحكت : شفت ماعندك غير الفلوس .. ماعرفت بأن ممكن تستعبد الفلوس قلوب كل البشر الا رتيل ..
وقفت لاجل تقطع الحوار بينهم وهو يوقف معها ويحاول يساعدها : منيب حاجة مساعدتك ..
: رتيل أنتي تعبانه خليني آساندك ..
:لا ..
طلعت من الدرج ولا سمع لها وتركها .. تضايقت منه نزلها على السرير :ياكرهك ياخي ..
: تكفين خلاص امسكي لسانك ..
تركها وطلع من الغرفه وهو ينسدح بصالة الجناح ويغمض عيونه بشده من إلم راسه وهو يقول : آآآه يممه وينك ..
متعود كل ماجاه الصداع نزل لامه وأخذته بأحضانها لو رجال طول بعرض ..
شد أكثر وهو يتألم ..
عكسها آنسدحت وهي مثله تتألم وإلمها جامع كل أنواع الالم ..
مازآل بداخلي دمعه ..
وجرح وصرخه مكتومة ..
ومازال الالم غافي..
هدوئي يخدع الظاهر
هدوء آنسانه مصدومة ..!
.
.
.
بيت آهل سطام ..
الساعة 10 الصباح ..
كانت جالسة تفطر مع عمتها ويسولفون ..نزل من شقته وسلم على امه وجلس جنب الجوري : شخباركم ؟
تناظره وش هالادامي ولاكأن شي صاير ..
امه: الحمدلله .. غريبه صاحي هالوقت ؟
: وراي شغل الوالد كل شوي يدق ..جوري بجي ونطلع نتغدا برى ..
وهي تفطر بهدوء : لا ..
وقف عن الاكل وناظرها :ليه ؟
الجوري : كذا ..
: وانا أبي نطلع سوى ..
الجوري: خذ بنت خالك واطلعوا سوى .. وفكنا ..
بنظره : وأنا أبيك ..
امه : طيب البنت مالها رغبه بالطلعه ..تغصبها ليه ؟!
يناظر آمه : طيب يمه وليه ماتوافق نطلع ..!
آمه: شوف عمايلك وتالي قول ليه ..!
سكت ووقف : بطلع وكيفك الشرهه مهيب عليك علي أنا ..!
الجوري : آدري أنا الغلطانه .. أنت ماتغلط محشوم ..
بنظره قهر ناظرها وطلع ..
آمه : الله يهديه هالولد ..
الجوري : لاتزعلين عمتي من طريقتي بالتعامل معه..
ابتسمت عمتها : أدبيه ولدي مايبي له الضحك والغنج مثل قبل تصرفاته وانا امه ماتروق لي ..
ابتسمت لعمتها ..: طيب راح نطلع لعمه البندري ..
عمتها: آيييه عقب العصر بشوي راح نطلع لها ..
نزلت سهى من غرفتها :يممه وين السواق ؟
آمها : أكيد بالملحق .. ليه ؟
وهي تلبس عبايتها : عندي محاضرة آخيره ..بتدأ بعد ساعه من الحين ..
آمها: طيب روحي بعد نص الساعه ..
سهى وهي تلبس الشيله : بروح آفطر مع البنات وبعد بمر توتا ..يلا سي يآ
طلعت وبقت الجوري وعمتها يسولفون عن الطلعه للبندري وشاللي يأخذونه معهم بالروحه لها..
.
.
.
بيت آهل لمار ..
يفرك يدينه ببعضها وهو يتكلم مع عمته ..
عمته: غلاتك يامساعد من غلا فهد وأخوانه وزعلي منك زعل الام من عيالها ..
:صدقيني يالغاليه بأنه شي موب مقصود .. ولمار مكانها بمحاجر عيوني بس ودي آشوفها ..
عمته وقفت : تعال معي ماطاعت تنزل لكن آطلع لها ..
ماصدق خبر وطلع مع عمته ..دلته الغرفه ودخل لها ..رفعت راسها مع فتح الباب :مسساعد..
وهو يصك الباب : آييه ياعيونه ..
تقدم لها وجلس على السرير قبالها وهو ثاني رجل تحته : وش هالقلب لحبيبك ؟!
تناظره : أنت البادي بكل شي ..
وهو يناظرها : أدري والغلط فيني من راسي لساسي واعتذر لك واللي تامرين فيه آجيبه لك (آستوقفه شعرها القصير وآلف علامه تعجب انرسمت على وجهه)
مسك شعرها بهدوء وصوته مفجوع: وينه ؟
دنقت ودموعها بدأت : أنت السبب ..
:وشلون ؟
ناظرته : نسيت ضربك وخاصة اللي بالراس ..!
سكت ..
وهي تناظره وتمسح دموعها : كرهتك كثير بلحظتها وكل ماطرت علي هذيك اللحظات أكرهك ..
مسك كفوفها : معاك الحق وكل الحق اللي سويته مهوب هين ابداً .. لكن يشفع لي حبي بقلبك وطفلاً تشيله أرحامك ..
جاها على الوتر الحساس وقامت من سريرها وهي تتكتف وتناظره : مساعد لاتدخل لي من هالاماكن لاني لو ضعفت لك وراي رجال ماراح يسكتون ابداً ..
: أدري وقالوا لي عن كل الشروط ..
لمار: شروط أخواني غير شروطي ..مساعد أبي التغيير منك أنت .. أدري ممكن نرجع لبعضنا وببيت وحدي لكن أنت من اللي يضمنك لي .. وأنت معاي بشخصيه بشقتنا ومع قبال آهلك بشخصيه ثانيه ..
صدمة : أنا كذا ؟!!
لمار : آيييه وأكثر .. أنت ماتشوف نفسك ابداً ..
وقف إلين صار قبالها لمسها وقربها له وضعفت له وهي محتاجته بالحيل خاصة مع فترة الوحام مشتاقة حنانه ودلعه وخوفه عليها ..ضاعت بأحضانه أكثر ..باسها ويدينه على بطنها : كلنا محتاجين بعضنا خلينا نرجع .. نفرح بالحمل سوى لمار مهما لقيتي من حنان أخوانك مب مثلي (قالها بثقه عقب ماشافها مالت لاحضانه بسرعه)
بعدت عنه بهدوء وهي ميته شوق لاحضانه ورجع عقلها وحكمها : سسوري مساعد..
بضيق : لييه بس ..!
كانت مبعده عنه : لو رجعنا لبعضنا الحين راح ترجع بنفس تصرفاتك .....
فتح الباب على الاخر عزام وهو معصب : خيير الا خ جاي ولا داخل غرفة أختي ..
خزه بنظره : خير ماتدق الباب قبل ماتدخل ..!
عزام : مابقى الاهي فوق يالحبيب ذا بيتنا ..
مساعد بنظره : ويقال بأن أختك مع زوجها بغرفتها عيب ياشاطر ..
دخلت آم فهد : عزام وبعدين معاك ..!
عزام : اطلع آششوف ..
امه: عزام اطلع لغرفتك ..
عزام يناظر مساعد : اطلع آششوف ..
مساعد وهو ضايق من تصرف عزام سحب نفسه وطلع بسرعه من بيت عمه ..
لحقته عمته وهي تعتذر له ابتسم لها : عادي ياعمه .. بكلم فهد وآمر وقت ثاني..
استأذن وطلع ..
رجعت آمه وماشافت عزام : وينه ؟
لمار : مدري ..
طلعت آمها وهي تناظر من الستاير شافته وهو يركب سيارته حسته ناحف عن قبل حتى العوراض مو محددها وتاركها وهو موب من طبعه ..أشياء كثيرة متغيره فيه..
غاب عن نظرها : ربي يحفظك ..
غرفه عزام وهو يفك الشوز : آييه مايطب بيتنا .. يأكل تراب مسوي يحب لمار ويضربها ..
آمه : عزام هالمره منيب قايله لفهد لكن خل تكررها ..ولد عمك وزوج أختك وأبو ضناها احترامه من احترامك لاختك وتقديرك لها ..
: يممه لو يسوي فهد اللي يسويه منيب هاجد عن مساعد ..
عصبت آمه منه: طيب ياعزام خل فهد أجل يوريك ..
تركته قام صك الباب : الله يعين من الحين على محاضرة فهد ..
رمى نفسه على السرير عقب الاختبارات وتعبها ونام ..
.
.
.
الظهر ..
بيت سلطانه ..
دخلت من الشغل والاجازة بيدها ..
دخل سعود لغرفتها : شتبي ؟
بضيق : ماراح تسافرين وحدك ؟
وهي ترفع راسها وتناظره : شو ياولد آمي وأبوي دام حطيت السفره براسي راح آسافر .. فنصيحة لوجه الله سبحانه لاتحاول وتفكر تمنعني أو تسافر أنت معاي لاني محتاجه آغير جو لان تضايقت ..
: كارهة أخوك ؟
:لاتنقل الشعور اللي بداخلك لي وتلبسني آياه .. لو نسيتك نسيتك من ثمان سنين وانتهينا ..ولو كرهتك ماشفتنا عايشين ببيت واحد ..!
:سلطانه ..
: الله يصبر سلطانه .. خلاص سعود خلك بحالك وزوجتك وعيالك ..
دخلت لاجل تبدل وجلس وهو يناظر مكانها طلعت وهي تشوفه ..
ناظرها للحظات وطلع ..
رتبت كل أغراضها وهي تتفقد الاغراض .. ناظرات شطنتها وشافت الجواز والاوراق المهمه ..
ناظرت جوالها وشافت مصعب ابتسمت للحظه ..:هلا ..
وهو مبتسم : أنا بمجلسكم ..
ضحكت : تمزح ؟
ضحك : لا والله جد .. تعالي ..
: آوككي ..
نزلت دخلت شافت أخوها ومصعب جالسين سلمت وجلست ..
وهو مبتسم : هاجاهزه للسفر ؟
تناظره : عرفت ؟
: آييه من الصبح ..
تركهم سعود وقام جلس على الطاولة الصغيره قبالها ..
: ترى بسافر ولاتفكر ترفض ..
ابتسم : ترى حجزت لي معاك ..
رفعت حاجب ..
وهو بعده مبتسم : لاتخافين بوديك المكان اللي تبينه وبجلس معاك من بعيد لبعيد..
ابتسمت: اصلاً سفرتي هناك لاجل صديقتي ..
استغرب: شفيها ؟
وهي ضايقه : تعبانه بسافر لاجل آجلس معاها ..
وهو يطمنها: آن ششاء الله تساهيل ..
سلطانه: ي رب ..
دخل سعود وهو معاه صواني للغدا ..ابتسم : وراك مقرب من أختي ..
ضحك مصعب وهو يجلس جنبها : خلني ..
ضحك سعود وطلع ..
وقفت سلطانه : بطلع آساعد دانية بالغدا ..
طلعت على دخول آخوها ..قلط مصعب للغدا وهم يسولفون ..
سعود بضيق: طيب ليه رفضت آسافر معها ؟
مصعب : شسالفه بالضبط لان من قلت لها بسافر ماعترضت ..!
سعود : لاني رفضت فكرة سفرها وحدها
مصعب : كان قلت بسافر معاك ولاكان رفضت ..
سعود : مدري شاللي صار .. تقل منيب أخوها ..
سكت مصعب ماحب يضايق سعود أكثر وكمل غدا : تغدا ي رجال وبأذن الله تنحل ..
.
.
.
العصر ..
غرفتها ..
سعود : آفا سلطانه طيب خذيها من آخوك ..
: مو متعوده أخذ فلوس من آحد ..
سعود : بس أنا أخوك ..موب أي أحد ..
بقسوه وهي تلبس عبايتها : أخوي مسمى حالك من حال أخوانك وخواتك الباقين (تقصد أخوانها وخواتها من أمهم وأبوهم )
:تقارنني فيهم ..!
: وشاللي يفرقك عنهم .. على الاقل هم ماتأذيت منهم ..!
طلعت من غرفتها وهي تشيل شطنتها كان راح يشيلها : قلت لك من قبل 8 سنين تعودت آسوي كل شي ..هماي مسترجله على قولتك يعني هذي خفيفه بالنسبة للنوعيات اللي مثلي ..!
خنقته العبره : طيب وأنا شقلت ..!
بجرح كايد : تبيني آذكرك بالجرح ..!
لبست الشيله ونزلت وسلمت علي عيال أخوها ودانية وطلعت ..
ركب مصعب السيارة عقب ماسلم على سعود وحط الشنطة بالسيارة ..
صدت آخوها بقسوة مالها مثيل ورفضت يضمها قبل السفر ..
: ماقدر آجاملك وآغصب نفسي على شي ماتبيه ..
نزلت دموع أخوها قبالها وآخترقت ذقته ..قست قلبها أكثر وغطت وجهها وركبت..آندهش أخوها من قسوتها ..عيونه تراقب سيارة مصعب وهي تطلع من الحوش جلس على درج الحوش مثل كل مره دموعه تشاركه رفض سلطانه له..
.
.
.
الطيارة ..
كان جالس جنبها : قلت لاهلي بأني مسافر وحتى نبهت سعود وكان منتبه للنقطه ذي وبرجع ولا أحد راح يأخذ خبر بسفرنا سوى تعرفين إلسنتهم ..
ابتسمت : مايهمني حكي الناس ..
ابتسم : مايقدم ولايأخر حكيهم بس فيه ناس يتأثرون منه ..
: صح بس الافضل مانعطيهم مجال لاجل يتضايقونا ..
: الله يعين ..وجهك مرهق بالحيل ..
:مانمت من آمس ..
:آووف ليه ؟
: آشياء كثيرة وحتى مافيني النوم ..
مصعب : طيب نامي رحلتنا طويلة ..
تناظره : وين آنام ..!
ابتسم لنظرتها : شوفينا درجة آولى يعني خذي راحتك محد يشوف .. تبين آفتح لك المرتبة لاجل تنامين ..
:لا ..
مدها لها وعدلها :نامي ي العنيده ..
لمس شعرها بحنان إلين شافها بدأت تنام من فعل الارهاق وقل النوم .. ابتسم وهو يمتع عيونه بشوفها ..
.
.
.
بيت آهل الجوهره ..
تعبت وهي تدق ومايرد ..
فقدت الامل وجات بتصك ورد ..
: ريااان ..
: وش تبين ؟
: وصلت الشرقية ؟
وهو يجلس بنوم : الحين أنا بـ احد دول الخليج ..
وهي مقهوره وهي تسمع وينه :ماششاء الله ..
:كيفي ولاتسوين فيها ..
:صيع براحتك ياريان طيب اصلاً روحتك للديرة ذي معروف غرضها بجد ذيل الكلب عمره مايعتدل .. وبروح لابوي وبقوله كل شي حقيير وتافه وكريهه ..وعقب ماترجع تطلقني ..
صكت بوجهه وهي تحط وجهها على السرير وتبكي : خاين من يومه همه كل هالاشياء الغبيه ..
.
.
.
الرياض ..
بيت جدان كادي ..
تناظر محمد : لاتقول ..
محمد يضحك : والله جد .. شفيك خفتي برجع لك بعون الله ..
دمعت : لاتضحك تراك سخيف .. أنت عارف أنك رايح وهناك كله أشياء تخوف ..
جلس قبالها : كدو غلاي ..
مسح دموعها : هالولد لاعب في نفسيتك لعب ..
تعلقت برقبته بشكل مفاجئ : سخخخيف مابيه محمد لاتروح ..
ضمها أكثر : بيبي أنتي ..يرضيك مالبي نداء الوطن ..
وهي تحت رقبته : ولايرضيني تروح مني ..
مستحيل يقدر يقنعها كل ليلة تناقشه وتسأله ويحاول ينسيها هالشي ..
رفعت راسها : ها بتروح ؟
ابتسم : الوطن ياكادي لو يطلب عمري آفديه فيه ..الوطن فوق كل آعتبار..
قامت من مكانها : آففف خايفه ..
وقف قبالها : وكلي آمرنا لله .. كل هالهواجيس من آبليس .. وناسيه إنك حامل لاتتنرفزين ..
حطت يدينها على بطنها وهي تتذكر : ترى عندي موعد بكرة الصباح ..
ابتسم : جد حلو خلينا نتطمن عليه قبل ماسافر ..
كادي : محمد ..
:ي قلبه ..
: آففف لاتتركني ..
ضحك وضمها : ي قلبها دلوعة محمد شوفي كل ماتجي لي فرصه بطير لك الرياض
:مابببي آبيك معي دايم .. ودي آنام بحضنك وتدلعني وتتحمل غبائي ونرفزتي
ضحك من قلبه على حكيها وعفسها وجهها : هاتتتك ..
شالها وجلس وهي بحضنه : دلوعتي أنتي كل لحظه دقي على وبسمعك وكأني آشوفك لان صورتك محفوره بقلبي ..
:أدري تحبني وتموت فيني بس حتى أنا أحبك ..
:طيب قد آيش ..؟
وهي تفكر: قد كل شي بالحياة ..حمودي بسألك الحين أنت بجد بجد تحبني والا بس شهر العسل مثل ماالكل يقول ..
: آعششقك ولايخالطك في كلامي الشك والريب .. أنا عاششقك بشكل الله يسستر علي منه (قالها وهو يضحك)
لعبت بشعرها : أحلى شي ..
وهو يفل شعرها أكثر : لاتفكينه قبال ناس غرب ..
:من عيوني .. تعال ننزل لجداني ..
وقفوا ونزلوا شافهم سلمان وضيق وحركه غريبه منه بالنسبة لمحمد فك يدين محمد من خصرها ..






عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



بـ صِدري ‘ وجعْ كنت احـَسبَه نامْ ، يا صَدري ..! الكاتبة : وحيدة و أهلي كثيرين


البارت الثالث والثلاثين

بيت جد كادي ..
لف محمد بقوة وفك يد خاله ..:سلمممان ..
سلمان : احترم الكل ولاتمسك كادي بهالشكل ..
خافت كادي منهم :خالي محمد خلاص هدو ..
سلمان : آقسسم بالله أنك حراام فيه هالانسان ..
دفهم ونزل بسرعة من الدرج وطلع من البيت ..
كادي تناظر محمد المعصب :حمودي ..
محمد : خلينا ننزل بس هالانسان يرفع الضغط ..
أول مره تشوفه معصب : قلبي محمد ..
: طيب وش دخله بالسالفه زوجتي ولك حرية مسكك بالطريقة اللي تناسبني ..!
سكتت ..
تعوذ من الشيطان ومسك كفها وهو يحاول يبتسم لاجلها كفايه ضيقتها من طاري السفر ..
نزلوا لجدانهم وسوت كادي القهوة ورجعت لاجل تجلس مع جدانها إلين تخلص ..
محمد : ترى قدمت شغاله ..
كادي : ماكان له داعي بس أنا وأنت وجداني وخوالي كبار ..
محمد : لاجل ترتاحين ..
دق جواله وكانت خالته سحر ..وقف : بروح آجيب خالتي وعيالها ..
ابتسمت : طيب جيب حلا ..
ابتسم : من عيوني .. وش تبين من أنواع ؟
: ممم أبي تشيز كيك .. وعيون المها وكيك جلاكسي ..ممم وجيب لسحوره اللي تحبه .. صصح جيب ورق عنب ومعجنات
ضحك وعرف بأن هالطلبات من الوحام ..
طلع يجيب المفاتيح وطلع من البيت ..
جدتها : ياخوفي عليك من السكر ..
ضحكت : لاتخافين جدتي ..
جدها: كلي ماعليك من جدتك ..
ضحكت على جدانها ونقاشهم كالعادة ..
.
.
.
بيت البندري ..
ضحكت: مابغيتي يالجوري تجين ..
ابتسمت لها الجوري : اعذريني ياعمه بس مشاغل الدنيا ..
البندري وهي تعطيها من الحلا وتصب لها القهوة وبعيونها لمعه: تو مانور البيت ..
ابتسمت بحيا : تسلمين عمتي بنوركم ..
أم سطام كانت مبتسمه وقلبها محترق على حال البندري ..!
الجوري : بس عمتي الله يسعدك ..
البندري: كلي حبيبتي ناحفه وراك منتي مثل قبل ابداً ..
أم سطام : ملاحظه عليها ..
البندري وهي تلمس شعرها بحنان : خذي راحتك حتى ماعزمت أحد لاجل تأخذين راحتك ..
انحرجت كثير ..
ابتسمت أم سطام : تراها تستحي يالبندري ..
:واضح عليها ..
دخل أبو سطام وجلس لاجل يسولف مع أخته ولافيه غريب بينهم ..
: حيي الله الغالي ..
أبوسطام : الله يحيك .. أعذرينا ياخوك مقصرين بالزيارة لكن آشغلتنا هالدنيا الله لايشغلنا الا بطاعته ..
.
.
.
بيت سلطانه ..
الليل ..
نومت عيالهم وهي تجلس على السرير : سعود أبي أتكلم معاك ..
نزل الايباد : هلا ..
دانية : عن اللي صار اليوم الصباح ..
عدل جلسته ب اهتمام : آييه ..
دانية : مالك حق لما قلت لسلطانه حركات مسترجلات .. مهما كانتــ.....
قطع حكيها وبوجهه صدمة مابعدها صدمه : قلت لاختي كذا ..!
دانية بضيق: آيييه قلت لها ..
حط كفه على وجهه للحظات: أكيد ماسمعتي مستحيل أقول لاختي كذا ..!
سلطانة نظر عين أخوها كيف قلت لها هالكلمة بس ..!
دانية : سعود ماقلت كذا لاجل تتأزم أصعب الكلمات هي اللي تقال لحظات الغضب لان تظل بذهن الشخص ..حاول تتنبه للشي ذا بالمرات الجاية أذا تبي أختك ترجع لك مثل قبل ..
سعود : كيف جرحتها وأنا اللي ودي آنسيها اللي سويته قبل والحين شاللي بيدمل هالجرح ..
يالله ..يالله جرحتها ثاني ..!
دانيه مثل كل مره تحتويه وتضمه لصدرها حاله حال صغارها صار طفلها كل ماضاقت فيه الدنيا لمته لحجرها ..
.
.
.
بريطاينا ..
فيلاً عساف ..
عصبت على السواق وهو رافض يطلعها للمطار ..طلعت لـ عساف وماشافته ماتعرف رقمه نزلت لاجل تطلع للمطار وهي حافظه لندن كلها بشوراعها بمبانيها بحضارتها اللي تعشقها بذكرياتها الطويلة فيها ويكفي آخر كم شهر كانت معاه بكل لحظاتهم ..
كل البوابات مسكرة كلمت الحرس : آفتح الباب ..
: طويل العمر رافض أي بوابة تنفح الا بأمره .. والحين هو باجتماع مهم ..
: افتح البوابة بالطيب ..
بنظرات تروع : قلت لك طويل العمر مانع هالشي رجاء تفضلي لداخل ..
حست بدوخه وإلم براسها :عطني رقم عساف ..
طلع الجوال وهو يعطيها دقت ومارد ..
أخذت الرقم ودخلت لداخل الفيلا ..دقت لفترة ولارد ..
بكت لقلة حيلتها للحظات ومسحت دموعها ي كم أكرهك وأنت حاط حولي هالحرس والسياج لاجل تمعني من الطلعه ..
قامت غسلت وجهها وهي تنادي الخدم وتطلب شي بارد وطازج لاجل تهدى وتتماسك أعصابها لانها دايخه .. لحظات وطلبها عندها شربت شوي ونزلته..
رجعت تدق على عساف ومايرد ..من قلبها: الله يوريني فيك ..
.
.
.
الطياره ..
وهو يعطيها العصير: شوي ونهبط ..
تناظر ساعتها : اخيراً بشوف رتيل ..
ابتسم : قلتي لها عن موعد وصولنا ..
وهي مبتسمه: أكييد ..
: الحين الوقت عندهم تو ببداية الليل ..
سلطانه : آييه ..
شربت من العصير وهو يعطيها فطاير : كلي ورجاء خاص ناموا الليلة لاتسولفون خلوها لبكره ..
ابتسمت وهي تأكل نزلت الفطيرة : تتوقع زوجها يوافق لها تنام معاي..
: وين ؟
سلطانه: أكيد راح نأجر بأحد الفنادق ..
مصعب : وأبوك ؟
:ممم بشوفه بس منيب ساكنة عنده لان جيتي للندن لعيون رتيل ..
عطته عصير وفطاير: ليه ماتأكل ؟
حب بادرتها له كثير : ششكراً..
ابتسمت على أخلاقه وعدلت حجابها ..دقائق وربطوا الاحزمه ..
لحظات ونزلوا وهو ماسك كفها ..أول مادخلوا للصالات خلص كل الاجراءت..
ماشافتها ..آستغربت ودقت عليها ..
رتيل :وصلتي ؟
سلطانه تتلفت : آيييه وينك ؟
بكت بقلة حيله : مسكر كل البوابات ..
بصدمه: ليه ؟
بدموع: مددري .. آدق عليه مايرد ..!
سلطانه: طيب قلبي لاتبكين عطيني عنوان البيت
بدموع : ماعررفه ..
ضاقت بعيون سلطانه: لاتبكين فديتك .. نامي الحين وبكره الصباح بكلمك المهم جوالك خبيه لاجل مايأخذه بعد منك ..الله حسبيه الظالم ..
رتيل: آبييك الليلة ..سوس والله تعبانة تعبانة ..
ضاقت فيها الدنيا : طيب اسألي الخدم عندك عن عنوان الفيلا ..
بسرعة نادات الخدم صرخت من قلبها : ليييه ممنوع ؟!
ليييه ؟
انسحبوا من آمامها وهي تبكي: سوس رفضوا الحقير رافض يتكلمون معاي بأي شي ..
سلطانه وهي تطلع من المطار وتتكلم معها : قلبي أنتي الحين اطلعي ارتاحي وخبي جوالك والصبح بكلمك وبطلع عنوانك بس لاتزعلين ولاتضيقين ..
رتيل وهي تبكي وحاطه كفها على جبهتها : طيب .. بكلمك من الصبح ..
سلطانه: ريتو آفا وين قوتك حتام ماتفقنا من تنزل دمعتك لاي شي ..صح ريتو
: بس آشوفك وبنسى وبرجع مثل قبل قوية ماآهاب .. بس الحين أنا تعبانة ..
سلطانه: آفا مانعرف بأن هالمواقف تبان فيها شخصياتنا أكثر ..
مسحت دموعها وسايرت صديقتها : آوكي آوككي ..
ابتسمت وهي دامعه : حلو فديت هاللي تمسح دموعها .. يلا انتبهي لنفسك من آوصل للفندق بدق عليك ..
رتيل: آوككي ..
صكت منها وحطت الجوال بالشنطه ..
كفت دموعها وركبت سيارة الاجره مع مصعب ..
لحظات وهي تشوفهم يوقفون قبال أحد الفنادق .. نزل وشال الشنط وحاسب قبل مايحجز سألها : تبين جناح وحدك ؟
ناظرت فيه وهي مستغربه : أككيد ..
حجز جناحين وطلعوا عطاها الكرت دخلت رمت نفسها على السرير بوسط الجناح فكت الحجاب ولاجاها حيل لاجل تبدل غمضت عيونها ونامت بسرعه وهي متعبة جداً من السهر البارحة والسفر وطوله ..
جناحه ..
ابتسم وهي يشوف المفرق بينهم جدار واحد بس ..صبر نفسه وابتسم معها حق حبها وأعتز فيها أكثر ..حاله حالها من التعب والارهاق حط راسه ونام ..
.
.
.
فيلاً عساف ..
تدق عليه من تلفون الفيلاً وهي مخبيه جوالها لاجل مايأخذه منها ..بحجه عدم تواصلها من أحد دامه مسكر كل الابواب ومانع الخدم يتكلمون معها الا بشي ضروي جداً ..
دخل ..ابتسم : صاحية غريبه ..!
عيونها حمر من البكا وترجف من التعب والعصبيه : ليه مانعهم من فتح البوابات لي..
رفع حاجب : وين تبين تروحين ؟
: هالشي مهوب شغلك .. اعتقد منب صغيره لاجل تمنعني من الطلعه ..
وهو يطلع جواله ويشوفه كذا : آوه آشوف داقه علي .. مارفعته من دخلت الاجتماع..المهم رتيل تبين تطلعين بكرة نطلع سوى ..بس وحدك لا ..
: صديقتي بلندن أبي أشوفها جت من الرياض لاجلي لازم آشوفها ..
وهو يذكرها : قلت لك من قبل آنسي الصديقات وكل حياتك قبل ..
: لو تموت ماتركت صديقاتي لاجلك ياعساف ..
:راح تتركينهم .. لو مهوب بكيفك غصب عن خشمك ..
بنبره : وتبيني أحبببك ..!
سحبت نفسها عقب هالكلمة وطلعت للغرفه .. شافت البلكونه شدتها برودة الجو وعشقها للاجواء ذي ..
دخل للغرفه وشافها والجو بارد وقاتل وهي تعبانه بالحيل ,فسخ الجاكيت وهو يفتح آعلى أزارر القيمص وقف وراها وهو ماسك كتوفها وكلمتها للحين ترن بأذنه : يعني فيه آمل تحبيني ..
بعدت يدينه بيدنها الباردة جداً : وتسألني بعد .. أي قلب آملكه لاجل أحبك ..خلاص ماعاد بي قلب ولاحس وآحساس ..
بنظرات : أجل تحملي عساف واللي يجي منه مادفعت فيك كل اللي دفعته لاجل أخليك منظر قبالي ..
ماعلقت على كلامه ..
تركها ودخل لداخل الغرفه بدل وناداها : البرد قاسي آدخلي..
تساقطت دموعها وهي تشوف الثلوج تتساقط بهدوء وببالها مهيب آقسى منكم ي بنى آدم ..
كفت دموعها وهي تجلس على الصوفا ومتكتفه وحزنها وليل لندن البارد القاسي تشابه ..
بكل ضيقاتها تتذكره وهي تتمم بداخلها مشتاقتك وأبيك وميته فيك ياطارق..
ضحكت وهي تتذكر لعبهم بالثلج شده ضحكها وفز من السرير وهو يناظرها من نظرة عيونها وضح عليها تذكرته ..!
شد كفها بقوة : تذكريته صح ..!
ذكرتك لندن وأجوائها فيه ..!
وهي تحاول تفك يديها من قضبته القوية : ماااالك شغل ..
سحبها من شعرها وهو يصك باب البلكونه بقوة وهي على الجدار : الا تفكرين فيه الكلب وأنتي مثله يالخاينة قلبك مع رجل وجسدك مع رجل ثاني ..
خافت منه عمرها ماشافت يتكلم بمثل هالحرقة والعصبيه .. قطع من شعرها بيده وهو يشده بقوه : ذبحك بيدي يارتيل قلتها من قبل وأقولها الحين .. لعنبوا دراك أنتي للحين ماعرفتي مين عساف ..!
ظلمتي نفسك بهالضحكة وذكرياتك له وأنتي ببيتي ..
ابتسم وهو يشوفها تتهاوى من يده بفعل ضربه لراسها بالجدار ..رفعها للسرير : ماسويتي خير بنفسك ي الفاتنة .. دام الله جابنا بدروب بعضنا والله لاعذبك بكل لحظه تتذكرينه فيها ..
.
.
.
اليوم الثاني ..
الرياض ..
بيت أهل الجوهرة ..
رائد : جوهير قومي ريان تحت ..
جلست من سمعت آسمه : وش يبي جاي السخيف ؟
استغرب : زعلانين ؟!
وهي ترجع شعرها وتستدرك نفسها : لا ..
رائد يغمز : علينا ..
قامت لاجل تغسل وابتسمت: لا بس سافر للشرقية ورجع بسرعة أكيد آسرع..
ضحك : الله يالسرعه مخوفتك ..
ضحكت ودخلت لاجل تغسل .. جلس أخوها يلعب بالبي بي حقها إلين طلعت أخذت ملابس ودخلت بدلت وربطت شعرها ..:ابعرف الحين 8 الصبح وراه جاي ؟!
ضحك رائد : من شوقه لك ..يمكن يبي يأخذك ..
: منيب رايحه الحين .. المهم أنت ماوراك اختبار ؟
رائد وهو يوقف: الا آخر واحد عسسى خاتمها مسك ..
من قلبها: الله يوفقك حبيبي لاتتسرع بالاجابات واقرأ الاسئله بتركيز وافهم وش المطلوب قبل ماتجاوب ..
رائد : تساهيل إن شاء الله .. يلا انزلي له لايحوسنا يبي يشوفك ..
ابتسمت ونزلت مع أخوها ..اللي طلع للجامعة وكان الكل نايم لانه الصبح والباقين بمدراسهم دخلت للمجلس وشافته وحده : سلام
وقف :وعليكم السلام ..
تقدم لها : ريان رجاء لاتقرب ..
وهو يناظرها: لابقرب وبسلم هماك زوجتي ..!
وكنت مسافر ..
وهي ترص على أسنانها : مسافر لسواد وجهك وتبي آضمك على وشو.. خلاص ريان آقسم بالله بديت أكرهك واحتقر تصرفاتك ..
ضحك : والله ماسافرت برى السعودية والله .. شوفيني حلفت لك بالله .. حتى الشرقية بس مريت بحرها الصباح ولانمت فيها ورجعت ولما دقيتي علي كنت نايم بشقتنا ..
:لاتحلف بالله .. ترى آسم الله موب لعبه ..!
بنرة صدق : من حلف بالله فصدقوه ..
صدت بإلم : وليه تقول أنك مسافر برى السعودية ..ناقصصه جروح منك ..
وهو يضمها : قاهرتني والله تراك قلت آرجعها لك ..
ماقدرت تبعد عنه وتركت نفسها بأحضانه ولاتأثرت فيه وبلمته لها : ريان خلاص..
وهو محوطها بيدينه : وشو اللي خلاص ..!
مدري مين اللي فينا خلاص مفروض يستحي من هالصد ويرجع لخله ..
عيب يالجوهره اللي تسوينه فيني ..
بنظره : جد والله عيب .. والله تعرف العيب ريان ..
ويدينه بموضعها : مين منا منزه عن الخطأ ..!
: ومين مننا تعمد الخطأ وأصر عليه .. مانصحتك ياريان بس ماكنت من السامعين للنصيحة ..
: خلاص تركت كل شي لوجه الله ثم لاجلك ..
بإلم وهي تبعد يدينه : ريان باقي ب نبرة حكيك كل شي من الماضي ..
: آسف ..
: كلمة آسف ماتمحي كل شي .. ولاحتى الندم ياريان يمحي اللي سويته ..
‏ بعضّ الحمَاقات لايَمحيھا الندَمّ
لذَلك لا تَعتقِد أنّ جَمِيع الشّوائب ‎
يَستطيعّ الصّابونً إزالتھا ،
فَ أكثرهَا ‎تَعجزّ جَميع المساحيقّ
أن تزيلھا
لذَلك ..
أحبَبتٌ إخبَارك ; أنّ كلمةّ [ اسِفّ ]
لا تَعنِيٌ لي الكَثِيرٌ دَائِما

: الجوهره تنازلي لو كذا بنطول ..شوفي كم لنا ..!
الجوهره : ماعلينا .. أنت ليه تدعي على نفسك ؟!
وهو يجلس : كذا ..
وهي تتكتف : بالله كيفك ..!
خير ريان ترى نفسك مهيب ملكك لاجل تدعي عليها .. ترى أنفسنا أمانه عندنا وبيوم بترجع لخالقها ..
***
لا يجوز الدعاء على النفس بالموت ونحوه
لحديث اَبُي هُرَيْرَةَ، أن رَسُولِ اللَّهِ صلى الله عليه وسلم قَالَ ‏"‏ لاَ يَتَمَنَّى اَحَدُكُمُ الْمَوْتَ وَلاَ يَدْعُ بِهِ مِنْ قَبْلِ اَنْ يَاْتِيَهُ ، اِنَّهُ اِذَا مَاتَ اَحَدُكُمُ انْقَطَعَ عَمَلُهُ وَاِنَّهُ لاَ يَزِيدُ الْمُؤْمِنَ عُمْرُهُ اِلاَّ خَيْرًا ‏"‏‏ رواه مسلم
وفي رواية :"‏ ‏ لاَ يَتَمَنَّيَنَّ اَحَدُكُمُ الْمَوْتَ لِضُرٍّ نَزَلَ بِهِ فَاِنْ كَانَ لاَ بُدَّ مُتَمَنِّيًا فَلْيَقُلِ اللَّهُمَّ اَحْيِنِي مَا كَانَتِ الْحَيَاةُ خَيْرًا لِي وَتَوَفَّنِي اِذَا كَانَتِ الْوَفَاةُ خَيْرًا لِي ‏"‏.‏
والواجب على المسلم أن يرضى بقضاء الله وقدره وأن يصبر على ما كتبه الله عليه من الابتلاء ويحتسب الأجر من الله سبحانه ، ويتذكر قول الله سبحانه :
( وَلَنَبْلُوَنَّكُمْ بِشَيْءٍ مِنَ الْخَوْفِ وَالْجُوعِ وَنَقْصٍ مِنَ الْأَمْوَالِ وَالْأَنْفُسِ وَالثَّمَرَاتِ وَبَشِّرِ الصَّابِرِينَ * الَّذِينَ إِذَا أَصَابَتْهُمْ مُصِيبَةٌ قَالُوا إِنَّا لِلَّهِ وَإِنَّا إِلَيْهِ رَاجِعُونَ * أُولَئِكَ عَلَيْهِمْ صَلَوَاتٌ مِنْ رَبِّهِمْ وَرَحْمَةٌ وَأُولَئِكَ هُمُ الْمُهْتَدُونَ ) البقرة/ 155–157
***
وهو يناظرها : بسألك ونبي الصراحة ..
تناظره ..
: خفتي علي من دعاي .. والا واجب ديني ..؟
وهي تأشر له بالثنتين ..
وقف وابتسم : والله عارف بأنك تحبيني خلاص جوهرتي الغالية ارجعي بجد ميت عليك ..
: ريان شرأيك تروح لاني بنام ..
وهو متملل : مهوب أبرك لو تجين معاي ..
: لا ..
وهو يناظرها : أجل ندخل كبار العايله ونخلص السالفة ..
: ريان لاتدخلهم لاجل ماتطيح نفسك من عيونهم وحتى منب ناقصة كلام آهلنا بليز ريان لاتزيد هالجروح جروح ..
بعصبيه مفأجاه : أنا أدري عنك .. أقولك تعالي تقولين لا ..!
أقولك براضيك باللي تبين قلتي لا ..!
رجا وترجيتك كل شي وسويته..
تغيير وأحاول اتغير وتغيرت ..
:ريان منب آعجز ارفع صوتي رجاء خلنا محترمين أنفسنا الظاهر كبرنا ..
بتهديد : منب صابر أكثر وبأخذك قريب وقريب حيييل ..
طلع من مجلسهم وهي بنفس زهقها طلعت لغرفتها ناظرت الساعة ودقت على الجوري : آهلن ..صباحك جوهير..
ابتسمت الجوري: أحلى صبح .. غريبه صاحيه ؟
الجوهره : اببداً عادي .. بنت شرأيك نطلع نفطر ونمر لمار وكادي ..
الجوري : فكرة مهيب ببطاله ..بس خل نكلم سوس ونشوف رتيل مدري وينها ماترد..!
الجوهره : لا سلطانه مسافره لـ رتيل لندن ..
الجوري : متى ..!
الجوهره : آمس .. صارت سالفة لما أشوفك بقولها لك .. المهم بروح آخذ شاور لاجل اصحصح أكثر وبمرك نطلع مع سواقنا ..
الجوري: آوككي ..
سكرت من ودقت على كادي وصحتها : آول وين حموودي
كادي بصوت نايم : حمودي بعينك ي الدبه
ضحكت : وينننه ؟
كادي تجلس : راح من سبعه لشغله ..
الجوهره : حلو حلو يلا خلينا نطلع نفطر برى ..
كادي جلست : والله ..
الجوهره : يب .. يلا قومي ..
كادي : آوككي ..(تذكرت) جوووهره عندي موعد اليوم ؟
الجوهره : حق وشو ؟!
كادي: للبيبي ..تدرين بكلم محمد ونأجله ..
الجوهره : طيب متى هو ؟
كادي: 11
الجوهره : حلو يمدينا أججل ..لاتأجلينه
كادي : آوكككي أججل ..
سكرت من كادي ودقت على لمار صحتها نفسها الحاله ..
:قووومي خلي نطلع نفطر ..
لمار :كم الساعه ؟
الجوهره : شوي وتجي تسع .. قومي ..
لمار : طيب بقول لفهد ..
الجوهره : الله يخلي لك هالفهد يلا قولي له وبعد راح أمرك ..
لمار ابتسمت : آوككي ..
نزلت جوالها ودخلت لاجل تأخذ شاور وهي راميه همومها ورى ظهرها ..
.
.
.
بيت آهل سطام ..
غرفة الجوري ..
:علي الحرام أنك جممميلة وتسطلين المخ ..
فزت لما شافته ..
ضحك : فديت المتروعة عادي عادي زوجك مافيها شي ..
صكت آزارر القميص بسرعه من نظراته ..
ضحك : آحس معاي آدمان عليك ..قلت لازم آشوفك قبل مااطلع للشغل ..
ناظرته ب احتقار ..
رفع حاجب : آووه وتناظريني ب احتقار بس ماعليه على هالجمال ..
ملت منه وهي تبعد عنه : سطططام الله يخليك ..
ابتسم : طيب طيب طيب لعيونك للمره الالف .. آقولك آشوفك تجهزين وين إن شاء الله ؟
وهي متضايقه من وجودهم سوى : بطلع مع صديقاتي ..
: حلو واللوح اللي قبالك ماراح تستأذنين منه ؟
الجوري : حلو عرفت بأنك لوح .. كيف تبيني استأذن من جماد ..!
بقهر : وش هالوصف ..!
الجوري : انت قلت لوح وجبتها لنفسك ماشفت مثلك ب انعدام الاحساس ..
أخذت عبايتها والشطنه و زاحته عن طريقها وطلعت من الغرفه ..وهو يناظرها ويقول : معاك حق من ناظرت غيرك من الحريم منيب لوح الا أكبر لوح ..!
.
.
.
بريطانيا ..
فيلاً عساف ..
خلص صلاة الفجر وجلس على طرف السرير : على سبع الصبح بنطلع للمستشفى بشوف تعبك ذا ..
: منيب طالعه معاك لاي مكان ..
وقف وهو يتنهد : ي ليل الليل ماكفاك اللي صار البارح ..؟
بتبلد : لا .. لو تذبحني من الوريد للوريد ماعدت آحس ..
انغبن منها : لعنبوا دراك وش ذا العناد والمكابره اللي براسك ؟!!
: لاشكالك ..
:أشكالي راح يأدوبنك ..
وهي تحاول تقوم : عادي ..
خاف عليها لان لما شافها بتطيح ومسكها بسرعه ..ماتحملت قربه وهي ترفع كفها وتصفقه ..
.
.
.





عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الرابع والثلاثين
بريطانيا ..
فيلاً عساف ..
آقل من يقال عن ماتعرضت له رتيل بفعله "شي مرهب للغايه " ..!
مشى وناظر خده الطابع فيه كفها ورجع ناظرها وهي مرميه على السرير وينزف آنفها بالدم تقدم لها ومسح الدم بطرف آصبعه وهو يهمس بغيض : شوفي دمك بيدي ..المره الجاية بنحرك هنا فاهمه ..
رجع للمرايه وهو يشوف خده ويلمسه رجع وهو يجلس على السرير وينحي لها بشد شعرها :جبتك لهنا لاجل نرتاح وتتعالجين ونبعد عن البشر لعلها تصفى النفوس بس أنتي بتصرفاتك راح تخلين هالسفره جحيم لك ..أول مره أجي للندن ولااستمتع بالجلسة فيها ..
فك شعرها ودخل لاجل يأخذ شاور وهو يقسي قلبه عليها عقب ماطلع من الشاور..سكر القميص ورش العطر سحب الجاكيت وطلع ..
عنادها تركها تقوم غصب عن كل جزء جسده يتألم من ضربه وبشاعة تصرفاته..سحبت نفسها للمغاسل وغسلت إلين كف الدم .. أخذت ملابس وجلست بالبانيو لفترة وهي تفك الما البارد لاجل تفوق من إلمها ..خلصت ولبست وهي تجلس الالم نافسه وناستها بالكف اللي عطته آياه ..
نزلت وهي تسند نفسها جلست على الطاولة بالمطبخ وطلبت لها فطور آفطرت وهي تتحدا الالم لاجل تقدر تطلع مع سلطانه ..
شربت الحليب الساخن ولاول مره تخلص كوب كامل .. قامت وطلعت لغرفتها طلعت الجوال من تحت الطاولة الصغيره لاجل مايأخذه .. دقت على سلطانه :صباح الخير..
سلطانه وهي تناظر الساعة : ريتو صاحية الحين ؟
بإلم وبقلبها اللي حياتها مع عساف كيف تنام بس وكل جزء بها يشكي من ظلمه وجوره ..ّ
: كذا .. ها شلون أششوفك ؟
سلطانه وهي تقوم من السرير : طيب دقي على مشاري أكيد آنه يعرف عنوان الفيلا لانه صديقه..
رتيل بأمل :صحح يعرفه أخوي ..بكلمه وبرجع آدق عليك وآعطيك العنوان ..
سكرت منها ودقت على مشاري ..
: مششاري
وهو يفطر مع آمه وديم : هلا والله بعيون أخوها ..
دمعت من حنانه : عيونها أنت .. صباح الخير..شخبارك ؟
وهو مبتسم : أنا بخيير آفا وين الناس نساك عساف مشاري ؟
: لا شدعوه بس أنا الحين بلندن ..
ابتسم : آآه ي لندن ياحبي لها .. كيف الجو فيها ؟
رتيل بإلم : باردة بالحححيل ..تعال هنا
مشاري : وهالحلوه الحامل .. وحتى عندي دوام بالجامعة عقب آسبوع خبرك الترم الثاني بيدأ ..
رتيل : طيب غير جو هالاسبوع ..
ابتسم : لو قدرت من عيون آخوك أجيك ..المهم طميني عنك ؟
كانت بتقول زفت وتعبانه وردت كل شي وقالت: بخيير .. ميشو ماعرف عنوان فيلاً عساف هنا عطني آياها
مشاري: ليكون طالعه وضيعتي ؟
رتيل بسرعه: لالا ..بس صديقتي هنا وتبي تجي لي مهيب عارفة العنوان وعساف آوب هنا ..
مشاري: آشو وأنا أقول شلون تضيعين شوراع لندن ..
ابتسمت : حافظتها بقلبي ..
عطاها آخوها وهي تكتب العنوان ..: ششكراً ميششو يلا بكلم سوس ..
مشاري وهو مبتسم : ولو .. انتبهي لنفسك ..وسلمي على عساف ..
رتيل : آوككي .. مع السلامه..
سكرت من أخوها ودقت على سلطانه وهي مستانسة حييل .. : سوس جبببته شوفي لما تجين معاك أحد ؟
سلطانه: آييه مصعب ..
رتيل : حلو .. طيب خليه يقول بأنه مشاري أخوي طيب..
سلطانه: آوككي ..
صكت منها وهي مستانسه ..حست بإلم براسها تجاهلت الالم وقامت وأخذت حاجبها وشنطتها وهي تنتظر سلطانه ..
.
.
.
الفندق..
لبست وخلصت صكت باب الغرفه ..طلع من غرفته : صباحك نور..
ابتسمت :صباحك خير ..
:مشينا .. بس خلينا آول نفطر ..
سلطانه مهيب متعوده تفطر دائما تكتفي بكوفي نزلت وطلبت لها كوفي ..
مصعب: وحده ..!
ب ابتسامه: متعوده ..
ابتسم لابتسامتها وجلس يفطر وهو يدق على آمه ويطمنها عليه وتالي كلم عمته وسكر منهم .. وتالي كلم سعود وسولف معاه من كلمه قامت سلطانه وهي تأشر بتروح وترجع فهم المغزى من حركتها ..
مصعب : سلطانه توها قايمه من هنا ..
سعود : هي بخير ؟
مصعب : الحمدلله ..
سعود : ي الله سلم عليها وانتبه لها ..
مصعب : بعيوني .. آشوفك على خير..
سكر منه وقام لها أخذها وطلعوا من الفندق وهي تعطيه العنوان ..
مصعب : قريب من هنا ..
سلطانه: جد ..
مصعب : آيييه ..بتجلسين معاها ؟
سلطانه: راح نطلع ..
مصعب : آها ..
ساد الصمت بينهم وركبوا تاكسي وعيون كلن منهم تراقب شي عينها على شوراع لندن وتبي توصل لـ رتيل وعينه عليها بعشق فاضح ..
لحظات ووصلت ..
مصعب : هذي الفيلا ..
نزلوا ..
سلطانه: لاتتركه يمشي بنأخذها ونطلع ..
مصعب : إن شاء الله ..
لحظات وفتح الحرس مع دق جرس الفيلا الخارجي ..
سلطانه: فيلاً عساف ؟
الحارس: آييه .. مين أنتي ؟
ناظرت مصعب وهو يتكلم مع التاكسي : زوجة أخو مدام رتيل وأخوها ..
الحارس يناظرهم : شوي طيب ..
دق على عساف ومايرد ..
: طيب تفضلوا ..
دخلوا ..
دقت على رتيل وطلعت لها وهي تركض وارتمت بأحضانها بكل قوة :جيييتيي أخيراً..
بكاها بكى رتيل : بس ي بعد قلب صديقتك ..
مسحت دموعها : نطلع ..
الحارس: ممنوع ..
رتيل محتميه بصديقتها : كل تراب مهوب شغلك وبطلع ..
الحارس: لو سمحتي لاتسوين مشاكل مع طويل العمر وتفضلي لداخل مع الضيوف..
رتيل : لا ..
مصعب وهو واقف برى نادى الحارس : شفيك تتكلم مع البنات كذا ..!
الحارس: المدام ممنوعه من الخروج وهي الحين تبي تطلع ..
مصعب : لييه طيب ؟
الحارس : طويل العمر رافض خروجها ..
تقدمت ولاقدر يلمسها لان عساف محذرهم لاحد يلمس طرف آصبعه جزء من جسدها لو تسوي اللي تسويه ..
بعصبيه : بطلع ومالك شغل فيني فاهم ..
تنهد بزعل واضح ولاقدر يسوي شي ويدق على عساف ولايرد ..
مصعب : هذا رقمي أتركه يدق علي وقله هي بـ آمان ومع صديقتها ..
ركب السيارة وصك باب الفيلا ..
مصعب كان مندق ويناظر جواله ومنحرج لاول مره يصير معه هالموقف ووراه رتيل وسلطانه ..
طلبت منه سلطانه ينزلهم بأحد الاسواق المعروفة .. نزلوا وعطاها جواله الثاني : حطيه معاك احتياطاً ..
أخذته ..وحرك التاكسي من عندهم ..
رتيل يدينها تشد كفك سلطانه :اخييراً شفتك ..
سلطانه تمسك كفوفها ويجلسون بأقرب كافيه :ها طميني شخبارك؟ وليه وجهك ذابل كذا ؟
رتيل نتهدت : عايشه مع آنسان حقير حقير ..كل حياته ضرب الحيوان ..
سلطانه: كسر .. ليه طيب؟
رتيل: ماعرف آسكت وهو يمد يده ..
سكتت شوي : سوس أبي آغير جو مابي آجيب طاريه آبداً ..
سلطانه شدت على كفها : ولايهمك من عيوني ..
دق جوال رتيل بعيون دامعه: عساف ..
سحبت سلطانه الجوال : خيير موب يكفي حابسها ي التسلب ..
رجع وناظر الجوال وشاف رقم رتيل وبعصبيه : خيير مين أنتي ؟
سلطانه : انطم ولاكلمه .. لاتسوي فيها رجال وتستقوي على بنت ..
عساف بعصبيه : بنت الناس لاتخليني آحطك براسي عطيني زوجتي ..
سلطانه تستهزئي فيه : أنت مين تحطني براسك لعنبوا مرجله تعرفها..ورتيل ماتبيك ولاتبي تشوف ولاتسمع لك صوت ..
عساف بعصبيه : بنننت عطيني آياها آحسن لك ..
سلطانة : الظاهر عطى مصعب رقمه دق عليه وتفاهم معاه واترك حركه تستقوي على بنات ..
صكت الجوال ..
رتيل : فدديييتك ..
ابتسمت لها : قومي تبين نروح للفندق وترتاحين لان وجهك بجد تعبان ..
رتيل : ي ليت ..
قامت معها ووقفت تاكسي لاجل يوصلهم للفندق عقب ماعطته العنوان ..
.
.
.
الرياض ..
المجمع ..
الجوهره : شرأيكم بالبلوزة ..
الجوري: إليييمه ..خذيها ..
شافت بلوزة شتوية أعجببتها : الوانها إلييمه ..
كادي : حلوه تناسب السكيني اللي من شوي شريناه ..
لمار : تعالي في محل جيته من فترة فيه بلايز وتشيرتات رهيبه ..
أخذت لها ..
الجوري : خذي على مقاسك آوب آوسع ..
ابتسمت .. وأخذت على مقاسها حاسبت وطلعوا من المحل ..
لمار : هالمحل آعششقه كل لبسه كيوت ..
الجوهره : ماحب الشي الكيوت ذا ..
الجوري: انثبري هماك راح تغيرين اللوك ..
الجوهره: الا ..
كادي : آجل انثبري ..
ابتسموا صديقاتهم .. دخلوا للمحل .. أخذو منه كم بلوزة وطلعوا عقبها دخلوا لمحل عطور ومكياج ..
كادي : جممميل هالمححل جداً .. أنا وخالتي سحر نجيه دوم ..
أخذو منه وطلعوا وعقبه دخلوا لمحل خاص بالاحذيه والشنط والاكسسوارات ..
جلسوا وهم يطلبون لهم ..
كادي : ظهههري قضى ..!
الجوري : ياويلك لو يصير للبيبي شي نقولك من الصبح اجلسي ورافضة..
ضحكت : أذا الله كاتب له يعيش بيعيش .. منيب متشفقه عليه الا لان محمد ميت عليه ..
الجوهره : وكان قبل مايبي ..؟
كادي : لا شكله من بدري يبي البيبي بس من ردة فعلي حتى كنا راح نجهضه بس خالتي هددتنا ..
الجوري : حرام عليكم روح ..
الجوهره : مهبول وهي آهبل منه ..
ضحكوا البنات ..
لمار : جوهره راح ترجعين له ؟
بضيق: أكييد برجع له دامه مبعد عن بعض الحركات ..وحتى مابي آهلنا يشكون بوضعنا .. وبالشقه اصلاً به غرف كلن منا بحاله ..
الجوري: مهيب حل .. صدقيني جوهره الرجال له قوه موب كل مره بتقولين بنام وحدي بيسكت شوفي سطام متزوج واللي يحبها بس كل شوي ناط لي الغرفه وكل مره بعذر .. تفاهمي معه بالهدوء وارجعوا لوضعكم العادي لان واضح بأنه يحبك..
الجوهره وهي تعدل غطاها : يحبني ..!
قصدك يحب رغبات غبيه ..
الجوري بضيق حالهم نفس بعضهم : الله يعين ..
كادي كانت راح تتكلم ودق جوالها : محمد ..بنات كم الساعه ؟
لمار تناظر جوالها : 10 وبنهايتها ..
ردت : هلا محمد ..
محمد : هلا بقلبه .. آنا بسيارتي برى المجمع اطلعي لي ..
كادي : حبيبي أنت .. شوي وكنت بطلع للبيت ليه تعبت كذا ؟
ابتسم : فديت مهنا كلافه .. آنتظرك عند بوابة 2
: آوككي ..
شالت شطنتها والاغراض حقتها : بنات بروح محمد تحت ..
وقفوا صديقاتها ونزلوا معها .. أخذت له قهوة وكرسبي كريم ..
نزل من سيارته من شافها شال الاكياس منها والقهوة ..ياحبها له هالانسان ..ركبت جنبه أخذ منها الكرسبي وحطها له بينهم والشنطه حطها بالخلف ..: الله لايحرمني منك ..
ابتسم :ها كيف الفطور ؟
ابتسمت : ححلو .. وشريت كم غرض لنا بعد ..
عطته الدونات والقهوة
ابتسم :لي ؟
وهي تعطيه : اكييد فديت عمرك ..
أخذ منها وهو يحرك ويطلع من مواقف المجمع ..
: مريت البيت ؟
: آييه بدلت وجيت لك ..
وقف قبال آشاره وآخذ القهوة وهو يشرب بهدوء وهي حاطه كفها على خدها من ورى غطاها وتناظره وبقلبها الله لايحرمني منك يامحمد ..
.
.



.
بريطانيا ..
الفندق ..
مصعب : سلطانه توه كلمني الرجال وعساف رجال ونعم فيه ليه ماتبيه ..!
سلطانه : أنت تعرفه ..!!
مصعب : اكيييد آعرفه تدرين بأنه ولد عمتي ..
انصدمت بشكل ..: لحظه شلون ولد عمتك ..؟ وأنت ماقلت لي من قبل ؟وحتى ماحضرت الملكة لانك كنت مع سعود تتعشون ..!
مصعب : شلون آقولك وأنا توني آعرف بأنه زوج صديقتك ..عساف شوي وبيمر والحمدلله بأني قريبه والا مهوب ساكت ..وبعدين كان عشاي مع سعود آهم مع أي حضور ..
سلطانه شوي وتجن : مصصعب كيف ماعرفت من الفيلاً بأنه ولد عمتك ..وحتى المستشفى شلون لما تنومت بأنه حق ولد عمتك ..!
مصعب : مهيب من كثر سفري للندن ..والمستشفى يكون بعلمك عنده غير ذا كثير بالرياض واعتقد ماعندي حصر لاملاك عساف ..!
الحين شوي وبيجي وهو معصب من دق علي ..
سلطانه : تفاهم معه يتركها البنت تعبانه ححيل والحين نامت ..
دق عساف عليه : تعال آييه ..
صك منه ..ودخلت لصديقتها وهي نايمه ..
سمعت صوت عساف بالصالة حاد صوته هالانسان ..
مصعب : عساف وراك اركد الله يهديك .. البنت تعبانه وهي الحين نايمه..
عساف : آشلون تطلع من الفيلاً بدون آذن ..
همس له : يارجال خف على البنت .. لاتتركها تكرهك خلها مع سلطانه تراها ماجت من الرياض الا لاجلها ..
عساف بتقطيب حواجبه : أنت تدري؟
مصعب: شلون آعرف تو الحين آدري بأنها زوجتك .. اركد وعين من الله خير البنت بـ آمان وهي نايمة ..
عساف: تعالوا للفيلا كلكم .. هناك آريح لها وبتكون مع صديقتها لاتخاف..
مصعب : خلها براحتها .. توكم متزوجين ولابد من هالتصدام بالافكار .. مهوب من آول زعل تسوون كذا ..
سكت شوي : طيب بجلس أنا معها ..
مصعب : شوي وبرجع لك ..
عساف: تعال هنا أنت متى سويت عرس ولاعزمتنا ..
استغرب : أنا ؟
عساف: آييه ..
مصعب: لاسويت ولاهم يحزنون عرسي بعد كم آسبوع ..
عساف: طيب واللي هالحين معاك هماها زوجتك ؟
مصعب ابتسم : آييه زوجتي بس جينا هنا لاجل زوجتك ..
عساف: طيب وشلون وضعكم ؟ ورى ماجا واحد من آهلها بدالك وشهو حكي الناس وتوكم مملكين ؟!
مصعب : محد يدري من آهلنا ولا آهلها الا أخوها ..وأنت كتم على الخبر وبعدين كلن منا بحاله ..
وهو يسند نفسه : حلوه ذي زوجتك ونايمه بجناح وبجناح.. لو يعرفون جدانا القدامى بحالك كان صار فيها قبايل ..
ضحك مصعب : وش عليك أنت خلك بحالك ..
عساف : هي اللي تبيها من فوق الـ 7 سنين ؟
ابتسم له ومشى ..
طلع ودق على سلطانه وطلعت له بصالة الجناح : يبي يشوفها بس شوي ..
وهي متكفته : رتيل نايمة وماتبي تشوفه ..
مصعب : مصر يشوفها وتراها زوجته .. خليهم يمكن تنحل سالفتهم ..
سلطانة : لاتفكر ..
احتار مصعب هذي عنيده وهذاك آعند ..
طلع لـ عساف ..
مصعب : خلاص ياخي ..
عساف بعصبيه : دامها عناد غصب عنها بدخل إن جينا للحق تراها زوجتي ولاآبن آمه يمنعني عنها ..(بنره ) أخذتها غصب عن ناس كثير ورجال لهم مكانتهم تجي بنت وترفض لا مهيب حلووه ..
مصعب : لاحول ولاقوة الا بالله ..
دخل لـ سلطانه وناداها ..
رتيل : جا ..
سلطانه: ماعليك .. غريبه صحيتيي ..
رتيل : راسي يعورني آبي حبوب تخفض الالم ..
سلطانة قامت : خل آشوف شنطتي ماتخلا بالعادة ..
دورت وشافت حبوب العلاجات وكلها مهملتها ..!
غضت النظر ودورت الفيفادول طلعته وعطت رتيل وهي تنزل الكوب من كفها ..
رتيل : آتركيه يدخل ..
سلطانه: نامي وخليه يأكل تراب برى ..
رتيل خايفه على سلطانه منه تعرفه شري : لا فديتك خليه يدخل ..
وقفت واحترمت رغبتها : آوكككي ..
طلعت وعدلت حاجبها وهي تلبس نظاراتها دنق عساف ولف من سمعها تقول لمصعب يدخل ..
آنصك باب الجناح عليهم ودخل للغرفه وهو يشوفها مرفعه راسها على المخده ..: ماسبق وعذبت أحد أحبه الا أنتي ..!
: يعني لازم هالمشاكل والصوت الحاد لاجل تشوفني .. وش تبي ؟
وهو ينزل الجاكيت : بجلس معاك .. لو هالتعب موب مالي وجهك كان لي تصرف ثاني لاجل تعرفين كيف تطلعين من البيت بغير آذني ..
: تضرب قصدك ؟
آضرب وآذبح بعد .. دام المرجلة عندك كذا ..
يناظرها ويمتع عيونه بعيونها الملمعه من التعب والدمع : دام تصرفاتك كذا ماراح تعرفين وتذوقين رجولتي الحق .. ولالك من رجولتي سوى القسوة والاهانات..
: من قالك آبي تصير مثل باقي الرجال ..!
دامك آخذت وحده من آحضان غيرك تبي تصير رجال وعلى بالك عندك شي من الرجولة لاجل تظهره ..!
كان يشد كفها بقوة : تبين آذبحك هنا ..
: براحتك ..
ذبحه برودها وجلس يناظرها : آمسكي لسانك لا آقصه لك ..
بخز : العين بالعين والسن بالسن والجروح قصاص ..
بضحكه : أنا زوجك محد يقدر يكلمني فيك ..
بتعجب : الوالد ماينقص فيه بولده هذا اللي آعرفه بشرعنا ودييننا .. آما الزوج يهبئ ..
ناظرها شوي : بسكت لاجل وضعك المزري ..!
دق على مصعب : خلاص بجلس معاها .. ههههههه زين ..سلام ..
صك الجوال ونزله جنبه وهو ينسدح جنبها :لاتجادلين ولاتتكلمين لاني بنام مرهق بالحيل ..
غمضت عيونها لاجل تغفى وتأخذ الفيفادول مفعولها ويهدئ الالم ..
ارتاح بأنها ماقالت شي وبدأ يغفي ..
***
عكس سلطانه ومصعب طلعوا من الفندق لاجل تسلم على أبوها ..
مصعب : لو قالك الوالد تجلسين عنده بتجلسين ؟
سلطانه من ورى نظارتها : لا , آوب مود تعكير ..
مصعب ابتسم يعني بتجلس معاه ..
سلطانه : للحين موب متخيله بأنه ولد عمتك ..!
: لييه طيب ؟
سلطانه : هو من نجد صح ؟
ابتسم : آييه عمتي متزوجه من نجد ..
سلطانه: آها ..
آكتفت بـ آها وعيونها تناظر طرقات لندن ..
.
.
.
الرياض ..
بيت جد كادي ..
محمد : الليلة ..خلاص يعني لا آجي الحين .. يالله تساهيل تساهيل.. أشوفك المغرب ..تعال بتحرك طيران أو باصات .. خلاص المغرب بكون هناك بأذن الله ..
صك جواله وضاق صدره شلون بيقولها لها ..!
دخل وشافها تسولف مع جدتها وتوريها الملابس اللي شرتها .. ماحب ينغص عليها ويقول هالخبر ..
لفت وشافته : غريبه مابترجع للشغل ؟
يبتسم لعيونها : لا بريح هنا ..
كادي : آوككي آجل نام إلين يخلص الغدا ..
: بطلع آجيب الغدا ..
وقفت : لا روح ريح ..
وهو مبتسم : بطلع آجيب .. ومنها آجيب خالتي سحر خليها تتغدا معنا بما آن زوجها بشغله ولاهو راجع الحين ..
طلعت معه : متأكد مافيك شي ؟
محمد وهو يملس خدها: لا حبيتي شفيك بس .. بروح خالتي وعقب نجيب الغدا..كلمي خالي الوليد وسلمان ..
تناظره وهي ماسكه طرف شماغه : غريبه تبيهم يتجمعون ؟!!
وكفه بخدها ويصرف : لاجل ماتتعبين وتحضرين غدا ثاني ..
باسها وطلع ..
وبقلبها: ربي يحفظك ..
دخلت لجدانها وتالي طلعت لغرفتها لاجل ترتبب الملابس الجديدة ..
.
.
.
العصر ..
تتابعت شهقاتها وهي تناظره بصدمة ماتوقعت اببداً .. كل لحظه ويوم تكذذب الخبر..

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


البارت الخامس والثلاثين
بيت جد كادي ..
مسح دموعها واحتار معها ضمها لصدره بكت آكثر ..رفع وجهها وهو يناظرها ويتكلم معها ويهديها تبكي أكثر ..لو تكلم معها بكلمه وحده يهديها مافهمت له وبكت ..ضمت نفسها واستهدى بأنه ينادي خالته وجات ومعها جدتهم معها ..
محمد : تكفون هدوها ..
جدته بضيق :ومتى بتسافر ؟
محمد وهو يطلع الدرج مع جدته وخالته : المغرب بنحرك من الرياض ..
جدته : ي ضنا جدته الله يحفظك ويردك سالم ..
وقف عند باب الغرفه وهو مخنوق ماقدر يدخل لداخل وساكت ..
جدتها جلست وهي تهديها: يبجي بعون الله والمشكلة قربت تتنهي لاتبكين كذا ياكادي بيجي إن شاء الله ..
جاتها الصدر الحنون لها بكل لحظاتها آمها وجدتها وصديقتها وكل شي بحياتها بكت أكثر وهي تحط راسها بحجر جدتها : لايسسافر هناك قتل وكل شي .. ماببببي..
خالتهم دمعت عيونها محمد موب بس ولد أختها هو قريب منها بدرجة خياليه يسولف لها يشكي لها وتشكي له كفت دموعها دخل الوليد وجلس على السرير وهو يمسك كادي : حبيبة خالها بيرجع بعون الله وكل فترة بنقط لـ أبها وبنشوفه ..
خالتها : خلاص حبيبتي شوفي الوليد قالك بيوديك هناك وبيجي محمد وبيشوفك ..
احتواها خالها وهي تبكي : لا خاااالي آخاف مايرجع .. أنت تشوف هناك فيه شهداء..
الوليد يمسح على شعرها : آفا خلي عندك ثقه بالله عز وجل .. بأذن الله يرجع لك سالم غانم ..
وجه كان متغير بالحيل وضايق ..
الوليد : طيب وعد لو جات فترة آوديك بالويكند آبها وعاد محمد يجينا ..
قومها خالها وغسل وجهها بيده وهو يمازحها : مالت عليك سافرت دورة برى ولابكت علي كذا ..
حاول فيها تضحك ولاطاعت قلبها مأكلها عليه ..
لعب خالها بشعرها : محمد شف دلوعتك سكتها خلنا ننزل تنقهوى ..
جدته : الله يهديك ياكادي ..
أخذ الوليد امه وسحر وطلعوا ..
تقدم وصك الباب وهو يضمها : ي بعد محمد وعيونه وقلبه ..
حاول يهديها بس ماله لوى ابداً .. بكاها اللي تبكيه بكى شخص مودع للحياة وهالشي ضيق محمد أكثر ..
.
.
.
بيت أبو سطام ..
جلس جنبها وتضايقت :سطام خيير ..
وهو يحط راسه على كتفها ويده على خصرها : خيير ها ..بسوي أكثر خليك كذا بس..
الجوري حاولت تنفض نفسها منه : سطام لاتجي آمك آو أحد .. خلاص ياخي ..
ضحك وهو يرفع راسه : حححلوه ياخي تعربجتي ..
ماعلقت وتكتفت بزهق منه ..قامت من شافت عمتها معاها القهوة وأخذتها منها وهي تجلس جنبها ..
انقهر : ماقمتي لاجل لامي ماتبين تجلسين جنبي ..!
الجوري تسفهه وتعطي عمتها فنجان قهوة ..وقامت لاجل تعطيه من أخذ الفنجان مسك كفها ..: يالله هيي بلا حركات..
عمتها ضحكت: اجلسي يابنتي جنبه هالولد جنني ..
جلست على دخول أبو سطام ..هدوء عم عليهم الاثنين حست بيده على خصرها وهي تهمس له : اللي تبيه بسويه بس لاتحرجني قبال آهلك ..
بنذالة وهو يمسك خصرها : وعد
فكرت للحظات مجنون بيطلب أي شي تعرفه وخابرته وهي تطلع نفسها من الموقف وتأخذ القهوة وتسكب لعمتها ..ضحكت آم سطام من قلبها ..
أبو سطام ضحك : وراك ؟
لاول مره تشوف عمتها تضحك كذا وفهمت بأنها عرفت بأنها منحرجة من سطام وحركاته ..
سطام مقهور: عطيني ححلا ..
لفت عليه وهي تناظر عمتها اللي ضحكت ثاني وعطت ولدها ..
سطام يأخذ من آمه: كان ارتحتي يمه ..هي واقفه وتجيب..
جلست الجوري بعيده على الكنبه الثانية ..
أبوه: سطام وينك تأخرت اليوم عن الدوام وبعدين معاك ؟
سطام :راحت علي نومه..
أبوه : الله يهديك ويصلحك كبرت وكبر معك همك .. من بين أخوانك ماعقلت متى بتعقل ..الحين مفروض أنك أبو ولازلت بحركات المراهقين ..
كانت كلمة أبو سطام عفوية جداً مايقصد فيها الجوري لكن الجرح غاير كل ماجابوا طاري الاطفال وكلما تذكرت عقمها ..
زادت كلمته على الجرح ملح وآلتهب أكثر ..!
.
.
.
بريطانيا ..
جناجهم ..
بعناد : مابي أكل معاك ..
:تبين صديقتك كلي ..
: مابي ..
وقف من الطاولة بزعل : ترفعين الضغط ..
ابتسمت وهي بداخلها آنتصار على رفعة ضغطه ..
رجع لها : وبعدين يعني ..!
رتيل : روح عني لاجل مايصير شي ..
زفر انفاسه : رتيل ونهايتها معاك ..؟
: مابيك ..
بضيق أكبر: عارف ياقليلة الاصل والتربية قلبك معاه ..
بلمح بصر كبت العصير بوجهه : أنت مو متربي أنت فاهم
(قالتها وهي تصرخ وترص على أسنانها وتبكي بنحيب وإلم)
ناظرها وهو يمسح وجهه من العصير وللمرة الاولى مايعصب ماينفعل لانه شاف آنهيار للبنت غريب رتيل للمرة الاولى تبكي بحضرته للمره الاولى تتابع شهقاتها للمره الاولى تسمح لدموعها بالنزول آمامه ..لكن مو للمرة الاولى تتشنج بحضوره ..
صرخ بخخخوف : رتتتتيل ..
صارت تحاول بكل شي تأخذ آنفاس توقف عن شد شعرها وهي تحرك كل اطرافها لاجل تتفس ..
رفعها وهو يبكي قبالها خانته دموعه لانه يحبها ويعشقها ويموت بتراب تطئ رجولها عليه ..مسح على وجهها بالماء وركض وهو يأخذ ما بارد حطه على وجهها بخفه .. إلين صارت تأخذ آنفاسها بتنفس طبيعي ..
دنق لاجل ماتشوف دموعه عقب ماشافها رجعت لحالتها الطبيعيه لاجل ماتشوف دموعه وهي تخونه خوف عليها حب لها عشق فيها ..
قام من السرير بسرعة ودخل لدورة المياه ..فك الما عليه بملابسه وهو يبكي حاله وحبه لها وهي تعشق غيره .. موب أي عشق عشق آتضح بأنه ماقدر للحين يشتريه بكل ماعطى ..!
بكى بحرقة أكثر وهو يبكي والما تسلل لفمه وعيونه المفتوحه ..
جلس وهو يبكي حاله أكثر وأكثر لاجل ماتشوف حبها يذله مثل كل مره ..
حالها كان اسؤ منه وهي تبكي حالها وعنادها اللي كل ماله يضيعيها أكثر ..!
من سنة ثالث لما شافها وهي تعانده بكل شي إلين وصل لمتبغاه بس ليته أخذها والقلب خالي ..!
.
.
.بيت أبو سلطانة ..
أبوها : الله يهديك ليه تصرين على السفر وبهالوقت مفروض تنتظرين إلين يتم الزواج
وهي توقف : جيت لاجل آسلم عليك وعلى أخواني ..
فهم المغزى من حكيها ..
أبوها : طيب اجلسي تعشي إلين يجون أخوانك من المدراس ..
سلطانة وهي تأخذ حجابها : وقت ثاني لاني بطول بلندن ..
زوجة أبوها : طيب اجلسي لاجل تشوفينهم مهوب صديقتك اللي جيتي مشوار لاجلها
بنظره : ليتك ماتتكلمين معاي .. وصديقتي لا أحد يجيب لها طاري .. والشرهه مهيب عليكم ولاعلى اللي قالك لكم عن هالجيه وسببها .. الشرهه كلها علي أنا..
أبوها: طيب ليه معصبه ..؟
ضحكت وهي تلف حجابها : عن آذنك ي أبوي ..
أبوها : شلون الحين تدبرين آمورك بلندن ..يابنت اعقلي ..
سلطانة: دبرتها من وأنا صغيره كيف بالحين ..!
طلعت من الفيلا الكبيرة لمصعب اللي ينتظرها من فترة برى ..لانه رفض يجي ويدخل معاها لاجل محد يحس ..
بإلم تغاضت عن برود أبوها تعرفه يطاوع زوجته بكل شي ولاقدر يقولها تجلس ويلزم عليها لانه يحسب حاسب زوجته والدليل تركه لها وهي صغيره لاجل زوجته..
نزل مصعب وناظرت وهي مستغربة ..
ابتسم : من سيارات ولد عمتي .. تعالي ..
ركبت جنبه ..
: ها كيف الوالد ؟
: الحمدلله ..
مصعب : سوس شفيك ؟
: ولاشي ..
مصعب : شلون ولاشي والصوت نبرة فيها شي ..!
ناظرته : قلت مافيني شي .. أبي اروح للفندق ..
ماعلق على جفاها بالاسلوب وجاوبها : إن شاء الله ..
تبي تبكي تبي تصرخ تبي تقول بأنه بحاجه أبوها وتحس أن وراها عزوه وسند وذخر وأنها مشتاقة لمه منه تحسسها لو للحظه بأنها مهيب يتيمه وأبوها وأمها فوق الارض من الاحياء ..
ملت من شعور اليتم بحياتهم .. ملت من القسوة اللي تعلمتها من جفا من حولها..قست طبعها وطبيعتها من مر ماتعرضت له ..
وقف قبال الفندق ونزلت وهي تناظره : احجز لي جناح ..
: ليه ؟
: بجلس معاك بجناح واحد مثلاً ..!
: طيب زوجك ..
بنظره طولت ولاحملت أي معنى له .. : آوككي شكراً ..
حجزت لها وعينه تناظرها وشوه البنت بس ..!
أي ظروف شكلت منها هالشخصية القوية .. الغربيه .. المتمردة على عاداتنا وتقاليدنا..!
ماتهاب ولاتخاف الا خالقها ولاتسوي الا اللي يرضي الله سبحانه ثم يرضيها ..
أخذت الكرت وطلعت .. أخذ كرت جناحه وطلع وراها ..
فكت حجابها وهي تناظره : هلا ..
: زعلتي من شوي ترى مهوب قصدي بس أننا زوجين ..
: زوجين وللحين بحدود صح والا ..مصعب لاتفكر باني سمحت لك بالسفر معاي معناها خوف أو شي من هالقبيل .. لا بس أنت حجزت وسكتت ..
سحبت كفها من يدينه : لاتفكر تلمسني لو للحظه ورجاء تفضل ودي ارتاح إلين تصحى رتيل ..
حزت بخاطره كرامته مع هالبنت .. وهو يسحب نفسه من الجناح بسرعة لاجل مايزعلها ويزعل هو ..
حطت نفسها على السرير وجوالها يدق رفعت نفسها بثقل من التعب شافتها رتيل : هلا ريتو ..
رتيل بصوت تعبان : ويننك ؟
سلطانه: توم أجره جناح وشكلي بنام ..
رتيل: بجي انام عندك ..
سلطانه : وعساف ؟
رتيل : مدري عنه شكله يأخذ شاور ..عطيني رقم الجناح ..
سلطانه وهي توقف : مدري أنا بجيك ..
قامت من جناحها وطلعت شافتها برى أخذتها ودخلوا للجناح وهي تنزل شنطة اليد وجوال رتيل ..
رموا آنفسهم بعنف على السرير ..
رتيل: ودي انام ..
ابتسمت : تدرين آحس صرت آشوف الشخص آثنين بججد ميته نوم ..
حطوا روسهم وناموا بمجرد تغميض عيونهم وهم يحاولون يتناسون كل همومهم ..!
.
.
.
الرياض ..
بيت جد كادي ..
غرفتهم ..
شهقت وهي تتعلق برقبته ..بكى لبكاها وحزنه لفراقها أكبر من أي شي ممكن يصير..!
:حبيتي بروح خويي تحت ينتظرني ..
باس راسها وكفها وكل وجهها : انتبهي لك ..
طلع من الغرفه وهو ينزل بسرعة من الدرج ويبكي ..
ضم جدته وخالته وعيالها وجده ..
جدته تناظره وهو يسلم على سلمان وتمسح دموعها بطرف شيلتها : استودعتك الله أنت وجنودنا والله ينصركم على عدو الدين والوطن ..
شاف سلمان حط كتفه : آنتبه لكادي هي آمانتك خلك قريب منها وطلعها دوم ..
كلمات قالها محمد لـ سلمان حركت نخوه بداخله وشعور غريب ماحسه من قبل ..!
الوليد حب هالحركة والتوصية كثير لعل سلمان يتغير ويحس بكبر الخطأ ..
ودع محمد : انتبه لنفسك والله يحفظك ياخالك وكادي لاتخاف عليها..
طلع ولاهوب قادر يحكي يحبها وهالكلمة ماتجيب ولاتعبر بشي من اللي بقلبه لها..
ظلم الحب لو قال بأنه يحبها وبس .. هي عشق مهاد وطفولة ومراهقه وشباب ..
ركب سيارة خويه ..
عبدالله ابتسم : بترجع بحول الله ..
لف يناظر الطريق وساكت ويبي عيونه ماتذرف الدمع لانه بجد من فراقها ضايق مخنوق متألم كثرها وأكثر ..
.
.
.
بيت أهل لمار ..
فهد : هلا بطويل العمر زين شرفت للبيت ..
عزام وهو يسلم على فهد : كنت ببيت خالتي مع العيال ..
فهد : وليه ماترد على جوالك وتترك خالتي ترد .. وبعدين معاك متى بتكبر ..!
الوالدة آمس مانامت من قلقها عليك وأنت ولاهمك .. عزام كبرت اركد شوي..
عزام : طيب ردت خالتي ..
فهد بعصبيه خفيفه : ليه مارديت أنت ..؟
سكت لانه عرف أنه راح يهاوشه على سالفة مع مساعد ..
فهد : شاللي سويته مع مساعد ؟!
بالله ماتستحي على وجهك تدخل كذا وتطرد الرجال بعد ..!
بيتك طال عمرك لاجل تطرده .. تراه بيت الشايب لو هو تحت الثرى الله يرحمه ..
والله ياعزام وشفني حلفت بالله لو تتكرر سوالفك البايخه مع أي مساعد او غيره مايصير خير ..
عزام قمط من عصبيه أخوه ..
فهد : ادخل لامي وحب راسها ويدينها واعتذر منها اشغلت بالها ..
دخل عبدالعزيز وهو مبتسم ولاحس بالوضع من وناسته : فهد وافقوا ..
مافهم فهد للحظه ..
عبدالعزيز : فجر وافقت على الزواج ..
ابتسم وتحولت عصبية على عزام لروقان وهو يضم عبدالعزيز ويبارك له ..
عبدالعزيز بفرحة: الله يبارك فيك ..
عزام ابتسم ونسى تهزئي فهد وهو يسلم عليه : مبببروك منك المال ومنها العيال..
ضحك عبدالعزيز : تونا تونا ..
فهد : بشر الوالدة ..
مبتسم : بشرتها وهي الاولى ..
ابتسم فهد : زين ماعملت .. ماقالوا لك متى نجيهم ؟
عبدالعزيز: لا لكن قريب بنروح لهم وقلت لمساعد بأنها تسوي التحاليل وأنا كذلك ومنها نجهز وعقب لو الله كتب لنا نملك ..
فهد : زين زين .. الله يوفقك ياخوك ..
عبدالعزيز: عقبالك ي العضيد ..
نزلت لمار وأسيل ..
فهد بخوف على أخته : لمار يابوي لاتنزلين من الدرج بهالسرعة انتبهي لنفسك وللي ببطنك ..
امهم وهي تجلس : الله يبلغني يافهد وأشوفك تكلم وتخاف على زوجتك كذا .. متى ببتزوج شكلي بموت ولاشفت لك زوجة وضنا ..
فهد وهو يتقدم لامه ويجلس على رجوله ويبوس يدينها : تعرفيني يالغالية ماسبق ورفضت لك طلب لكن الحريم مالي فيهم ابداً .. والحين خلينا نفرح بـ عزوز وعقبها يصير خير بالغالية ..
امه: متى كل مره يافهد تقولي يصيرخير ولاشفت شي ..
عزام حب يدخل بالجو ولاتحس آمه وتهزأه كفاية اللي اكله من فهد .. باس راس آمه: آسف يمه..
باسته آمه : آآه ياعزام منك ..الله يصلحك ويهديك ويعقلك ..
ضحك فهد :آمييين يمه ..
.
.
.
الشرقية ..
طارق يضحك : هيي أنت وهو تونا جايين من الشغل منب حيل تنكس اركدوا بالله ..
هاني يتنكس : ي مل قلبببن آآآ
دفه نادر وتنكس مكانه وهو يغني : عندنا اجااازه وبنننخمد وننام ..
ضحك طارق : تكفى لا تنشز كفاية الشغل والكرف ..
هاني رمى نفسه على الكنبه : منب مصدق بأن عندنا اجازه للحين .. كرف كرف كرف ..
طارق:هههههههههههههههههههه متعذبين
نادر : وش متعذبين ياخي قسم بالله بششر من أربعه الفجر نصحى ونرجع للغدا بريك آقل من ساعه ولانطلع الا المغرب .. طيب عارفين الراتب زين لكن بشر .. الله يبيح الدراسة ويحللها ..
طارق بحنين : مشتاق للدراسة تدرون شكلي بكمل دراسات عليا ..
هاني جلس: منت بصاحي ..
طارق : أحب الدراسة وبعدين آنفع لي واعرف نفسي بمجال التدريس أفضل بكثير على الاقل لعله يطلع كم واحد يستفيد مني بالعلم اللي أخذه ..
هاني: طيب وبين بتدرس ؟
طارق : لندن أو كنداً ..
نادر: يعني ميب هنا ؟
طارق: لا التعليم عندنا متواضع جداً ..ممكن آدرس هنا لكن أدرس بالمملكة لا وحتى التخصص مهوب هنا بذيك الدرجة ..
وقف : شباب نناقش بعدين بروح آنوم .. لاتصحوني دامني صليت العشا خلاص بنام..
هاني : الا من ينتظرك بالغرفة ..
ضحك طارق : مهوب شغلك ..
نادر مسوي خايف : طيب يصير آنام عندك صاير آحلم آحلام تخرع يااي(قلد صوت بنيه) وأنت حنون لمني بدال الصور ..
ضحكوا طارق وهاني ..
طارق: ههههههههههههههههههههههه لايكثر بالله .. صرت آشك فيكم مركبين كاميرات أنتم بغرفتي ..
هاني : لاطال عمرك بس الصور ذبحتها بـ أحضانك ..
ضحك نادر: آيييه بجد .. تدري تزوج يارجال تزوج خذ لك وحده خالعه(مصطلح يدل على جمال الشي ) وبتنسى ..
وهو يمشي : مافيه أجممل منها ..
هاني شافه وهو يصك باب غرفته عليه : ماينلام أنت مصدق بيلاقي أجممل منها مافيه البنت خالعه ..
نادر: فيه بجمالها لكن طريقة فراقهم موجعه تركتهم يحبون بعض أكثر ..
هاني : الله يصبرهم آآخ يانادر ولاودي يدري طارق تدري من أخذها عساف صديق أخوها مشاري واللي يقهرك أكثر مامدى خلصت العده الا وأخذها ..
فتح طارق الباب يبي يسألهم واستوقفه طاري اللي خذته ..!


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .




البارت السابع والثلاثين

بيت جدان كادي ..
صرخت من إلمها : آآآآآآآآآآآآآآآآه يممممه ظهري
بكت وهي تتألم بالحيل وتنادي جدتها :جججدتتتتتي ..ججججدتتتتتتتي
دخل الوليد بسرعه لغرفتها : ككككادي ..
شوي وجاوا جدانها رفعها خالها وهي تبكي وتتألم : خاااالي إلم ..
جدتها بسرعه تدور عبايتها : ياويلي على بنتي كيف طحتي ..
عطتها وسندها خالها ونزلت مع خالها وجدتها ..
جدها : اصصبرو بجي معكم ..
الوليد : ماله داعي يبه ..
أبوه بحمقه : الا كادي.. اصصبر ..
أخذ معكازه وطلع معهم ..
طول وقتها كانت تدعي ربي يحفظ البيبي مايهمها هالوقت أي أحد يدري همها يبقى البيبي مهيب حمل تفقد ضناها ومحمد ..
جدتها كانت تسمي عليها وتقرأ عليها لاجل يخف الوجع ..
شوي ووقف خالها قبال المستشفى سندها ونزلوا ..دخلوا للطورائ ..
دخلت معاها جدتها لداخل وراح الوليد للاستقبال وأبوه جالس ينتظر
الوليد بعصبيه : خيير البنت تعبانه وأنا خالها وهذي بطاقتي والمسؤول عنها ..
الموظف : شاللي يثبت أنك خالها ..
ناظره بنظره : آقول بتأخذ الاوراق وتتعالج البنت وعقبها أجيب لك كرت العائلة والا يصير بالعلوم العلوم..
الموظف : ممنوع ..
الوليد بعصبيه : ماتفهم أنت .. او توك متوظف هنا ..!
أقولك بنت أختي وزوجها مسافر وطاحت علينا وجبتها هنا ..
أخذ الموظف البطاقة من الوليد : خلاص ياخوي هد أعصابك ..
الوليد : أنا أدري عنك أقولك البنت تعبانه وحتى أنا جايبها مستشفى خاص يعني أهم شي عندكم الفلوس وبتجيك عقب ماتخلص واتطمن عليها ..
وقع على الاوراق وراح جلس جنب أبوه ..
الدكتورة : راح أحولك لدكتورة نساء لان واضح بأن معاك نزيف خفيف ..
بكت أكثر : ماااابي ..
جدتها : نزيف وشو ؟
الدكتورة : الحين راح نتأكد ياخاله ..
تم نقل كادي وجدتها معاها ..عملوا لها تحاليل طارئه ..
كادي وكفها على بطنها :ججدتي ادعي لي ..
قالت هالكلمه وسكتت وراسها بحجر جدتها وجدتها تدعي لها وتقرأ عليها ..
دق الوليد على امه وردت : الحين خذو تحليل لاجل يتأكدون ..
الوليد : من وشو ؟
امه: مادري ياولدي كل ماقلت ليه قالوا بنتأكد ..
الوليد : طيب يمه طميني ..
امه: إن شاء الله ..
سكرت ودخلوا لاجل يأخذونها وتسوي إشاعه وجدتها تمشي معها لاجل تتطمن عليها..
.
.
.
بيت آبو سطام ..
دخلت ومعاها أكياس كثيره .. جلست وهي توري عمتها الملابس اللي شرتها لاجل المدرسة ..
سهى دخلت وراها وهي توري آمها بعد البلايز والقمصان للجامعه ..
أم سطام : الله يصلحكم ياحبكم للملابس ..
سهى : يممه لو تشوفين أشياء جديدة توها نازله ..
الجوري: بججد عمتي أشياء مرآ حلوه ..
أم سطام : حتى يابناتي الله يصلحكم الاسراف ماحبه الله .. وبعدين مهوب شرط كل يوم بلوزه تختلف عن الثانية ..
سهى : أكيد يمه مهوب كل يوم بلوزه تختلف بس لابد الاناقه ..
أم سطام : الله يهديكم ..
شالوا الاكياس وطلعوا كلن لغرفتها ..
دخلت وهي تنزل الاكياس فزت شي وراها ..
ضحك وهو يضمها :خفتي ؟
فكت نفسها : وش تبي ؟
: خلاص جوري سامحيني ..
عقب نظره : جد ..
أي قلب آملكه لاجل اسامحك ..!
وش هالطيبه فيني لاجل آسامحك بدون مقابل ..!
بسرعه: اللي تبينه بعطيك بس آطلبي ..
الجوري : تطلقني واسامحك ..
: عشم ابليس بالجنه ..
: سطام
خق : ي بعد قلبه
بحده : اطلع برى هالغرفه ..
زعل : الحين آقولك ي بعد قلبي تقومين تقولين اطلع برى ..!
الجوري وهي تشيل أغراضها : لان معروف غرضك من ورى هالحكي .. وبعدين ليه ماتروح شغلك ؟
: اولاً أنتي زوجتي ياحلوه ثانياً توني جاي من عند العيال بالشقه نمت عندهم ..
: كان جلست عندهم وفكيتني ..
وهو يجلس على الطاولة الصغيره ويناظرها وهي ترتب ملابسها : طيب ليه تكرهيني ؟
تتكلم وكأنها تكلم طفل لاجل يزعل ويروح عنها : لانك اصغر بكثير من إن تكون زوجي ..
: ليييه ؟ طيب ليه وافقتي عليه اجل ؟!
بحسره : من قالك وافقت أنا انجبرت على الزواج منك ..
بلمح بصر جلس على الارض قبالها : وشو ؟!!
ناظرته للحظه : آيييه انجبرت توك تدري يعني .. الله يسامح أبوي بس ليته دام هيبي الفكه زوجني لشايب ولا أنت ..
بنظره : لاتقولين هالحكي قبالي فاهمه والا لا ..
دخلت سهى : آآوه سوري على بالي موب موجود سطام ..
الجوري : لا قلبي ادخلي ..
قامت من مكانها وهو تكئ على الدولاب : سهى وين امجاد ؟
ناظرته أخته والجوري ماعطته أي اهتمام ..
سهى : كل مادق عليها ماترد ..
وقف بسرعة : ليكون تعبانة ..
سهى : مدري .. اصلاً متغيره من تزوجتم خلها تراجع نفسها ..
طلع من غرفة الجوري وهي تناظره : بالله أخوك ذا متأكدين عمره 24
ضحكت سهى : الكل يشك وعلى قولة أبوي الكبر كبر العقول مهوب العمر..
الجوري : والله بجد هالشي ..
.
.
.
شقتهم ..
كانت توها تفطر خزته من دخل ورجعت تكمل فطورها الخفيف ..حك شعره وجلس قبالها :سلام ..
ماردت ..
قام جلس جنبها من زعلها قامت من مكانها وتركت الفطور ودخلت لغرفة النوم وهي تصك الباب ..فتح الباب وصكه وراه : آووف زعلانه ..
ماردت عليه ..
ضمها من خصرها : فقديتني على هالزعل ..
بسرعة : لاتتدعي على نفسك ..
وراسه على كتفها وقلب السالفة عليها : تخافين ومارديتي السلام ولاتطمنتي علي البارح ..!
وهي تناظره وترفعه من كتوفها : كنت مع الزفت الجوري ..
: لا ماكنت عندها كنت مع ربعي ونمت عندهم ..
:قول والله ..
: والله ..
امجاد : ليه ماجيت هنا طيب ؟
سطام : أنتي زعلانه وماحب اجلس وعلاقتنا متوترة ..
دمعت : ترى حركتك وأنت تجي من عندها مانسيتها ولاراح آنساها ..
مسح دمعتها وهو يبوسها : غلطه كانت .. وانتي عارفة باني احبك ..
بقهر : كل مره تقول أحبك وأحبك وتروح عندها ..!
تورط ..
امجاد : ليه تروح عندها دام ماتحبها ..؟
سطام : لازم اعدل ..
بعصبيه وغيره : قصدك قلبك مأكلك على جمالها .. مهوب عدل ..
مسك خدها وهو يحاول يمتص غضبها وغيرتها : مجودتي
فزت منه ومن حركاته: سسطام ..
ضحك : بنت بنت ترى بشقتنا ولا أحد معنا ..
ضحكت وصدت ..
ضحك وتالي قال وبجديه :امجاد ترى أحبك لاتحاولين تمسكين الامور الصغيرة وتغاضي عن إشياء كثيرة لاجل مايكثر زعلنا وبعدنا عن بعضنا ..
: المهم بأنك تحبني ..
سطام : قلت من قبل لو ماحبك ماسويت كل شي ودمرت إشياء كثيرة لاجل أخذك..
باسته ..
ضحك وآنفه على آنفها : ناويه تدوخيني أنتي ..
.
.
.
المستشفى ..
دخلوها للتنويم ..
الدكتورة : ياخالتي لازم نعطيها مثبتات للحمل ..
صدمة أخذتها جدتها : حامل ..!
الدكتورة : آيييه والحمل توه ببدايته ..
جدتها للحظات وحست بفرحة : عسى مامعها نزيف ؟
الدكتورة : خفيف بالحيل بس لان توها بالبداية يبي لها عناية مكثفه ..
جدتها لمست شعرها بحنان وهي نايمه : الله يخليه لها ويرد محمد بالسلامة..
دخل الوليد وأبوه على طلوع الدكتورة ..بشرتهم جدتها ..
ابتسم الوليد : بدري ..!
امه وهي مبتسمه : بدري لكن إن شاء الله هالضنا وحملها يتركها تلهى شوي فيه إلين يرجع محمد ..
جدها دنق وهو يبوس راسها : دلوعة شايبها الله يقومها بالسلامة ..
الوليد : توها يمه بالحمل ؟
امه: توها ..
ابتسم خالها : ياحليلها بتصير ام ..
جدها ابتسم وهو يمسح على شعرها وفرحته بهالخبر غير شكل ..
.
.
.
العصر
المشغل ..
لمار : صدقيني راح تطلع حلوه ..
الجوري : شوفي شعرك ماشاء الله سايح(ناعم) وطويل وراح تناسبك بالحيل الغره
الجوهره تناظر شكلها : ودي ..
الجوري : بتطلع إلييمه ..
الجوهره تناظر الكوفيره وابتسمت : تتوقعين تطلع حلوه ؟
ابتسمت : بتطلع ححلوه وراح تطلع الوجه بيبي فيس أكثر ..
الجوهره : طيب آقصه من تحت شوي ؟
الجوري : آيييه ..
الكوفيره : حرام آقصره بالحيل ..
الجوهره : آييه تبين آمي تذبحني
ضحكت الكوفيرة :معها حق ..
الجوهره : خلاص آجل قصي منه شوي ..
بدأت بالقص جلست لمار والجوري ..
لمار : راح تطلع حلوه عليها
الجوري : أكييد ..
دق جوال لمار وكان أخوها فهد ..
: هلا فهد ..
فهد : هلا عيون أخوها .. لمور راح تبطين ؟
لمار تناظر الساعة : لا شوي ..
فهد : حلو .. لان بنروح لبيت عمي لاجل خطبه عبدالعزيز ..
لمار : خلاص بجي على المغرب ..
فهد : خلاص بحفظ الله ..
سكر أخوها منها وهي قامت لـ أسيل ومعها الجوري ..
أسيل : شرأيكم بالقصة ؟
الجوري : تجنننننن
لمار : حححلوه حيل ..
أسيل : بسوي لها سراميك
لمار : لا تكفين خلي دجه الثانوي وستايل الكوريين بنروح الليلة لبيت عمي لاجل خطبه عزوز ..
أسيل : مالي شغل بسوي سراميك لاجل آشوف يضبط أو لا
لمار : أسيل بلا هبال سوي استشوار عادي بس غير كذا لا ..
الجوري : ههههههههههههه خلاص اسمعي الحكي ..
أسيل : طيب طيب ..
سوت آستشوار .. والجوهره تضحك عليها : ماتركوها تسمرك شعرها..
أسيل :ههههههههه بسسويه وآشوف خشتي ..
لمار وهي تنزل جوالها : كدو ماترد ..
الجوري : آييه آدق عليها حتى على جدتها ماترد بعد ..
لمار : عندك رقم خالتها سحر ؟
الجوري : آيييه عندي .. آدق عليها بس آحس فشله ..
لمار : مم ماعرف .. تدرين لما تخلص جوهره تدق لان دوم تكلمها وعادي..
الجوري: آوككي ..
جلسوا يسولفون وهم يناظرون الجوهرة وأسيل اللي تقص والثانية تستشور ..
خلصت الجوهرة القص وهي تناظر شكلها وتضحك : يؤ طلعت كأني بزر
أسيل رفعت راسها : ي لبيييييييييييييييييييييه تهبلييييين
الجوهرة : صدق
أسيل بصدق : والله تجنننننييين ..
الجوري قامت : ماششاء الله تبارك الله ..
لمار : كيييوتا كييييوتا ..
الجوهرة لفت خصله من شعرها بأصبعها وهي تتدلع بـ هستره ..
ضحكوا البنات ..
الكوفيرة : غييرتك القصصة تماماً ..
ابتسمت لها : بفضل الله ثم بفضلك ..
الكوفيرة : طيب شرأيك نشقر حواجبك ..
لمار : لا حواجبها خفيفه ومهيب عريضه ابداً يبي لها رسم ..
الكوفيرة : بس التشقير يكون أحلى ..
الجوري : مم التشقير حرام ..
الكوفيرة : لا الحف حرام بس التشقير عادي ..
الجوري بهدوء : ممم هيئة كبار العلماء وأكثر من سؤال وسمعت الشيخ عبدالعزيز آل الشيخ والشيخ عبدالله المطلق ..
لمار : صح حرام وبعد قريت للشيخ عبدالله الجبرين الله يرحمه ..

***


ما حكم تشقير الحواجب .. وكذلك نتف ما بينهما ؟
لا شكَّ أن النمص والنتف حرام ؛ لأن النبي صلى الله عليه وسلم لَعَنَ (( النامصة والمتنمصة )) فالنمص قص شعر الحواجب أو الوجه فهذا محرم ، أما تشقير الحواجب وتحديدها فهو تغيير لخلق الله .. والمطلوب أن تدع الحواجب وما بينهما ولا تحاول أن تقتدي بالكافرات ومن حولها
سماحة الشيخ عبد العزيز آل الشيخ – حفظه الله –
(نور على الدرب )


هل يجوز تشقير - صبغ – الحاجبين ؟
الحمد لله
اختلف العلماء المعاصرون في حكم تشقير الحواجب هذا ، فمنعته طائفة كما جاء في جواب اللجنة الدائمة للإفتاء عن السؤال التالي :
انتشر في الآونة الأخيرة بين أوساط النساء ظاهرة تشقير الحاجبين بحيث يكون هذا التشقير من فوق الحاجب ومِن تحته بشكل يُشابه بصورة مطابقة للنمص ، من ترقيق الحاجبين ، ولا يخفى أن هذه الظاهرة جاءت تقليداً للغرب ، وأيضاً خطورة هذه المادة المُشقّرة للشعر من الناحية الطبية ، والضرر الحاصل له ، فما حُـكم الشرع في مثل هذا الفعل ؟
وبعد دراسة اللجنة للاستفتاء أجابت :
بأن تشقير أعلى الحاجبين وأسفلهما بالطريقة المذكورة : لا يجوز لما في ذلك من تغيير خلق الله سبحانه ولمشابهته للنمص المحرّم شرعاً ، حيث إنه في معناه ويزداد الأمر حُرمة إذا كان ذلك الفعل تقليداً وتشبهاً بالكفار أو كان في استعماله ضرر على الجسم أو الشعر لقول الله تعالى : { وَلاَ تُلْقُواْ بِأَيْدِيكُمْ إِلَى التَّهْلُكَةِ } ، وقوله صلى الله عليه وسلم : « لا ضرر ولا ضرار » ، وبالله التوفيق .اهـ.
وقال الشيخ عبد الله الجبرين – رحمه الله تعالى - :
أرى أن هذه الأصباغ وتغيير الألوان لشعر الحواجب لا تجوز فقد لعن النبي صلى الله عليه وسلم النامصات والمتنمصات والمغيرات لخلق الله الحديث ، وقد جعل الله من حكمته من وجود الاختلاف فيها . فمنها كثيف ومنها خفيف منها الطويل ومنها القصير وذلك مما يحصل به التمييز بين الناس ، ومعرفة كل إنسان بما يخصه ويعرف به ، فعلى هذا لا يجوز الصبغ لأنه من تغيير خلق الله تعالى .
" فتاوى المرأة " جمع خالد الجريسي ( ص 134 ) .

***
الجوهرة : كله الا الحرام .. الله يبعدنا عن مايغضب الله ..
سكتت الكوفيرة وماعلقت ..
أسيل : طيب أنا احط من مجموعة الحواجب ميك آب آيفر جربيها الجوهره ..
ريتال ( أخت الجوهره) : آيييه يجننن ..
الجوهرة : آييه آعرفها وعندي آحط منها بأوقات ..
الجوهره رجعت تناظر شكلها : بنات جد شكلي حلو ..
الجوري : والله حلو مرآ ..
جلست تناظر شكلها وحست بالتغيير فعلاً مع صبغها لشعرها باللون البني على عسلي مع الغره وتقصيرها لشعرها شوي ..
وهم يلبسون النقابات ..
ريتال : جوهير ترى تعبت ليه نروح للمستشفى الحين .. خلاص بكره
الجوهره تحط عبايتها على راسها : لا .. سويت موعد الليلة بنات بركب كرستاله..
الجوري : ناوية عليه أنتي
الجوهره :هههههههههههههه هي كذا بالضبط ..
طلعوا البنات لمار وأختها والجوري طلعوا مع سواق أهل سطام والجوهره وريتال طلعوا مع أخوهم ..
.
.
.
المستشفى ..
ضاقت وكرهت تصرفها من شافت فرحة جدانها وحست بأنها خدعت الكل بسالفة حملها ..
خالها الوليد يمسح على شعرها : وحده يقولون لها بأنها حامل وتتضايق كذا..
سلمان بضيق أكبر : آييه لان مامر على زواجهم سوى آسبوع وكم يوم..شدعوة عاد..!
الوليد لف وخزه ..
دمعت ومسح خالها دموعها : آفا آفا تشرهين على كلام هالخبل ..
كادي تمسح دموعها : لاخالي بس بجد تعبانة ..
ضاقوا خوالها من هالكلمة بالحيل جلس سلمان على طرف السرير : كادي آسف ماقصد ..
: عادي ياخالي بس تعبانة ..
فرغت كل اللي بداخلها من هموم فرقى والآم وضيقات بأحضان خالها الوليد..
دخل خالها الكبير مع جدها عقب ماصلوا المغرب ..
خالها الكبير : سلامتك ومبروك مبروك الله يتمم عليك ياخالك ..
سلم عليها خالها وهو يجلس جنبها على السرير ..
جدها : الوليد سلمان صليتم ؟
الوليد : آيييه صلينا في مصلى المستشفى ..
خلصت جدتها الصلاة وجالسة على سجادتها ..قام ابراهيم (ولدها الكبير) باس راس آمه :كيفك يمه ..
امه: الحمدلله ..
سندها وقامت ..وصلت لكادي :وراها نور عيون جدتها تبكي ..
قام جدها : كادي تبكي من بكاها ؟
الوليد مبتسم : ي ساتر مهوب احنا .. بس أنها متضايقه
ابعدهم جدها عنها وهو يضمها : حبيبه شايبها وراها تبكي ..ماعاشت ضيقه تحتويك وشايبك حي..
لمها جدها وهي تبكي كانت بجد ضايقه من أشياء كثيرة ..
خالها أبراهيم عقب فترة وهو يشوفها تهدأ بحضن جدها : كادي تبين آجيب لك وحده من البنات تنام وتجلس معاك ..
جدها : آيييه جيب لها ..
خالها ابراهيم : إن شاء الله .. كادي ترى مرة خالك كانت بتمر بس امها الله يعافيها تعبت شوي وراحت لها ..
امه: الله يشفيها سلم عليها لامن مريت ..
ابراهيم : إن شاء الله..
طلع وعقبه سلمان على دخول سحر اللي جلست وهي تقول لـ كادي بإن محمد دق عليها واستغرب بأنها ماترد وحتى جدانهم ..
الوليد : فعلاً تراه دق بس ماقلت له ..
أبوه: أحسن لاجل ماينشغل باله لكن علميه ياكادي بحملك خلي هالخبر يفرح خاطره..
.
.
.
بريطانيا ..
الفندق ..
مايقدر يمر هاليوم بدون مايشوفها يلمسها يضمه له ولو كل شي منها له بدون آحساس لكن يرضيه كل شي ..
وهي تبعد عنه : وش تبي أكثر ؟
وهو يناظرها : نامي هنا ..
تناظره : لا ..
ماتحرك من السرير واكتفى يناظرها : بعرف شي واحد ماتعرفين تلين كلامك معي..!
بجفا أكبر بنبره صوتها : لا ..
بضيق: الله أكبر على قلبك وقسوتك ..
ضحكت بضيق : كم مره أقولك مافيه قلب عندي ..متى راح تقتنع ي آبن الناس ؟
جلس : شاللي تبينه ويرجع ذا القلب ..؟
: ماراح يرجع ..
أخذت ملابسها ودخلت لاجل تأخذ شاور رجع رمى نفسه على السرير : الله يصبرني عليك ..
.
.
.
جناح سلطانه ..
أخوها ضايق من آسلوبها وبرودها : طيب محتاجه فلوس شي ؟
سلطانه: لا ..
سعود : لو احتجت يعطيني خبر ..
سلطانه : الله لايحوجني لـ أحد من خلقه ..
: أنا أخوك ..
سلطانه وهي تناظر من الدريشة : ماعندي أخو ..
سعود حزت بخاطره : واللي يكلمك الحين ؟!
بقسوة : شخص كان يعني لي شي بس الحين ولاشي ..
: الله ..
: سعود بسكر لاني بطلع بعد شوي ..
سعود :صكي بوجهي ماله داعي تستأذنين ..!
: آووك آجل سي يآ ..
صكت الجوال وغافلتها دموعها : آقسى وآقسى وقلبي عندك بالرياض وعيوني تبي شوفتك وأنت تضحك وتلاعب عيالك ..
فكرت بأخوها ومصعب الغايب عنها من البارح ولاسألت عنه ولافكرت تسأل بس مستغربه ..!
.
.
.
بيت آهل سطام ..
نزل مع امجاد وشافها تسولف مع امه عن تغير نيولوك الجوهره .. عض على شفته السلفى بقوة وهو يشوفها لابسه بنطول طويل ضيق وجاكيت ماسك عليها من غير شعرها الكيرلي وكحلها الفاحم وروجها الاحمر ورموشها المضاليل ..
بلع ريقه وهي يجلس قبالها وجنب امجاد اللي فهت هي الثانية باللي قبالهم ..
امه : زين نزلتم لان البندري راح تمرنا وتسهر معنا ..
سهى ضحكت : وش هالتفهيه ؟ يممه شوفيهم
ضحكت آم سطام : شفييكم ؟
ضحكت الجوري وقامت للمطبخ لاجل تشوف القهوة ..
سطام عيونها تتبعها إلين اختفت ..
امجاد كانت الغيره مأكله قلبها قام بسرعة للمطبخ دخلت وهي تشوف الجوري تنزل القهوة وحكت فيها على صرخت الجوري من القهوة ..!

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .





البارت الثامن والثلاثين
بيت آهل سطام ..
لفت الجوري وهي تبعد عنه : هبببله أنتي هببله لو انكبت القهوة على يدي ..
دخلت ام سطام وعيالها على الصوت ..
امجاد تصارخ : لاتغلطين ماكنت آقصد
الجوري فتحت عيونها وماحست بالشخص اللي يناظره ومفهي فيها على الاخير وهي مقهوره : جايه للفرن وقريب منه وتصكين فيني وتقولين ماقصد ..!
عمتهم : وش تبين ي امجاد من المطبخ ؟
امجاد : أبي ما
الجوري : طيب المويه ببداية المطبخ وجايه لـ هنا ,استغفرالله العلي العظيم بس ..
عمتهم ماعلقت لاجل ماتزعل امجاد ولاتحس آنها مع الجوري..
سهى حست بحركة امجاد وأخذتها معها : تعالي نلبس إلي نتجي عمتي والبنات..
أمجاد : تعال سطام ..
مسك كفها : بجلس مع الوالدة بدلي وتعالي ..
ابتسمت لان آسلوبه كان يذوب معاها ..طلعت مع سهى ..
أم سطام وهي تمسك كف الجوري : عسى ماحرقكك شي ؟
الجوري تناظر كفها الاحمر :شوي بس ..
أخذت عمتها كريم الحروق من الثلاجه وهي تمسح على المكان الاحمر..
عمتها : شوي وبتخف ..
الجوري : بس فيح القهوة بس الحمدلله مانكبت ..
عمتها : الحمدلله بس حتى حرارة القهوة آصعب من كبها ..
حضرت الشغالة الفناجين وهي وعمتها يعدلون ..
الجوري : عمتي الكيكة آفضل نقطعها الحين ..
عمته تطلعها من الثلاجة : صادقة ..
طلعت الجوري الصحون وهي تقطع مع عمتها ونست اللي شوي ويأكل أصبعه لانه آكل ظفره وقضى وهو يناظرها ..
حست فيه آمه وضاقت على ولدها خابرته وخابره طيشه ..:سطام ..
مانتبه ..
آمه بصوت آعلى : سطام يمممه سطام ..
بـ شرود : هلا
آمه : اجلس ..
:ليش ؟
ابتسمت : بعطيك قهوه وكيك
جلس وعطته آمه ..
: ماتغديت ؟
وهو يأكل : لا نمت ومن شوي صحيت ..
امه : الله يصلحك ونمت عن الصلوات ..
:صليت لما صحيت العصر والمغرب ..
امه : ياولدي مهوب زين تترك الصلوات وتجمعها كذا ..
سطام : ماكنت قاصد يمه وراحت علي نومه..
آمه: قبل ماتنام أنوي تقوم للصلاة ..

***

سئل الإمام العثيمين: هل يجوز قضاء الصلاة إذا فاتت ؟
فأجاب- رحمه الله-: إذا فاتتك الصلاة لعذر كالنسيان والنوم فإنه يقضيها لقول النبي صلى الله عليه وسلم: {من نسي صلاةً أو نام عنها فلْيصلها حين يذكرها لا كفارة لها إلا ذلك}
وأما إذا تركها عمداً حتى خرج وقتها بلا عذر فإنه لو قضاها ألف مرة لم تنفعه، لأنه إذا أخرها عمداً بلا عذر وصلاها بعد الوقت فقد عمل عملا ليس عليه أمر الله ولا رسوله فيكون مردوداً لقول النبي صلى الله عليه وسلم:{من عمل عملا ليس عليه أمرنا فهو رد} وحينئذ لا يقضي ما فاته عمداً، ولكن يصلح العمل ويستقيم، ويكثر من الأعمال الصالحة، ولعل الله أن يتوب عليه.
(نور على الدرب/ الإمام العثيمين/ شريط رقم108)

***
السؤال:
إذا كان النائم عن الصلاة معفو عنه، فهل على من يقوم بإيقاظه إثم أو حرج إذا أيقظه فلم يستيقظ؟ علمًا بأن نومه ثقيل.. وهناك نقطة أخرى.. ماذا لو كان النائم مرهقًا أو متعبًا وسيؤدي إيقاظه للصلاة إلى مزيد من الإرهاق والتعب.. فهل يجوز تركه نائمًا؟؟
الجواب:
الحمد لله، والصلاة والسلام على رسول الله، أما بعد،
النائم عن الصلاة وهو ينوى أن يقوم إليها هو المعفو عنه، وأما إذا تعمد النوم حتى يضيع وقت الصلاة فقد رأى النبي -صلى الله عليه وسلم- في منامه في الرؤيا الطويلة(رجل مضطجع على قفاه ورجل قائم على رأسه بفهر أو صخرة فيشدخ بها رأسه فإذا ضربه تدهده الحجر فانطلق إليه ليأخذه فلا يرجع إلى هذا حتى يلتئم رأسه وعاد رأسه كما هو فعاد إليه فضربه..... قلت طوفتماني الليلة فأخبراني عما رأيت قالا نعم.... أما الرجل الأول الذي أتيت عليه يثلغ رأسه بالحجر فإنه الرجل يأخذ القرآن فيرفضه وينام عن الصلاة المكتوبة) رواه البخاري.
فيلزم النائم أن ينوى الاستيقاظ ويأمر أن يوقظه أحد إذا كان نومه ثقيلاً، وإذا تم إيقاظه ولم يستيقظ بكل حال فليس عليه إثم، ولكن عليه أن يبذل كل وسيلة ممكنة للاستيقاظ. وقد قال النبي -صلى الله عليه وسلم- في المرة التي نام عن الصلاة هو والصحابة نتيجة الإرهاق والتعب (احفظوا علينا صلاتنا) رواه مسلم. وكان بلال مستيقظا فغلبته عينه فنام، فيلزم الفرد أن يحرص على الاستيقاظ للصلاة والمحافظة على صلاة الجماعة ولا يجوز تركه نائماً.

***

سطام : إن شاء الله ..
طلعت آمه وهي تأخذ المبخر من الشغاله والبخور ..
: الجوري ..
ناظرته ..
: أحبك ..
ضحكت : واضح اصلاً ..!
: جد جد أحبببك ..
قالت للشغاله تطلع وهي تناظره : وفر الرومنسيات لبنت خالك ورجاء احترم المكان خير قبال الخدم تقول هالحكي ..!
سطام وقف وباين آنه ماشبع نوم لان آخلاقه شكلها خربانة من قلة النوم : أنا معك لاتجيبين طاري لامجاد وغيرها فاهمه .. أحب امجاد آعشقها لكن لها وقتها ولك وقتك..
يقول أحب آمجاد ويزيد آعشقها وقبالها بعد ..!
لفت بوجهها وهي تكابر نزف بداخلها : حبها وآعشقها براحتك لو تروح تصرح لامك وآهلك بحبك لها صرح ماعاد يهم شي ..
كفت دمعه برموشها وفكت يدينه : يلعن رغبات تحركك عندي ..!
قالتها وطلعت من المطبخ وهي حاسه بضيق تنفس هالايام الضيق لاعب معاها لعبته ..طلع وهو يجلس جنبها : ليه هربتي خفتي ..؟
:سطام الله يخليك تكفى خلني بحالي بجد موب رايقه لك ..
ناظرها شوي واستغربت منه : خلاص طيب ..
دق الجرس ورفض يقوم ..
الجوري : سطام قوم عمتك أكيد معاها بناتها ..
بعناد : منيب قايم وبعدين يمكن مب عمتي .. يمكن وحده من خواتي ..
سكتت عنه مهيب خلق تتناقش معاه ..
مسك كفها وقعد يناظر المناكير والدبلة ابتسم بإلم : غريبه للحين لابستها..
ناظرتها للحظات : آنزعها ..
بعبوس وتعقيدة حواجب يناظرها ..
جات تنزلها وبعد كفها : خليها ..
طاحت دمعتها : أنت نزلتها من أصبعك وحطيت دبلتك مع آمجاد..
عدل جلسته ومسح دمعتها وهو يبوسها ولسانه منربط عن الحكي شكثر هالتصرف منه جرحها وهي نازع دبلة زواجهم وحاط دبلة زواجه مع آمجاد ..
دق الجرس ولاقام ولاتركها تقوم وهو يبي يتكلم يبرر بس ماقدر..!
دخلت عمته وشافتهم ابتسمت وارتاحت وهي تشوف قربهم من بعض بهالشكل :بنات لاتجون هنا (تقصد بناتها)
انتبهت الجوري وقامت وهي تبعده عن كتفها : سططام..
انتبه وقام : هلا عمه ..
سلم على عمته وتالي سلمت عليها الجوري ..
دخلت آم سطام : حيا الله البندري ..
البندري: الله يحيكك ..
أم سطام تأخذ عبايتها منها : أجل وين البنات ؟
ابتسمت : تلاقيهم هناك لان سطام هنا ..
امه : الله يصلحك ياولدي .. معليش يالبندري بس كنت آبخر البيت ..
البندري وهي تجلس: عادي ..
مشت آم سطام للبنات ..
البندري: كيفكم ؟
سطام : الحمدلله ..
(وهو يناظر بعمته وبتركيز لف ناظر الجوري وهي تتكلم مع عمته حس فيه تشابه بينهم خاصة بالعيون وحتى الملامح علامات تعجب انرسمت على وجهه )
: الجوري تشبهين عمتي ..
ناظرته ب استغراب : شلون ؟
سطام : الا تشبيهين لها ..
الجوري ناظر عمته وانحرجت خاصة بإن البندري من نظرتها وضحت عليها الضيقه..دخلت آم سطام وجلست ..
سطام : يمه شوفي التشابه بين الجوري وعمتي ..!
آمه تحاول قد ماتقدر تنهي السالفه : يخلق من الشبه آربعين .. الا سطام اطلع شوي وينزلون البنات من فوق مع امجاد وسهى
وقف : خلاص بطلع لـ ربعي كل شوي يمه تطردين فيني
ضحكت آمه وعمته عكس الجوري اللي تناظره إلين طلع بس ماشافته طلع لبرى بس آوعزت بأنه طلع لشقتهم لاجل يبدل ويطلع ..
قامت ..
البندري: وين يمه ؟
الجوري : بروح للمطبخ ..
مشت وطلعت من الصاله والبندري تناظرها: مريضه الليلة الجوري؟
آم سطام ماحبت تقول سالفة القهوة وامجاد : لا الحمدلله بس تلاقينه ارهاق ..
.
.
.
بيت آهل مساعد ..
رفضت تقوم من مكانها وهي جالسة جنب آمها كله خوف من مساعد كفاية بأنها من دخلت لبيتهم وهي تشوف آماكن ضربه لها وترجع لها الذكريات الكئيبه ..لهت نفسها مع جهازها خاصة بأن مابقى غير آمها وعمتها ..لان طلعت زوجة لافي مع حمواتها..
منى وهي تضحك مع آخوها ويسولفون بينهم ..رفعت راسها بصدمه شاللي دخله هنا ..!
كان مبتسم وابتسم زود وهو يغمز لها وضاعت من حياها على هالحركة من ضحكه الكل لغمزته لها ..
سلم على عمته ومد له كفه :شخبارك ؟
بهمس : تمام ..
جلس قبالها ولو إن مناه يجلس جنبها ويمسك كفها ويبوسه ويضمها له لكن حده عنها الموجودين ..طول وقته يناظرها يسولف لحظات ويسج فيها لفترها .. فقد هدوئها خجلها منه الكلمة اللي ماتطلع منها الا عقب مايتشفق شفاقه ..
عمتها : الا لمار بأي شهر ؟
ماحبت ولاتحب الاسئله اللي عن حملها اكتسى وجهها لون مغاير : تو بالثاني
بجد حن لها وللبيبي : كيف الوحام معاك ؟
ناظرته وش هالسؤال حمر وجهها أكثر وبهمس : عادي ..
ماسمعها اصلاً من صوتها الخافت ..ناظر ساعته ووقف عقب ماستأذن منهم وطلع ..
منى : لمار تعالي البنات كلهم فوق مع فجر
قامت عقب لحظات من التفكير ..كان توه بيطلع للمجلس وشافها ابتسم ورجع : اخيراً قمتي ..!
ناظرت منى بضيق ..
منى ابتسمت : والله على بالي راح للمجلس ..
مساعد وهو ماسك كفها : وراه تحلفين زوجها وعادي صح لمور
ماردت وكانت نظراتها تبين عليها الضيقه ..
: تعالي لمار معاي لـ فوق ..مساعد تنحى شوي بتطلع زوجة لافي من المطبخ
سحب كفها وطلع فيها للدرج إلين وصلوا للدور الثاني : تعالي شقتنا ..
بحبور: لا ..
: لمور شفيك عادي
بضيق أكبر : لا مساعد ..بليز لاتخرب علي فرحتي بأخوي الليلة ..
سحبت نفسها ودخلت لداخل وهو يناظرها وخربت فرحته هو بأخته ..
منى شافت وضعهم وهي طالعه مسكت بأخوها : تحمل راح تتعدل الاوضاع إن شاء الله ..
: الله كريم ..
تركها ونزل وهو ضايق ..
منى : ي بعد عين أختك ..الله يفرجها ..
دخلت لـ داخل : فجر ترى لافي من شوي يقول بتدخلين لـ عبدالعزيز عقب العشا ..
فجر تناظر شكلها : بنات ها آوككي
أسيل: حححلو .. شفيك بس
بتوتر : مدري خايفه .. وحتى أخوكم ححلو شكله آخاف يكون أحلى ..
ضحكت لمار : تمزحين
فجر : الا صدق معروفين أخوانك بأنهم خقق
وهي تضحك وبجدية : تكبين ملح آسم الله عليك ..
فجر : يارب كذا ..
غاده :ههههههههههه الحمدلله الحين ذا همك ..
فجر : آجل يكون هو أحلى مني .. لو كذا برفضه ..
أسيل انفجعت: تمززحين ؟!!
فجر من جدها : الا صدق ..
بنت أختها : صراحة خالتي ماعندك سالفه
غاده ضحكت : شفتي بنتي آعقل منك .. المهم عقب العشا آجهزي ..
نزلت غاده ولمار لتحت وتركوهم يسولفون عن الخطبه وهي كل شوي تسأل أسيل عن شخصية عبدالعزيز شلون ؟
.
.
.
بيت آهل سطام ..
صكت من كادي وهي ضايقه ولازم تروح لها وشلون وعمة سطام شتسوي ..
عمتها : شفيك ؟
: ممم كادي تعبانة ونفسيتها زفت وأبي اروح لها بس ها عمه البندري
عمتها : سلامتها شفيها ؟
الجوري : طاحت اليوم وتعبت وهي حامل ..وحتى زوجها مسافر
عمتها : الله يحفظها .. ماعليك البندري منا وفينا بقولها وروحي آجهزي بس مين بيوصلك ؟
الجوري : السواق ..
عمتها : خلاص آجل اجهزي وبخلي الشغاله تجي معاك ..
ب آمتنان كبير شكرت عمتها وطلعت لاجل تأخذ عبايتها ..فتحت الغرفه وحست ببروده الا المكيف شغال شغلت النور وهي تشوفه نايم ..
ماعطت نومه آي آهميه وأخذت عبايتها والشنطه وطلعت ..
البندري : الله يحفظك ولو آنه كان ودي تجلسين معنا ..
الجوري ب اعتذار : آسفه عمه بس صديقتي بالمستشفى وتعبانة بالحيل..
البندري: الله يحفظك ..انتبهي لنفسك ..
ابتسمت لها ولبست عبايتها وطلعت ..
.
.
.
المستشفى ..
غرفة كادي ..
صكت من خالها وهي تقوله لايجيب بنته لان أكيد البيت يحتاجها خاصة بإن آمها عند جدتها .. وتفهم خالها السالفة ..
دقت على محمد عقب ماجاب لها خالها الوليد الجوال..
محمد بلهفه : كادي وييننننك ؟
حاولت قد ماتقدر تبعد التعب عن صوتها : حبيبي أنا هنا وبخير ..
محمد قلبه مأكله عليها : ماتردين وكل ماسألت عنك قالوا مشغولة نايمة تصلي تأكل كل شوي عذر ..!
فيك شي ؟
:لافديتك مافيني الا العافية .. طمني عنك جعلني آفداك
محمد : دامني سمعت هالصوت فأنا بخير ..
:وينك الحين ؟
محمد : بجازان ..
بـ هم : على الحدود صح ؟
: لاتخافين بعيد عنهم ..
كادي : الا فيه صوت قوي عندك ..وحتى هوى .. هذا وأنت قلت لي بأنك بتكون بعيد تماماً ..
: والله ماكذبت شوي بالميدان وشوي بمركز العلميات ..
: طيب ليه تنزل ؟
محمد : لان يحتاجون القوات مستلزمات للحرب وطرق الاقتناص وكلها تستلزم تواجدي بأوقات هناك ..
هلت دموعها: خايفه عليك ..
: معاي أنا وزملائي الله سبحانه وتعالى ..
: عسى ربي يحفظكم ..طيب شلون أكلك ؟
محمد : الحمدلله كل شي متيسر وتمام ..
:فديتك الله يحفظك ..بتجي قريب ؟
ابتسم بإلم : مادري خبرك تونا واصلين بس الله كريم ..
: محمد بقوم آصلي العشا انتبه لنفسك ..
: طيب وأنتي بعد ..
صكت منه وقامت وهي تتكئ وكفها على ظهرها يألمها شوي تحاملت ووضت وهي تصلي وحمدت الله كثير وهي ساجده بإن النزيف راح ..
خلصت وقامت وهي تسمع رنين جوالها أخذته وهي تقول لـ كادي عن رقم الغرفه وشوي وهي تدخل لها ..
ضمتها : حبيتي ششفيك ؟
وهي تجلس : لاتخافين بس طحت والحمدلله الحين بخير ..
الجوري تروعت: ي قلبي شلون ؟
كادي : مانتبهت للسجاد المثني وطحت ..
الجوري : فديتك انتبهي ثاني مره ..
كادي : كنت دايخه شوي ولاانتبهت ..المهم علومك ؟
الجوري ابتسمت : الحمدلله تممام ..
وقفت وهي تفك عبايتها : جبت لك عشا .. وآيسكريم وحلويات اللي تحبينها
ابتسمت بتعب : لبى قلبك .. عسى ماصار شي مع سطام لما جيتي عندي ؟
وهي مبتسمه: لا .. طلعت وهو نايم بغرفتي ..
ابتسمت : يؤ الله يعين عليه لامن صحى
ضحكت : خليه يهاوش إلين يمل ..ماهمني هالبزر
ضحكت ..
قربت لها العشا وهي تعطيها وتأكلها وتتعشى معها وأخذتهم السوالف عن الدراسة وسالفة جاهزيتهم لها ..
.
.
.
بيت أهل مساعد ..
خلصوا من العشا وبخرت غاده المجلس الداخلي لاجل عبدالعزيز راح يدخل..
طلعت بسرعة على صوت اخوها لافي وشكله بيدخله المجلس .. جلس وشوي بدخله مساعد لهم ..
فجر بحكم قرب مساعد منها : مساعد عادي تدخل معاي ..
ابتسم : يقول لافي بيدخل
مسكت كف أخوها وهي تحرك أصابعه بهدوء وهو مبتسم ويناظرها يبيها تحكي :ممم ادخل معاي احراج مع لافي
ابتسم وباس راسها : طيب من عيوني ..
دخل لافي وهو مبتسم : فجر دخلنا ..
مساعد وهو يعدل النسفه : بدخل معها ..
لافي : طيب مافيه فرق بيننا بروح آجل لـ فهد وعزام ..
طلع لافي ..
مساعد : منى وين لمار ؟
منى : أكيد داخل ..
مساعد : خليها تجي ..
مشت غادة وناداتها ..
قامت ومعها عمتها ..
مساعد : لمار تدخلين معي ..
باحراج وحمر وجهها : لا احراج ..
ملامحه كلها اشتياق لها تجلت وهو يناظرها والكل لاحظ حالته واضح عليه الحنين لها..
: عادي طيب
: لا احراج ..
ابتسم لها وسكت ..
آمه : بتدخل مع اختك ؟
مساعد : آييه , لافي مع الرجال بالمجلس ..
مسك كف أخته : خلينا ندخل بعض الناس حياه ذبحني
مشى وهو مبتسم ودخل مع أخته ..
وقف عبدالعزيز وجلس مع جلستها ..
وهو يعدل شماغه وكان جرئي : كيف حالك فجر ؟
بهمس: بخير
:عسساه مديم إن شاء الله ..
كان يناظرها بذمه بس ملامحها ماثبتت معه وهو مبتسم : مساعد مالهم نيه الربع يرفعون راسهم
ضحك مساعد وهو يكلم فجر : يبي يشوفك ولد عمك وشوفيه لك الحق ..
ماقدرت ..
ابتسم عبدالعزيز واصر الا ترفع راسها مايشوفها زين : مساعد
ضحك : ي ليل ياخوك آرفعي راسك ..وأنت الله يصلحك ارحم البنت
ضحك عبدالعزيز ولاعلق
عقب لحظات رفعت راسها بهدوء وجات عيونهم ببعضهم ..بصدمة ناظرت عبدالعزيز ملامحه جميله جداً تعلقت عيونها فيه للحظات ..وكل ثقتها بنفسها انهارات وهي تشوف عبدالعزيز بملامحه الجميله والحاده ..
اعجبته ملامحها الهاديه وهو يركز بكل شي فيها ومن غير أي تعبير منه بدأ على ملامحه..!
وقفت وهي شوي وتصيح حمدت الله لما طلعت من المجلس وطلعت بسرعه لغرفتها وهي تصك الباب وتبكي ..
المجلس الداخلي ..
عبدالعزيز : شفيها ؟
كانت ملامح الاستغراب على وجهه باينه ..
مساعد وقف : مدري ..خلك بروح أشوفها وارجع ..
عبدالعزيز : طيب
طلع مساعد ونادى غاده وسألها عن فجر وهي مستغربه ماشافتها ..!
طلع مع غاده لـ غرفه فجر ودق الباب وفتحت عقب وقت وهي متضايقه بشكل ووضح عليها بأنها كانت تبكي ومسحت دموعها قبل دخولهم ..
مساعد واقف قبالها : شفيك ي خوك ؟!
فجر وهي تناظر أظافرها : مساعد منيب موافقه ..
علامات تعجب : ليه ؟!
فجر : خلاص مساعد مابيه وانتهينا ..
مساعد : بنت وش هالحكي ؟ كنتي موافقه ووش زينك والحين رفضتي وش العله ..!
غاده : ليكون لاجل السبب اللي قبل شوي ..
لف بسرعه وتبادرت كم فكرة بباله : وش السبب ..؟!!
غاده : تقول لو عبدالعزيز أحلى منها مهيب مأخذتته ..
ضحك : سبب تافه .. تتركين الرجال لاجل أجمل وماجمل وش هالحكي ..!
معليش اعتمدنا الكلمة .. وبعدين وش زينك وراه هالحكي بس ..؟
دمعت وهي متكيه على طاولتها : مساعد هذي حياتي ولو وافقتم من غير رأيي راح آتصرف بنفسي ..
بنظره : لانك غاليه بس منيب متصرف وخلي الليلة تعدي على خير .. الرجال ماجا الا عقب ماسوينا تحاليل وتوافقت وشفتم بعض وتجين تقولين هالسبب ..
عيال عمي بالذات منيب رافض واحد منهم حتى لو تقدم فهد أو عزام لبنات غاد هاو منى بشير عليهم يوافقون ..عيال عمك رجال وسمعتهم ونسبهم ينشرى بالملايين ..
خلي الشكليات هذي مالها داعي وأنا أخوك ماتوقعت تفكيرك كذا ..
غاده: وهو صادق لاتدري آمي ولا أحد .. عبدالعزيز ماينرد ابداً ..
مساعد : بنزل لـ عبدالعزيز ولا كأن شي صاير ..
طلع أخوهم ..
فجر بعصبيه : ولايفكر اخذ عبدالعزيز .. هوووفف أنتي ماشفتي شكله جممميل بشكل..
غاده : هبله على هالتفكير ..امشي قدامي بس ..
نزلتها معها ..
المجلس الداخلي..
عبدالعزيز وهو يوقف معاه : الحمدلله بإن مافيها شي ..
مساعد مبتسم : لاتحاتي ..
طلعوا للمجلس ..





لندن ..
كانت حاطه كفها تحت ذقنها وتناظر ولاذاقت العشا ..
سلطانه: شفيك ؟ متضايقه ؟
رتيل:سوس أبي طارق ..
شهقت وهلت دموعها المتحجره بعيونها : أبيييه ..
سلطانه مسحت دموعها : اللقا بالجنه إن شاء الله ..
رتيل بهمس : ماقدر آصبر عن بعده ..تعبانه ودي به وبسوالفه وضحكاته وحنانه ..
شدت على كفها : رتيل أنتي أقوى من هزه مشاعر..!
رتيل :احتياج هاللحظات محتاجته ..
سلطانه قومتها معاها ونزلت الحساب وطلعوا ..
رتيل : خلينا نروح لنهر التايمز ..
سلطانة : آوككي بس ماعرف الطريق..
رتيل مخنوقة : أنا أعرفه وعادي تعالي نركب سيارة أجره لاجل نوصل بدري له ..
ركبوا التاكسي والجو يسوده الصمت كلن منهم شايله همها ..
دق جوال رتيل ..رفعته وشافت رقم غريب رفعته بضيق: نعم
عساف كان بالسيارة وراها ولاحست بالسيارة المتحركة وراها من طلعوا من المطعم : وينك ؟
: طالعه مع سوس
: آييه عارف بس وينك الحين بالضبط ؟
:بتاكسي رايحة لنهر التايمز ..
: بالله .. شاطره طالعه للنهر الحين ..!
بضيق ماله مثيل : موب شغلك .. ولاتفكر عساف تجي أبي انتفس هوى بمكان أنت مو فيه ..
سكت للحظات : خلاص ..
سكر وهو ينتهد من ضيقته شلون يجيبها له ..!
شلون ينبض قلبها له ؟!
لحظه وتمنى بس تبتسم له يكفيه هالشي لانه تعبان منها للآخر ..
أخذها للندن لاجل يبعدها عن الكل ويحتويها ..بس عكست كل حيكه ولاقدر عليها ومشت اللي تبيه هي ..!
شاف التاكسي توقف ونزلوا منها وقف سيارته ونزل وهو يمشي بين الناس ويناظرها وعينه كلها بتركيز تام عليها وعلى تصرفاتها ..
حطوا كفوفهم ببعض وهن يمشن على النهر ..
سلطانه : ياااه جمميل جداً شوفي اشلون انعكاس المباني على النهر ..
رتيل : تبين نركب باص مائي راح تشوفين أششياء اجمل ..
سلطانه : وينه ذا ؟
رتيل ابتسمت : تعالي .. ركبته من قبل أكثر من مره
وصلوا وركبوا للباص ..
رتيل : شوفي الجمال الحين .. لو تعدل المود تنعشى في أحد المطاعم هنا ..
سلطانه: آوككي ..
رتيل : شوفي الناس شلون ..
ضحكت سلطانه : شوفي هالطفل يجنن ..
رتيل : حححيل ..
سلطانه تسألها : رتول سبق وفكرتي بالحمل ؟
لحظات مرت وهي تناظر سلطانه وسؤالها المفأجى وفكرت بججد بهالشي : يممه لو آحمل راح يجيني شي ..
سلطانه : ماتبين عيال منه ..؟
رتيل بذهول : لا ومستحيل .. ييياااه آكرهه شلون آجيب منه عيال..
سلطانه شافت تأزمها من السالفه شلون وضح جلياً عليها وضمتها من كتفها لها : خلاص ريتو ..
لمتها أكثر وهي توريها أشياء تشد آنتباهها في النهر والمعالم اللي حوله ..لحظات وسهت بمكان كانت فيه مع طارق وبنفس هالوقت ..
المكان اللي لقانا فيه
ياااما
إحتواه الغيم !
صار ب غيابك
يتيم .!
صار يشكي لكل من مرَّه
يصوت:
آآه يالعهد القديم
آآه يالعهد القديم
آآه يالعهد القديم
شوف بس !
منهو غيرك لا رحل ..
يرتجف صدري بْ غيابه
وألقى إحساسه | يبس !
منهو غيرك بس يقدر .. يمسك القلب بيديه
ويرمي كل نبضه وراااه ../ ويرجع ينادي | عليه !
منهو غيرك لا نساني
أنسى نفسي مع زماني .. وأقعد أرسم كل ديرة ..
فيها مرّينا الشوارع ..و منها بعثرنا الحنين .
.
.
.
الرياض ..
بيت آهل مساعد ..
الحوش ..
مساعد كان واقف مع أنسابه وحب يكلم فهد على انفراد بدأ يتكلم معه وهو يقوله: تكفى خلها معي اتروكها لي بطيح اللي براسها ..
ابتسم فهد لكن كانت آبتسامه غرابه : ترضاها لـ فجر يزعلها عبدالعزيز وتعتزي فيكم وتغدرونها ..!
سكت ..
فهد حط يده على كتفه : مقدر لهفتك لها لكن الخطأ كبير يامساعد ..
مساعد : البيت بديت بالبناء فيه وتقاولت مع شركة وراح تخلصه بـ حدود شهرين إلى 3 شهور .. وبديت معهم من حول الاسبوعين ..
فهد : أنت واثق بهالشركة ؟
مساعد : آيييه هي اللي تعامل معها نسيبي ..
فهد : وشلون المبلغ ؟
مساعد : صراحة مرتفع بس خبرك مافيه شي سعره معقول هالايام .. والآهم بأنهم راح يسلموني مفتاح البيت عقب الشهرين آو ثلاثه ..
فهد : الله يحعله منزلاً مبارك ..
مساعد : آمييين .. طيب ها فهد ..؟
ابتسم فهد : ادخل لها وتكلم معها ..
شوي شافهم يطلعون آهله ..
ابتسم فهد : طلعوا ..
مساعد : بكلمها ..
فهد بعده مبتسم : خذ راحتك ..
تقدم مساعد وتكثرت له عمته بالخير وركبت قدام بسيارة فهد .. وأسيل ركبت مع أخوانها عبدالعزيز وعزام ..
مسك كفها وفهد واقف لانها ماسكه بثوبه ومبتسم آوضاعهم صعبه ..
: اجلسي معاي ولك اللي تبينه ..
ابتسم فهد خاصة بأنها تبي تحط الغطا لان مافيه غير مساعد وأخوانها ومساعد ماتركها وهي تشد بثوب أخوها ..
قربت أكثر من أخوها شكثر تحس بالامان وفهد قربها .. حولها عينه عليها .. آمان ماتحس به غير بوجوده ..
:لا ..
مساعد يترجاها: طلبتك لمار .. تكفين خلاص انسي كلها كم شهر ويخلص بيتنا ..
حست شوي وبتصيح وفهد حس بهالشي ..ولافاتت مساعد عيونها اللي تبي تحقق مطلبه وقلبها وعقلها اللي متقاسمين حول هالرأي .. وكان الاتنصار واضح لـ عقلها ..
بضيق مجنون : خلاص لمار روحي ..
فهد : خلاص آبوي اركبي السيارة فتح لها الباب ركبت وصك ..
رجع حط يده على كتف ولد عمه : ترى معها موعد عقب كم يوم للحمل كان تبي تجي توديها ..
للحظه تغير ضيقه آهم شي فهد تقبل بأنها تطلع معه وبعد يبي يراجع معها للدكتورة ..
: متى الموعد بالضبط ؟
فهد : منب متأكد لكن الظاهر عقب باكر .. وسمعتها تقول راح تقدمه لبكره ..
ابتسم : الساعة كم ؟
فهد : الصباح على الثمان ..
ابتسم : ماراح آنسى لك هالخدمة ..
ابتسم فهد : يلا عن آذنك ..
مساعد : الله معاكم ..
ركب فهد سيارته وحرك ..
امه : وش كان يبغى ولد عمك ؟
فهد يأخذ مطب بهدوء قبال بيت عمه وناظر آمه للحظه : ابداً يبي الغالية تجي معاه وتنتهي السالفة ..
امه : هالمساعد مافيه مثله لكن الشيطان الله يخزيه يدخل بين الحليلين (الزوجين)..
فهد ابتسم : وش رايك يمه بالسالفه ؟
آمه : ودي ترجع له .. الليلة لو شفته كل شوي يجي لنا ويناديها وأختك قامت مره والمرات الثانية ماطاعت الله يهدي بنات هالوقت من عنادهن ..
ابتسم لامه وسوالفها ..ولافاته اللي وراه وشكلها تبكي : لمورتي عيون أخوك دامك ماتبين ترجعين منتيب راجعه ..
امه : الله يصلحك ي فهد ..
ضحك : الله يخليك لي يمه ..
ضحكت آمه : ويخليك لامك عزوه وسند .. لكن أختك لين راسها ترجع لـ رجلها ..
: إن شاء الله ماطلبتي شي ..
ضاقت لمار من تلبيه فهد للطلب ..وسكتت وهي مقرره تكلمه وتحكي له كل شي عن شخصيه مساعد وخوفها من هالشي الغريب ..
طلع فهد جوالها لما وقف قبال آشاره ودق على عبدالعزيز : هلا وينكم ؟
عبدالعزيز : بندخل البيت ..
فهد : الله يهديكم من اللي يسوق ؟
ابتسم عبدالعزيز : عزام ..
فهد : الله يهديه تركدوا عن هالسرعه ..شوي وبنجي ..
عبدالعزيز يضحك : فهد ترى عزام قطع إشاره
ضحك وهو يسمع هواشهم كالعاده ..: بجي وبتفاهم معه هالولد ..
ضحك عبدالعزيز وصك الجوال وهو يحرك مع فتحتة الاشاره ..
.
.
.
بريطانيا ..
كانوا واقفات على قبال السياج المطل على النهر ويناظرون ..
رتيل : ي الله شوفي هذاك شكل حاله مثل حالنا وأردى ..
سلطانه : اللي لابس تشيرت وحاط الجاكيت جنبه ؟
رتيل : آييه ..
: الله يعينه .. محد خالي من الهم ..
كانت تناظر وضعه وهو يتأمل النهر : يؤ رتيل ذا مصعب ..
تأكدت أكثر : الا مصعب ..
رتيل : ي قلبي سوس روحي له ..
سلطانه بنظره: ليه إن شاء الله ؟
رتيل تناظرها بقهر : سوس ترى هالانسان نعمه لاترفسين النعمه بيدينك ورجولك..
سكتت ولفت تناظر للنهر ..
رتيل : روحي له حرام شكله متضايق ..
سلطانه : ريتو خلينا نروح نتعشى ..
رتيل بقهر : سخيفه
ضحكت ومشوا ..
رتيل : طيب ترى حرام
سلطانه : ماغلطت بحقه ..وبعدين يمكن بيي يجلس وحده
رتيل : واضح عليه متضايق وأكيد يبيك تكونين معاه .. سوس لما كنت اتضايق كان طارق يجي وبرغم شي خارجي بأني ودي اجلس وحدي بس بداخلي كنت افرح بـ اهتمامه فيني ..
سلطانه : تونا مملكين وشوله آقط الفيس عنده .. خليه براحته وبعدين هو اختار البحر متنفس له وأكيد دامه جا لـ هنا يبي يكون وحده ..
رتيل : عمرك ماراح تقتنعين ..
ضحكت : احترمه جداً بس حالياً خليني آقدر عزلته واتركه براحته..
دخلوا للمطعم وجلسوا ..
سلطانه: الحين تتعشين فاهمه
ضحكت: آوكككي ..
رتيل ناظرت للحظات : آععع عساف هنا يتعشى ..
سلطانه: جد
رتيل : آيييه .. متأكده كان يراقبني
سلطانه بغرابه : لا عاد شدعوه
رتيل بحسره : تفكيره كذا .. قومي نغير المطعم انفاسي تختنق
وقفت سلطانه وطلعوا ..
نزل الملعقه بضيق وكلم سواقه لاجل يجهز السيارة ..حط الحساب وطلع ..
ركب السيارة وصك الباب : حرك للفيلاً
صرخ من الالم براسه ولف السواق والمرافق ..
المرافق بخوف : طال عممرك ..
عساف يشد على آطراف راسه وراص على راسه : مافيني شي ..
سكت وكل شوي يناظره ..
وصلوا للفيلاً وطلع لـ جناحه أخذ حبوب علها تخفف هالصداع ..
وقت طويل مر عليه وهو يحاول يتماسك من الالم ويشد عليه بالمخده لاجل يخف ماقدر ولاله قدره بالتحمل .. مسك جواله وهو يدق على دكتوره الخاص .. شوي وجاه عطاه أبره ولحظات وهو يترخي ونام عقب آجهاد عصبي ونفسي واضح عليه..
.
.
.
الرياض ..
بيت آهل لمار ..
دقت الباب : آدخخل
فهد وهو يعلق ثوبه ويلبس ثوب النوم ابتسم لاخته : هلا لمور ..
ابتسمت لاخوها : آهليين ..
جلس على الصوفا وجلسها قبالها : مانمتي للحين غريبه ؟
حطت المخده بحضنها وهي متردده : بسولف معاك ..
ابتسم : أبرك الساعات .. سولفي لي ..
:مم عن مساعد ..
ب اهتمام : شفيه ؟
لمار : مدري فهد بس شخصيته فيه شي غريب ..
ب استغراب أكبر خالطه خوف : شلون ؟ فهميني عن السالفه ..
وهي تفرك أصابعها وبضيق وتناظر آخوها : مم لما نكون بالشقه وحدنا يكون مرآ طيب معي وحبوب بس لما ننزل لاهله تتغير شخصيته تماماً ..
: شلون ؟
لمار: يعني يصير يكلمني بعصبيه ونظرات بعضها تدل بأني ولاشي .. ويتأمر بأني آقوم آسوي واساعد خواته حتى لو توني جالسه يعني مساعده خواته ..
فهد : يعني معاك الرجال حمل وديع وقبال آهله وحش
ابتسمت غصب على تعليق أخوها : يب ..
فهد تنهد : طيب ليه ماعطيتيي خبر من قبل ؟
لمار : مدري على بالي راح يتغير لان هالشي من بداية زواجنا ..
فهد : والليلة قلتي لي لاجل مارجعك له ..؟
: يمكن من ضمن الاسباب هالاسباب
فهد : مشكلته مشكلة وأنا أخوك ..
لمار : تعبت معه ي فهد آوقات كثيره ماقدر آنام الليل من تفكيري بهالشي..
: أفداك نامي واطمئني بشوف مشكلته ..
لمار ترددت بهالسؤال : مممم طيب فهد افهم بإن مساعد مايعاني من آنفصام شخصيه ..
: لالا .. ترى هالمشكلة منتشره بمجتمعنا خبرك فرض الشخصيه قبال الاهل مهم للرجل خاصة لما يكون يبي يثبت شخصيته قبالهم ويلاقي ضغوط ..
لمار : لافي يقهر دائما لما نجي نطلع آسمعه يكلمه ويقول لا تعال اطلع معاي ..
عصب فهد : وش يحس به لافي يومه يتدخل ومساعد ليه يطاوعه.. خليهم ي أخوك علي أنا ..
لمار : الله لايحرمني منك ي فهد ..
لعيونها ابتسم : ولامنك يالغاليه .. تدرين اتفقنا على ملكة عبدالعزيز ....
مامدى يكمل الا جوال لمار يدق : غريبه فجر ..
استغرب وهو يشوف الساعه متأخره : عساه خير ..
ردت عليها ..كانت تبكي وواضح عليها متضايقه ..وتتكلم مع لمار عقدت حواجبها بغرابه : ماتبين عزوز لييه ؟!
فجر : السبب يخصني وحدي .. بليز لمار خلي عبدالعزيز يكلم أخواني ويقول بأنه مايبني ..
لمار بضيق : فجر معليش راح تحرجين عبدالعزيز كذا مع أخوانك ..ماعتقد راح يوافق الا يجي الرفض من جهتك وقبال أخوانك ..
فجر تبكي : مساعد رفض لانه يقول السبب تافه ..
لمار : طيب وش السبب لاجل آقوله لـ عبدالعزيز ..
حست للحظه بالسبب التافه بس بعيونها لا مهوب تافه لان شافت معاناه لبعض البنات بخصوص هالشي : أخوك جميل جداً وأنا موب مثله ابداً ..
ماتوقعت هالسبب لاهي اللي لامتها ولاهي اللي ماحملته شوي من اللوم : فجر وش هالتفكير توقعتك تمزحين لما قلتي هالحكي ببيتكم ..
كان فهد يناظر وساكت يبي يعرف وش السالفه لكن استهدى بالله إلين تخلص لمار من مكالمتها ..
فجر : لا مامزح .. بليز بلغي أخوك ماترضين لي أكلم أخوك واقوله هالحكي ..
لمار : خلاص فجر راح آشوف السالفه بس ترى بالحيل مستهينه بنفسك .. ولو ماعجبتي أخوي كان رفضك بنفس المجلس وانتهت السالفه ..
فجر : بلغيه بليز ..
لمار : إن شاء الله .. صلي الوتر لاجل تهدين شوي وتبعدين هالتفكير عنك ..
فجر : إن شاء الله .. مع السلامه ..
صكت منها ..وقالت لـ فهد اللي سألها ..
ضحك : مهيب صادقه ..
لمار : مدري طيب عزوز شلون آقوله ..
فهد بحيره : صحيح عبدالعزيز يوزن الامور بعقلانية ..لكن هالامر جارح له ولاينلام ولو إن السبب بصالحه ..
دخلت أسيل وهي تبكي وقف فهد بسرعه لها : أسييل شفيك ؟
بكت أكثر وهي تحط راسها على صدر أخوها : جابت لي صديقتي نسبتي ومو حلوه
فهد ضاق وهو يلمس شعرها بحنان : وشلون جابتها على آخر الليل
تبكي من لهجه حنانه أكثر : آمها بالمدرسة معنا وكانت تدق من العصر بس كنت مشغولة والحين قالت لي بالمسن ..
لمار ضاقت : طيب كم ؟
أسيل وهي على صدر أخوها مسحت دموعها : 90
عزام كان واقف ويضحك لانه كان معها يبي يأخذ السماعات من عندها : طيب جبت بثاني ثانوي 87 وثالث 90
فهد : وفرحان فيها
ضحك : دخلتني للجامعه والا ؟
فهد : الا دخلتك للجامعة لكن للقسم اللي تبيه ؟
عزام : ماقد حطيت قسم معين براسي ..
فهد ترك عزام وباس راس أخته : نسبتك حلوه ..
تبكي : لا أنت تقول تبي فوق 95 %
فهد : صح كنت آبيها لكن تونا .. والترم الثاني بأذن الله تشدين حيلك أكثر وتجيبين فوق 95 %
مسح دموعها : لاتبكين فديت دموعك وأسيل اللي همها أخوها لايزعل..
دخل فيها لـ للحمام بغرفته وغسل وجهها وهو يمازحها ..
عزام : بنات آخر زمن ..
فهد يبعد شعر أخته عن وجهها وناظره : تعال هنا ورى هالسرعه وقاطع آشاره ..
عزام تروع : ها
فهد : اللي سمعته .. تراها سيارة وأنا أخوك ..
عزام : طيب .. تصبحون على خير
فهد : بكرة الصباح بصحيك لاجل تجي معي للشركة
عزام فتح عيونه زود وهو ماسك السماعات : ليييه
فهد فيه الضحكه عليه وماسكها : أبيك معاي كم شغله وأبيك تتطلع عليها ..
عزام بتذمر : طيب متى ؟
فهد : على 8
عزام برفض: لا سلامات .. شف الحين كم الساعه قريب 2 الفجر وبشوف فليم راح يخلص قبل الفجر وبصلي وبنام .. مايمدي
فهد : فليم .. استح على وجهك والصباح بصحيك ..
: خلها عقب باكر
فهد : لا بكره ..
عزام : طيب وين عبدالعزيز .. خل يروح معاك ؟
فهد : عنده بكره شغل خارج الشركة ..
عزام : ي ليل .. خلاص طيب
مشى وهو يتحلطم ..
ضحك فهد : الله يصلحه ويبعد عنه عيال الحرام ..
لمار: آميين ..
أسيل فيسها أحمر من البكا : فهد موب زعلان ..
فهد باس خدها : لا .. لانك بذلتي الجهد والله كتب هالشي ولالنا على المكتوب اعتراض ..
طلع معها ومع لمار ..
لمار : تصبحون على خير ..
فهد |أسيل : وانتي من اهله ..
دخل أسيل لغرفتها : وضي وصلي الوتر الحين وبأذن الله تنجلي كل ضيقه ..
أسيل : آوكي ..تصبح على خير ..
باست راسه وهو مبتسم لها ..
صك باب غرفتها وطلع لغرفتها وهو بـ هم جديد سالفة شخصيه مساعد وسالفة عبدالعزيز ورفض فجر ..
حط راسه واستعاذ بالله من الشيطان الرجيم لعله ينام ..


اليوم الثاني ..
بيت أبو سطام ..
آمه : آيييه البنت عند صديقتها تعبانه ..
طش الكوب بعصبيه إلين انتثر على الطاولة : منيب حممار لاجل تطلع متى مابغت طال عمرها ..وحتى ليه تسمحين لها يممه ؟
امه وقفت : سطططام وش هالعصبيه الزايده ..!
بعصبيه أكبر : زوجتي تنننام برى وعادي يممه هالوضع عندك ..!!
آمه : سططام وبعدين يعني .. زوجتك بالمستشفى وظرف صديقتها حدها تنام عندها..
آمجاد تناظر عصبيته وخافت ..
سهى : طيب عادي ..
سطام صرخ فيها : أنتي مالك شغل ..يمه أي مستشفى ؟
امه وهي تناظره : مدري ..
نادات الخدم لاجل ينظفون السفره : لاتعصب على نعمه الله .. وزين أبوك مهوب هنا ..
سحب نفسه وطلع بعصبيه من البيت ..
جلست آمه : كبر وكبر همه معه .. غلطتنا عطيناه الدلع والحين قاعدين نأخذ الثمار..!
.
.
.
المستشفى ..
كادي : الحمدلله بأن اليبي تمام ..
الجوري : بجد .. ربي يحفظه ..
سافهه جوالها تماماً وهي تشوفه يدق وحاطته صامت ..
كادي : متى راح يجون البنات ؟
الجوري: مدري .. تقول سلطانه على حسب مود رتيل..
كادي : تدرين لما كلمت رتيل تقول جالسة تجهز لـ سوس من لندن وهي ماتبي ..
ضحكت الجوري :آيييه تقولي صراحه رهيبه هالبنت ..
دخلت الدكتورة وكتبت لها خروج لان الحين صحتها وصحة البيبي تمام .. حمدت الله على الخروج لان المستشفى كئيب ..
دقت على الجوري على عمتها وقالت لها راح ترسل السواق ..
كادي : خالي يقول راح يمرني ..
الجوري : الوليد ..؟
كادي : آييه ..
لمت كل أغراضها الخفيفه ولبسوا وطلعوا ..
شافت خالها وسلمت على الجوري ومشت .. انتظرت شوي وحبت تتطمن على نفسها لان معها إلم يروح ويجي جا سواقها وطلعت للمستشفى اللي ملفها هناك ..
دخلت على طبيبه عامه وحولتها لاخصائي غدد ..
مانتظرت كثير ودخلت وارتاحت بأنها دكتورة : مم حاسه بضيق تنفس يبجني بأوقات والوزن متذبذب ..
الدكتورة:وأيش بعد ؟
الجوري : مم آوقات تجيني كأبه وبعد تعب وخمول وإلم بمنطقه الحنجره ..
الدكتورة : كل الاعراض تدل على غدد ..
قامت الدكتورة من مكانها وشافت آنتفاخ بسيط .. تألمت الجوري ..
الدكتورة : ليه ماجيتي من بدري ؟
الجوري : ليه فيه شي ؟
الدكتورة : راح آعمل لك تحاليل وبعضها زراعه وعقبها آسوي لك آشاعه.. ونشوف هي تحتاج علاج أو لا ..
الجوري : طيب دائما آحس بضيق تنفس ..
الدكتورة : حالياً ماقدر أعطيك أي علاج ..بس حاولي تبعدين عن التوتر والعصبيه وعقب آسبوعين راح تطلع نتيجه الزراعة ونشوف شاللي تحتاجينه .. هل الورم حميد أو لاقدر الله خبيث ..
الجوري راضيه بكل مالله يكتبه لها: الحمدلله على كل ماكتب لي وبالنسبة للتحليل إن شاء الله ..أقدر احلل الحين ؟
الدكتورة : آيييه .. بس مأكله شي من قبل كذا ؟
الجوري : لآ ..
الدكتورة : حلو ..
راحت معها الممرضه ونزلت عملت التحليل غمضت عيونها بشده على السحب للدم..
سحبت كم عينه عنها وقامت ..مشت للاستقبال عطتهم البطاقه وسحب المبلغ ..حمدت الله بإن عندها فلوس من ورثها من أبو مصعب وعندها عماره سكنية كبيره تدخل الايجارات بشكل سنوي لها ..
طلعت وهي حاسه بدوخه من سحب الدم مرت الكفتريا بالمستشفى أخذت لها عصير طبيعي وأخذت للسواق معها رحمة فيه واتنظاره لها ..
عطته ورجعت ظهرها وهي تشرب العصير ..نزلت جنبها وشوي بوصولها للبيت..
سلمت على عمتها وتالي طلعت لـ غرفتها لاجل ترتاح وتنام من التعب الحاسه فيه ..
.
.
.
بيت آهل الجوهره ..
جمعت كل أغراضها لاجل تروح لبيتها .. فكرت كثير دامها غيرت شكلها هالحين لازم تغير ريان بداية تتركه يحافظ على الصلوات بالمساجد و يترك التدخين ..
أمها : من بيوديك ؟
الجوهره : رائد ..
آمها : الله يسعدكم ..طيب وشغلك وش قال عليه ؟
الجوهره : عارف من فترة وقبل زواجنا وحتى كتبت بالعقد راح آشتغل ووافق على هالشي ..
آمها : حتى يابنتي خذي رأييه الحين ورضاه ..
الجوهره : آييه عارفه يمه ..
جا رائد : جوهير ودي تقعدين معنا ..
آمه : خل آختك تروح لـ بيتها .. لاتخرب عليها..
ضحك : من حبها بقلبي ودي تجلس معنا ..
: فديتك ي رائد .. لاتخاف بقط هنا دائما ..
شال شنطه أخته وشالت الثانية وعطت الشغاله شنطه الكريمات والمكياج ..
ريتال : بتجين قريب ؟
الجوهره : أكييد بأذن الله ..
نزلت وشافت أبوها يقرأ الجريدة وقف لها وسلم عليها : الله يحفظك يابوي ..انتبهي لنفسك ورجلك وسلمي عليه ..
الجوهره تبوس كف أبوها : من عيوني ..ترى بتجون لـ شقتي وتتقهون عندي وتتعشون بعد ..
ضحك أبوها : ماعدمها اللي كبرت وتزوجت وتعزم أبوها لبيتها ..
ضحكت مع أبوها وسلمت على آمها وريتال وسمر خواتها عقب مالبست عبايتها ..
آمها : غيرتي عباتك ؟
الجوهره مبتسمه وهي تصك الازارر : آيييه اللي قبل مهيب مسكره واقعد امسك فيها بس الحين آزين ..
عدلت نقابها وهي تحط الشيله عليه وعقبها حطت عبايتها على راسها وطلعت لسيارة أخوها ..
بسيارة أخوها ..
رائد : تبين نمر نفطر ؟
الجوهره : وش ورانا ..
مر رائد لمطعم ونزلوا ..
رائد : يدري ريان ؟
الجوهره مبتسمه : لا .. خليها مفأجاه
سألت أخوها : رائد تغير شكلي ؟
وهو مبتسم : ب الححيل .. طالعه خالعه
ضحكت : آهم شي .. طيب تهقى يعجب ريان ؟
رائد : أكييد راح يعجبه ويفهي بعد ..
ضحكت : أدري الله مير يخليني
ضحك أخوها وكمل فطور ..خلصوا فطورهم وطلعوا ..
رائد : بنت عندك مفتاح لبيتك ؟
الجوهره : آكيييد بالشنطه لان ريان عطاني آياه من وقت ..
رائد : طيب ماراح يبني بيت ؟
الجوهره : مدري ماسبقت وتكلمت معه بهالموضوع ..
وقف قبال العمارة وشاف عامل وناداه لاجل يساعده بالشنط وطلعوا ..
فتحت الباب ودخلت .. عطى رائد العامل فلوس وصك الباب ..
دق صديقه : تمزح راح تمشون لمكه .. هههههههههههههههههههههه بعدي قدددام ..
صك من خويه : جوهير ربعي راح يسافرون لمكه وبسافر معاهم ..
الجوهره : سيارة ؟
رائد : أكييد ..
الجوهره : طيب لاتسرعون ..تكفى يارائد ..
ابتسم وهو يضم أخته : إن شاء الله .. توصين على شي من مكه ..
عيونها ملمعه : ترجع لي بالسلامة ..
: بأذن الله .. يلا بروح يمدي آحضر كم لبس واستأذن من الوالد والوالدة ..
الجوهره : استودعك الله الذي لاتضيع ودائعه أنت وربعك ..
ابتسم أخوها وطلع ..
مشت دموعها وهي تستودع الله فيه وهي تمشي وتدور غرفه النوم شافتها وسحبت الشنط ودخلتها وهي تبدئ بترتيبها .. ابتسمت على كسلها لانها حاطتها بالعلاق وبس تعلقها بالدولاب ..
عقب ماخلصت رتبت الكريمات والعطور والمكياج بمكانهم .. سمعت الاذان صلت الظهر وعقبها رتبت الغرفه وهي تشوف حوسه ريان ..أخذت ملابسه حطتها بـ سله الغسيل وجمعتها وعقب غسلتها .. دخلت للمطبخ شافته فاضي الا من آشياء بسيطه لبست عبايتها وأخذت البوك ونزلت للسوبر ماركت تحتهم أخذت أشياء بسيطه للبيت ولاجل الغدا ..دخلت للشقه ونزلتها وهي تنزل عبايتها وتالي دخلت الاغراض للمطبخ ورتبيها وبدأت بتسويه الغدا وهي تناظر الساعه لان دوام ريان يختلف من وقت لـ وقت خاصة لما يكون عنده جولات برى مكتبه يجي بدري ..
دخلت تأخذ لها شاور خلصت وطلعت وهي تشب الجمر ..قطعت السلطه وعقبها الفواكه إلين خلص الجمر بخرت نفسها وشعرها والبيت ..
فلت شعرها اكثر وهي تشوف غرتها عدلتها بالسراميك شوي ..حطت ميك آب خفيف تكلم نفسها : ماله داعي بلاشر هع
رشت العطر ودخلت للمطبخ لاجل تأخذ جوالها ودقت على كادي لاجل تتطمن عليها وتالي صكت على صك باب الشقه ..
استغرب وهو ينادي وينزل لابه وأغراضه : يممه (على باله آمه جات لاجل ترتب الشقه له لانها تربتها بين فترة وفترة)
دخل للمطبخ على طلعته منها : هلا ..
ماصدرت منه أي ردة فعل غير نظرات مدلولها آعجاب الصوت صوتها والملامح هي بس متغيره بالحيل : الجوهره ..
وهي مبتسمه وتمشي للصاله : ماغيرها ..
لفها له : جوهره
وهي تناظر وعاضه على شفتها بشكل مبرز غمازتها بشكل اكبر : آيييه ..
أخذها لصدره : آححح منك وعليك (همس اكثر وهو يضمها يد على خصرها والثانية على رقبتها) ومخفيه هالجمممال لييه بس ؟
حمر وجهها والحرارة اكتست كل جسمها من ضمته لها وهمسه ..وقفت عن الحكي وخاصة بأنه مندق وهي توصل لصدره ..
: آششتقت لك آششتقت لك آشششتقت لك واللي خلق الخلق ..
وخرها شوي وهو يناظرها بـ آعجاب : الجوهره بججد جممميلة ..
حمر وجهها أكثر وهي حاطه آصبعها بطرف فمها مسك كفوفها وباسها : متغيره بشكل ..
ضحك وهو يجلس ويجلسها بحضنه : ادري خوفتك وبتقولين مفجوع بس مشتاق لك..
وهي تبعد الاحراج : بقوم آحضر الغدا ..
باسها وتركها عقب وهو يوقف .. نزل شماغه ومن قلب : عليك آسم الله من عيون من اللي مايخاف خالقه ..
دخلت للمطبخ وهي تتحس رقبتها ونحرها ووجهها أحمر : أف ف ف ي آحراج..
عدلت غرتها والسلسال وهي تودي السلطه والفواكه للصاله ..وقف وقام يساعدها : متى جيتي ؟
تحاول ترجع لطبعها وصوتها بس حركاته ونظراته ماتركتها تسوي شي من طبعها : قبل صلاة الظهر ..
ماتركها تحضر الغدا وهو ماسك يدينها ومندق من وراها : مع رائد ؟
:آييه ..
: كان دقيتي علي كان جيتك برسم الخدمه ..
:عادي آخوي جابني .. ريان بحضر الغدا ..
ابتسم وتركها وهو يضحك : مفجوع أدري أدري
ابتسمت على جنونه ..
فتح الثلاجه وأخذ العصيرات واللبن ومشى ..
حضرت الغدا وجابت له كأس ..
جلس قبالها : آيييه وشخبار الجوهره ؟
رفعت حاجبها ورجعت لـ شوي من طبعها : ماعليها ..
ابتسم ي حبه لـ جرائتها وعنادها وشخصيتها وطبعها السمح : عسساه دوم.. بلغيها عن ريان إنه مشتاقها بالحيل
ابتسمت له : وهي أكثر ..
بـ عتب غريب بهاللحظات : واضح ..
ناظرته واختفت ابتسامتها : تبيها عتب ي ريان ماعندي أشكاليه ..
بسرعه : لاآآ.. آقول جوهرتي تسلم لي يمينك طعم الغدا يرد الروح عقب آكل المطاعم وغثاها ..
فكر للحظه : البيت كان فاضي شلون؟
ابتسمت : نزلت للسوبر ماركت وأخذت الاغراض بس المغرب راح نمر ونأخذ أغراض البيت كامله ..
: تدرين لما آشوف شخصيتك وتصرفاتك آحسك من حريم آول الواحد يفخر فيك بجد..
اكتفت بـ ابتسامه ..
ريان : آيييه وآخبارك ؟
ضحكت : ريان تغدا ..
ضحك وهو يأكل وكل شوي يقط كلمه وهي تناظره وتضحك ..
خلصت غدا وقامت ..غسلت ورتبت المطبخ شافته يدخل ومعه الصحون ..راحت أخذت الباقي وغسلت وهو جالس يناظرها ويسولف معها ..
ريان بضيق: ماعندي حالياً فلوس خبرك الشقه وتأثييها آكل الراتب والملبغ اللي قبل..
الجوهره تمسح كفوفها وتحط كريم مرطب : طيب عادي عندي ..
: ماحب هالحركه..
الجوهره تنزل الكريم : ريان الظاهر بأننا زوجين وكل واحد مننا يكمل الثاني..
:لا .. راح آستلف من أي واحد إلين يجي الراتب ..
الجوهره : ريان نبدأ بالديون لا .. خلاص زوجتك واللي عندها عندك ..
طلعت من المطبخ وقام وراها : جوهرتي مهوب القصد ..
الجوهره بزعل : تترك زوجتك وتأخذ من الغير .. وش هالمنطق ريان ؟!
ريان بضيق : الجوهرة لاول مره بحياتي كلها تكون محفظتي خاليه لو من الريال..!
التأثيت والسيارة آقساط والايجار آكلت الراتب والمبلغ اللي مجمعه .. صرت من البيت للشغل ومن الشغل للبيت ..حتى جوالي مافيه شحن ..
ضاقت عليه وهو يشكي وطلعت منها : حبيبي عادي الفلوس تجي وتروح ..المهم أنت ماتتضايق..
ريان : الضيقه وصلت حدها ..
جلست قباله : حبيبي تضيق لاجل وسخ دنيا .. وتكدر خاطرك .. راح تنفرج بأذن الله..
كان ساكت ..جابته لحضنها وهي تمرر كفها بهدوء بشعره ..فكت آزارر ثوبه العليا وهي تقرأ عليه المعوذات حست به نام ابتسمت للحظه الكنبه ضيقه وهو نايم وعلى صدرها وراسه تحت نحرها سحبت من الطاوله جنبها الريموت وهي تدور قناه حطت بدايه ومبتسمه على حكي البنات وكل وحده وهمها ..وشوي تناظر اللي نايم بحضنها وضاق خلقها من شكواه ..
.
.
.
بريطانيا ..
أخذها بالقوة وهو يركبها السياره معه : ولاكلمه ..
حرك السواق للفيلا ..
رتيل ترص على آسنانها : حقيير
: ولاكلمه فاهمه .. كم مره حذرتك ماتصكين بوجهي .. آقولك تجين لي يعني تجين آما آنك تعاندين برجع لك وجهي الثاني ..
:لانك منافق كل شوي لك وجهه ..
خزها بنظرها : انطمي ..
: كل تراب ..
صفقها إلين صك وجهها بالقزاز .. عضت على شفايفها وهي تناظره : وتبي آنسى طارق .. آنساه شلون بس ..
بهمس وتهديد يروع : شوي وننزل الفيلا ..
لفت وجهها للقزاز وهي تحس بنزف بفمها وقفت السيارة ونزلها معه ..دخل للفيلا وطلع ودخل يجرها للمخزن وهي تصرخ وتحاول تفك نفسها منه رماها للأرض : خليك هنا إلين تموتين وقتها برمي جثتك..
وهي تصرخ فيه : كلبب من يومك وخاين وحقيير ..
:تفو عليك وعلى هالتربيه ..
تزيد وصوتها معتل : وعلى تربيتك اللي خلتك تأخذ بنات الناس من بيوت أزواجهم تتتفو عليك ي تعبان ..
رجع عليها بسرعه وقطع حكيها إلي نحست روحها بتطلع من ضربه لها ..
رماها على الارض وهو يأخذ جوالهاوصك الباب وطلع ..
استفرغت دم وهي تشهق من البكا ومن حظها الردي اللي قطها بيدين هالادامي..!
.
.
.
الفندق ..
بتجن تدق عليها ماترد .. جاها مسج من جوال رتيل (أنا مسافره للرياض)
نزلت جوالها وتأكدت بأنها مجبره .. رتبت كل أغراضها ودمعت وهي تشوف الاغراض اللي جابتها لها رتيل وتجهيزها للعرس .. حتى الفستاين للزواج وهدايهم لصديقاتهم..
حطتها كلها بالشنطه .. أأكدت رحلتها للرياض على آن اللي تعنت لاجلها سافرت وهي محبوسه وتنزف بدل دمعها دم ..!
أخذت جوالها ودقت ..
رد عساف ..
سلطانه :وين رتيل ؟
عساف: مسافرين ..
سلطانه: عطني رتيل ..
عساف : آقولك مسافرين ..
صك بوجهها سبته بقوه : حقيير هو اللي مرسل المسج ..
دقت على مصعب كان واضح بأنه نايم : ألو ..
سلطانه: سلام ..
مصعب ويده على عيونه :وعليكم السلام.. سوس
:آييه ..نايم ؟
وهو يجلس :لا .. آمريني
شدتها كلمه آمريني وجا ببالها بأنها تطلبه دوم برغم ماسبق ودقت عليه ورقمه بجوالها كـ واجب فقط لاغير : خلاص ولاشي..سي يآ
صكت وجلست : ي الله .. أكره حاجتي لاحدهم ..
غمضت عيونها علها تسترخي من همومها ..صحاها دق باب الجناح ..قامت فتحت وشافته : آدخل ؟
:تفضل ..
:شخبارك ؟
:بخير ..
سكتوا ..
تكلم عقب لحظات : فيك شي ؟
ناظرته : شايف شي ؟
: شايف حزن وهم معتلي وجهك ..
: كلم ولد عمتك يعطي رتيل جوالها ..
: مأخذ جوالها ؟!!
سلطانه: لانه غبي ومسوي رجال ..(بتهديد) ي أنه يعطي رتيل جوالها أو بلغه مايردني الا الشرطه هنا بلندن ..
بصدمه: سلطانه وش هالحكي الله يهديك هم زوجين وأكيد راح يحلون المشكلة بينهم بالتفاهم ..
سلطانه بحده : مصعب بلغ ولد عمتك هالشي آقسم بربي خلال ساعه لو ماتركني آشوف رتيل لابلغ عنه ..
وقف : سلطانه رجاء ترى السالفه هنا مافيها حب خشوم ويطلع ..
سلطانه بحده أكبر : كلمه أجل .. والله شفني حلفت بالله لو ماجتني رتيل خلال ساعه لتلبس الكلابشات يدينه .. وخل المرجله نتفعه دامه يستقوي على بنت ..
دق مصعب : عساف وينك ؟
عساف جالس يدخن : بالفيلا ..
مصعب : وزوجتك ؟
عساف : وش لك فيها ؟
مصعب : جيب البنت وفك نفسك من المشاكل ..
وقف : وش قصدك؟
مصعب بضيق: الحين بجيك وبفهمك السالفة كلها..
عساف: طيب ..
ناظرها : اجهزي لاجل نروح وتشوفينها ..
أخذت حجابها وعدلته وطلعت معه ..ربع ساعه وهم واصلين
الفيلا ..
عساف ضحك : تبلغ ..!
مصعب : لاتضحك .. والله إن تروح فيها بلندن .. محنب ناقصين مشاكل ..
عساف : ماتقدر تبلغ البنات خوافات تبيها تدخل شرطه ..
مصعب بتحذير : عساف البنت عن عشرة رجال .. ثمان سنين ماحولها سند وسمعتها من الذهب ..وفيها من القوة ماكفى عن رجال كثر..
وهو ينفث سجارتها رماها تحت رجله : ماعاشت بنت تحدني آسوي شي مابغاه ..
مصعب : عساف لاتجيب لنفسك المشاكل .. أنت لك شغل هنا كثير تبي كل هالاشياء تروح بسبب شي تافه وعناد ..
فكر بـ شغله راح يتأثر لو صار شي بسيط ..
مصعب : قم وادحر ابليس والشر وخلها تشوف صديقتها ..
قامت من مكانها وهي ماتسمع حكيهم ولاتشوفهم دقت على مصعب : وين رتيل ؟
مصعب : شوي وراح تشوفينها ..
سلطانه: مرت نص ساعه وباقي نص ساعه ..
مصعب : شوي وراح تشوفينها ..
صكت منه ..
مصعب : عساف لعنبوا دراك آمش جيب البنت ..
مشى عقب آصرار ولاينكر تسرب شويه توتر وقلق من تهديدها ..
ناداها مصعب ودخلت ..صرخت وهي تشوف رتيل والدم مختلط بتراب بوجهها :رتتتتتتتتتتتتتتيل ..

.
.
.
الرياض ..
بيت آبو سطام ..
شقتهم ..
عرفت بأن الجوري بالبيت وجات من الصبح عكسه مايعرف للحين ..
شافته قافله معه :طيب طلقها وفك نفسك من همها ..
ناظرها : امجاد منب رايق لك ..
آمجاد تجلس قباله :سطام فكر فيها وحده ماتجيب عيال وحتى ملاحظ آهلها شلون كارهينها ولايسألون فيها وانت قلت هالشي ..وفوق ذا كل شوي تطلع من غير آذنك ماتستاهلك ..
:بس تجي حسابها معاي ..
امجاد : طيب طلقها ..
بنظره: عقب ماتمسها يميني آطلقها ..
:تضربها ؟
بعصبيه : آيييه آضربها ..خير تنام برى بغير آذني ..أذا أبوي وأمي رضوا موب معناها تأخذ شورها منهم ..
آمجاد : تراها تحت ..
وقف بسرعه : الجوري جات ؟
آمجاد : آييه ..
نزل ونزلت وراه ..دخل للغرفه وشاف معها سهى يرتبون المفارش صرخت من دفته :سططططام خييير
سهى : سطططام فكها ..
ماسمع لها ركضت تنادي آمها ..
وهو يمسك برقبتها مكان الإلم بالضبط كأنه متحد مع الالم يزيدون عليها الاوجاع : تنامين برى البيت بأمر ميين ؟هااااااا ؟
الجوري تبي تتكلم ومسكها وهي قربت تنتخق آنفاسها وتحاول تبعده وكل محاولاتها لابعاده والحكي باءت بالفشل ..
دخلت آمه للغرفه وبعدته عنها : سطام وبعدين معاااك .. هاااا تعبت معاك
وهو يأخذ آنفاسه ومعصب : قليله حيا تنام برى ..!
صرخ أكثر وصرخت فيه آمه : سسسطام آقولك انقلع برى الله لايرد عدوك
سطام وهو يجرح : تداافعين عنها لييه يمه ها لييه ؟ ترى مهيب جايبه لك حفييد لانها عقيم ..عقييييم
تركت آمه الجوري وهي تتقدم وتصفقه كف : اطلع برى ..
رجع طلع حرة آمه بالجوري : سططام لالا تكفى ..
بعدته آمه بعد آيش ..
جلس على السرير وهو يلقط آنفاسه ويناظرها : أنتي عقيم ولاتشرفين وأنتي طالق ي الجوري ..
.
.
.

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


البارت التاسع والثلاثين
بيت آهل سطام ..
صرخت فيه آمه لاجل يسسكت : ي ويلي وين بتلقى مثلها ..
وهو يوقف ويأخذ آنفاسه ويناظرها :تكفيني آمجاد ..
قبال العماره ..
طلع وهو يركب سيارته ولاهو شايف له وجهه الا لـ ثامر دق عليه :تعال أنا آسفل العماره ..
نزل له ثامر بسرعة من صوته المتغير ..ركب السيارة وشافه حاط راسه على الدركسون ..
ثامر : ششفيك ؟
وراسه على الدركسون ويناظره : طلقت الجوري ..
صوته فيه لوعه إلم وحزن عليها طيب ليه طلقها ..!
ثامر انصدم : ليه ؟
سطام العبره محاصرته : مدري .. عصبت عليها وطلقتها ..
ثامر : يعني مب مجبر ..؟
سطام رجع ظهره على المرتبة : مجبر من آبليس ..آآآه ثامر طلقتها وضربتها
نزل من السيارة وفتح له الباب : آمش نطلع لـ فوق العيال كلهم خامدين وبعضهم للحين بشغلهم ..
نزله وصك السياره ..
ثامر وهم يدخلون الشقه : كم طلقتها طلقات ؟
سطام : وحده ..
رمى نفسه على الكنبه ..جلس جنبه : الحين تقدر ترجعها وحتى بغير ماتوافق..
عدل جلسته بسرعه : شلون بس ؟
ثامر : الا دامك طلقتها طلقه يحق لك ترجعها من غير رضاها ورضا وليها ..وحتى لو بغيت تشهد شاهد واحد أو شاهدين على الرجعه من غير ماتروح المحكمه
سطام فرح فرحه مابعدها :ججد
ثامر ابتسم له : آيييه جد الجد بعد ..
وقف : راح آشهدك وآشهد واحد ثاني من العيال ..
ثامر مبتسم : آوككي ..
جلس بضيق : تهقى بيأخذونها ..
ثامر : ليه ضربتها طيب ؟
سطام : نامت عند صديقتها بالمستشفى ..
ثامر رفع حاجب :وضربتها لاجل هالسبب ..!
سطام :البارح جت عندنا عمتي وطلعت لغرفتها لاجل آنام على آني بصحى بالليل وتنكلم مع بعض بخصوص علاقتنا صحيت الصبح ومالقيتها ..وصار اللي صار ..
كان متضايق وهو يتكلم شلون طلقها ..!
.
.
.
بريطانيا ..
فيلا عساف ..
من شالتها ونقلتها للغرفه غسلت كل وجهها ونحرها ..جابت لها الشغاله ملابس بدلت بلوزتها وعدلتها على السرير ..
دموعها بحر : رتيل حاسه فيني أنا سلطانه ..
بصوت ي الله ينسمع : آييه ..
مشت دموعها وجلستها وهي تعطيها عصير : لازم تشربين راح آآكد رحلتنا على الرياض ..
رتيل وهي تبكي : لاتشتكين عليه
سلطانه ناظرتها بقوة : لييييه ليكون حبيتي هالحقير
رتيل تبكي : لاآآآ .. مستحيل أححبه بس مستحيل يطلقني عقبها تكفين لاتشتكين عليها ..
سلطانه : خليه يأكل تراب هنا ..
رتيل : لابليز ..
سكتت سلطانه عن الموضوع : خلاص ماراح آسوي له شي .. ريتو راح نسافر ..
بكت : بنسافر ..
سلطانه : آيييه ..
دقت سلطانه وآآكدت الحجز ..:وين الجواز ؟
رتيل : معاه ..
وقفت : بروح آجيبه ..
رتيل بدموع: ماراح يعطيك
سلطانه : لو ماعطاني قسم بالله لاخليه يخيس بسجون لندن الكلب على هالضرب والاهانات ..
طلعت : وين جواز رتيل ؟
ناظرها مصعب بسرعه وعساف يدخن ومعطيها ظهره : بنت منتب بقدي ..
ب استهزاء : عارفة .. عطني جواز رتيل لاجل ماتتبهذل من جد ونشوف مين اللي موب قد الثاني ..
مصعب : سلطانه خلاص ادخلي ..
سلطانه : خمس دقايق والجواز هنا ..
دخلت لداخل وهي تلم صديقتها لصدرها : الدم اللي تستفرغينه دوم بنروح للرياض وبنشوف من آيش ..
ضمتها أكثر وباحت عيونها الدمع تعرف الاستفراغ يكون من سرطان وأشياء تروع ..
أخذت جوالها ودقت على أبوها لاجل يمهد لها موضوع سفرها مع رتيل..
شوي بدخول الشغاله ومع جواز رتيل ..أخذته سلطانه وناظرت الساعة قامت ساعدت رتيل تبدل ملابسها ولبستها حاجبها ..
سلطانه تسندها : تقدرين تمشين ؟
رتيل : آييه ..
شالت شنطتهم اليد ودخلت الجواز بشطنتها ..
طلعت وشافت جوال رتيل على طاولة أخذته .. ممدى طلعت من باب الفيلا والا وهو يشوفها وقف ..
سلطانه : آسمعني ي أنت الحين مسافرات للرياض فلا تفكر تسوي شي ولا أحد يدري عن وجودنا بالرياض لان رتيل من سواتك حالها مايسر ..
:مصصعب ..
مصعب ناظر ولد عمته وناظر سلطانه وكلن منهم يتطاير شرار ..
وقف بوجههم وهن طالعات ..
:تنحى عن وجهينا لاجل ماتفوح ريحتك عند آهلك ..
وقفته كلمتها وانهى نطقه وش تعني ؟!!
وقفت للحظات وهي تشوف تاكسي وصلتهم للفندق أخذو كل أغراضهم ونزلوها تحت ..دفعت الحساب وطلعوا ..
ركبت التاكسي وهي تقوله المطار ..حطت صديقتها على صدرها :باقي تتألمين ؟
رتيل : جسمي آحس راح يتكسر ..
: الله يكسر يده ..
تركتها تغفى شوي وهي تناظر الطريق ..
.
.
.
الرياض ..
بيت آهل سطام ..
اللي جاها في هالبيت يكفيها عمر ..
عمتها : ي الجوري لاجلي ولاجل عمك آجلسي ولدي وآعرفه ماله غناه عنك ..
وهي تمسح دموعها وتلبس شيلتها : عمتي خلاص جات من سطام والحمدلله.. سطام عذبني بما الكفاية ..
تتابعت شهقاتها وهي تحط الغطا وتأخذ شنطتها الصغيره وتطلع من البيت اللي عانت فيه شتى أنواع العذاب ..
عمها ضايقه فيه الدنيا : بوصلك أنا ي بوي .. والله أنه يعز علي طلعتك من هالبيت مكسوره ..
ركبت سيارة عمها وهي حاسه بالالم من كل شي حولها ..
صورتها ,كرامتها ,كلها انهانت بعيون الكل بسببه ..
وصلت لبيت أبوها ونزل معها عمها ..
كان الوقت توه ماجا للعصر استغرب آبوا لجوري جية بنته بهالوقت ومعها عمها ..!
:عساه خير ؟
أبو سطام وهو يجلس بالمجلس : لا والله ماجا للخير .. وهو أبغض الحلال..
بنفخه: تطلقت ؟!!
أبو سطام : آييه .. وجبت الجوري إلين تهدأ أوضاعهم وبحول الله يرجعون لـ بعضهم..
: وش سبب طلاقهم ؟
أبو سطام : لحظه غضب بينهم ..
امتعض من هالشي بشكل كبير : يبيها يرجعها بكره والا يفك سراحها ..
ناظره بقوة : محمد الجوري كفاية لعب فيها .. ماعادني بـ ساكت لك أكثر ..
أبوها : البنت مايبي لها تجلس معلقه ..
أبو سطام : الله يهديك ي محمد البنت خلها ترتاح وعقبها تنحل السالفة ..
أبو الجوري : إلين متى ؟
أبو سطام وقف : بكره بنحل السالفة بحول الله ..
أبو الجوري بتهديد : منب منتظر أكثر من يوم يومين بالكثير
أبو سطام يتقي شره : إن شاء الله ..
طلع من عنده وطلع للصاله شافها جالسه :تعالي ي الجوري ..
فكت عبايتها ..
آمها : تحملي أبوك تعرفين لسانه ..
بداخلها تمتم عارفه مايحتاج يمه ..وش ذبحني غير طعنات الاحباب ..!
طلعت ورى أبوها وأخذت شنطتها قطتها بغرفتها ودخلت لـ مكتب أبوها ي كثر كرهها للمكتب ذا لما زوجها أبو مصعب علمها بالخبر هنا ولما طلبها سطام قال هالخبر لها هنا ..
وهي واقفه وتناظر أبوها وهي ب الحيل مكسوره ..
أبوها : وش الغلط اللي تركك تتطلقين ؟
الجوري ماقدرت ترد ..تقوله نمت عندي صديقتي وهو زعل .. مليون بالميه راح يوقف مع سطام ويضربها ..
: هو مايبيني من زمان والحين استغنى ببنت خاله ..
بنبره : وشاللي خلاك تتطلقين ؟
غمضت عيونها وتالي ناظرت أبوها :صديقتي كانت منومه ونمت عندها وعماني كانوا يدرون ولانه نايم ماقدرت آصحيه وزعل ..
وقف : نمتي برى بيتك ..؟!
جاك الموت ي تارك الصلاه تبادرت هالجملة لـ ذهن الجوري من قومة أبوها حطت يدينها على وجهها تلقائيا ..شدها من أي يدها : كيف بناتنا ينامون برى بيوتنا ؟
نبرته تخوف جموع مابال بنت مالها لاحيل ولاقوة مثل الجوري ..
تحملت ضرب أبوها وكلامه اللي يسم البدن سم ..
وهو يدفها : آسمعيني هالمره ضرب ولا شديت فيه المره الجاي بذبحك .. انقلعي لـ غرفتك الله لايردك ..
شهقه وتتابع الامها من الكل صكت غرفتهاوهي تجلس ورى الباب وتبكي وتضم نفسها بنفسها : ي رررب ..ي رررب خذني طاهره لك ي ررررب
بكاها بكى مظلومه تعبت من ظلمهم كانت تدعي بصدق وهي تحس بثقل راسها من الصداع وإلم حلقها زاد من ضرب سطام وأبوها ..
دق باب غرفتها وكانت آمه صوتها ثقل من البكا وتغير : يمه الله يخليك بجلس وحدي..
ماسمعت صوت وتتابعت شهقاتها وإلمها منهم ..
.
.
.
العصر
بيت آهل لمار ..
لمار : لا راحت علي نومه ..
فهد : وبكرة موعدك ؟
لمار : آيييه ..فهد مساعد يعرف شي عن موعدي لانه مر الصباح ..
ابتسم : تبين الجد البارح رحمت وضعه وقلت له ..
: آها .. لانه آفطر مع آمي واستانست عليه لانه جلس معها إلين آذن الظهر وراح ..
ابتسم فهد : الرجال شاري ودك ي أخوك ..
لمار وهي تصارح أخوها القريب لـ قلبها ب الحيل : فهد محتاجه مساعد كثير بهالفتره بس تصرفاته تتركني آفكر آلف مره قبل الرجعه له ..
فهد : بقابله قريب بأذن الله تعالى وآشوف سالفته .. الا ماكلمتك فجر ؟
لمار : الا ..وتسألني قلت لـ عبدالعزيز ..
فهد وقف : تدرين بطلع له الحين واشوف رأيه بالسالفه ..
لمار : آوككي ..
نزل عزام ووجهه كله نوم : فهد أبي فلوس ؟
فهد : وين رايح ؟
عزام : العيال تو داقين يقولون بنطلع ..
فهد : طيب اطلع لغرفتي شوفا لبوك خذ منه ..
طلعت آمهم من المطبخ على حكيهم : لاتأخذ واجد ..
ضحك فهد على آمه وعزام ..
طلع لـ عبدالعزيز وعزام معه لاجل يأخذ فلوس ..
دق الباب ودخل .. عبدالعزيز يرش العطر ..
فهد : طالع ؟
عبدالعزيز : آييه بطلع مع العيال ..آجلس
جلس فهد :بغيتك بسالفه ..
وهو يحط الطاقيه على راسه :تفضل ..
سكت للحظات وهو بحيره شلون يقوله : آقول عبدالعزيز شرأيك بـ فجر ؟
ابتسم : من أي ناحيه ؟
فهد : كل شي ؟
عبدالعزيز وهو يلبس الشماغ ويعدل عليه العقال وهو مبتسم ومبطن الاجابة : شفتها البارح وبعون الله تصير حليلة لي ..
ضحك فهد : الله يوفقكم ..
عبدالعزيز ذكي ولماح جلس : فهد بالعلوم علوم ؟!
: بصراحة البنت البارح كلمت لمار وهي رافضه بسبب شكلك ..
عقد حواجبه وبثقه : ماجات عليها ..كثير من ربعي زعلوا بأني ماجيت وتزوجت من عندهم .. الله يوفقها من غيري وتختار على ذوقها ..
فهد : عبدالعزيز البنت تقول بأنك أجمل منها وهي رافضه لاجل هالسبب ..
ب استهزاء ورفض : خلاص مابيها دام تفكيرها سطحي للدرجة ذي ..
فهد ضاق من تصرف أخوه : عبدالعزيز ..
عبدالعزيز وهو يوقف ويحط البوك والجوال بجيبه ويركب القلم بجيبه العلوي : أجل بالله ذا تفكير .. من متى الرجال ينقال لهم كذا ..
أخذ المسبحه وهو يفر بخرزها وضحك : تدري بإن الربع عازميني لاجل الخطبه ..
والله حاله بنت عمك ذي ..!
فهد وقف :عبدالعزيز هي معجبتك ؟
عبدالعزيز : لو ماعجبتني كان قلت لـ مساعد وانتهينا ..
فهد : أجل توكل على الله وخذها وخل العناد ..
عبدالعزيز بنظره : مابقى الا عبدالعزيز يأخذ وحده ماتبيه ..!
فهد : ي رجال البنت تبيك والا ماكان وافقت عليك من البداية لكن أنت عارف طبع البنات ماتبي رجلها يكون أحسن عنها ..
عبدالعزيز تنرفز : وهي على بالها ولد عمها تفكيره يوصل فيه للدرجة ذي .. ذي من طباع الحريم ماتمد للرجال بصفه ..
فهد : تعوذ من أبليس ..
عبدالعزيز تنهد : اعوذ بالله منه ..فهد ماعاد آبيها وبكلم مساعد..
فهد : لاحول ولاقوة الا به .. ي خوك تركد وحتى راح تصير سالفة بأنك رفضتها عقب ماشفتها ..
عبدالعزيز وهو يرش العطر على شماغه نزله : العلم كله بيكون عندهم منيب مدخل نفسي في متاهات .. وتبي الجد ي أخوك من البارح تغير وجهها وحتى من ناظرتني وفهت البنت وطلعت بسرعة وراح لها مساعد وحسيت بالسالفة شي لكني غضيت البصر ..
فهد : حتى ي خوك أنت أكبر من هالشي والسبب تراه بصالحك ..
عبدالعزيز : فهد مابي زوجتي تكون بهالسطحية بالتفكير ..
فهد : فكر فيها بالمنطق ترى هالشي أكيد شافت له آثار سلبيه من صديقات أو قرأت عنه .. وماتبي تخوض بنفس التجربة وهي قرأت عنها من قبل..
دق جواله طلعه ورد وتالي دخله : الحين بطلع للربع وعقبها نكمل حكينا لكن بنت عمك طلعتها من مخي ..
فهد يطلع معه ويسولفون بصوت واطي : خلنا من كل شي أنت تبيها والا ؟
عبدالعزيز : الا ..
فهد ابتسم : وتحرم نفسك منها لاجل آبليس ؟!!
ضحك عبدالعزيز : ترفع الضغط ..يلا آشوفك ..
فهد : الله يحفظك تركد ..
آمه معاها القهوه : وين بتطلع بعد ؟
عبدالعزيز وهو مبتسم : لربعي
طلع وجلس فهد وهو يسولف مع آمه وخواته ..




بيت أبو سطام ..
سطام ساكت وحاس بخطاه وهو يسمع كلام آبوه وآمه ..
أبوه : ماتستاهل الجوري .. أنا الغلطان والا أنت كفو وتأخذها ..
مندق : برجعها ..
أبوه معصب: وغصب عنك ترجعها ..والله أنك ماتستاهلها لو أخوانك مهم متزوجين ماكان فكرت أزوجك آياها .. الجوري يبي رجل صاحي مهوب تعبان مثلك ..
يناظر أبوه وبتعصيب : وش تزوجها أخواني ..!
أبوه بعصبيه : لانك منت بكفو ..
سطام : أجل ليه زوجتني إياها ..؟
أبوه : حظها الاقشر ..
سكت ..
أبوه : ماحد من أخوانك تعبني كثرك ي سطام .. زوجتك الغالية لاجل تعزها وتعلي شانها وذليتها ..
وقف أبوه وهو زعلان منه بالحيل ..
أمه تناظر أبوه وهو يطلع وردت تناظر ولدها : الحين وش ناوي تسوي ..
: برجعها بكره الصبح ..
امه : وعلى بالك بهالسهوله ..
سطام : آيييه بهالسهولة لانها آول طلقه وبروح من فجر ربي للمحكمه ..يمه وين آمجاد ؟
امه : تلاقيها بشقتكم ..
وقف وطلع لـ غرفة الجوري صك الباب عليه : الجوري ليه تنامين برى ..!
تعرفيني ماصبر عنك ..لاني أحبك وأعشقك كرهت أني اصحى ولا أنتي حولي ..
رمى نفسه على السرير وهو يفكر هو من قبل سمح لها تطلع متى ماتبي وتروح لان على باله بيلهى مع أمجاد وينساها وينسى حسنها ..
لكن هيهات ي سطام ..!
.
.
.
لندن ..
شافت أبوها ومهد كل شي لهم .. ركبت درجة أولى وتركتها تتمدد وهي تغطي الستار ..عرفت من مسج لـ مصعب بأنه معها على نفس الطيارة ..
وش تجازي هالانسان فيه بسس ؟!!
لحظات مرت واقلعت الطائره للرياض .. لفت وهي تشوفه قبالها آبتسمت له ..
كان بس آبتسامها منها كفيله بأنها تتركه يطير فوق الغمام وهو يبادلها وناداها لاجل تجلس جنبه .. شافت رتيل نايمه قامت جلست بالمكان جنبه شافته فاضي ..
وهو مبتسم وفرحان وكل شي حلو فيه هاللحظه جلس يناظرها ..
ابتسمت له وهو يمسك كفوفها : خليها بحضني ودي بدفاك ..
وهي مبتسمه له : طيب يد وحده تكفي ..
فك الثانية وهو مبتسم : لو ظفرك يكفيني ..
طلعت معها : الله يخليك لي ..
ياااه وش سوت فيها هالكلمة بس ..أي مشاعر أي حب أي فرح أثارتها بـ أعماقه..
سلطانه : يكفي ..
وهو ميت عليها ومتلهف لكن من ذوقه تركها : براحتك ..
ابتسمت له وقامت ..وهو يناظر مكانها وكفه ابتسم وكيف نفسه بهاللحظات ..
حست براحه بسيطه لانها رسمت البسمه على شفاته عقب قسوتها معه وهي الا القسوة تكرهها كفايه اللي عانت منها تجي هي تقسى لا مهوب طبعها..
.
.
.
الرياض ..
شقة ريان * الجوهره ..
:ريااااان ..
دخل وهو يحك شعره : لاتقولين ساعدني ماعرف ..
ضحكت : مالي شغل رتب معاي الاغراض ..
شال الكيس وحطه فوق الطاولة وهو يفتح شاف الزبادي : آحطه بالثلاجة ؟
ناظرته : ليه حبيبي وين نحطه دائما ؟
ابتسم : مو عادي نحطه بالدرج ؟
ضحكت : شلون عشت ب آمريكا وحدك وحتى الزبادي ماتعرف مكانه عدل..
ضحك وكمل ترتيب الاغراض بالثلاجة .. خلصت من الافرف العلوية وهي تدور المكرونة والصلصات مالقتها ..
وهي تقلب بالاكياس الباقيه : ريان وين الاغراض الباقيه ؟
وهو يرتب بذمه بالثلاجة : نزلت كل شي من السيارة ..
مشت وهي تشوف شاللي يرتبه ..
حطت كفها على صدرها : يممما ..ريان حبيبي المكرونه مايحطونها هنا بالثلاجة ولا الصلصات كلها حتى الدريم ويب .. ي حيبي ..
رحمته من قلبها مايعرف شي ..قومته وهو يضحك : الجوهرة شوي وتصيحين على حالتي
ضحكت : بججد رحمتك .. روح آرتاح إلين يأذن للمغرب وعقبها تصلي وتنقهوى ..
ريان : طيب
دخل لاجل يرتاح ودقت على أخوها لاجل تتطمن عليه ..
: هلا رائد ..
: هلا والله .. شخبارك ؟
الجوهرة تطلع المكرونه والاغراض من الثلاجة : الحمدلله تمام .. أنت طمني عليك؟
رائد : تممام تونا اليوم الصبح اعتمرنا وبنمر المدينة وعقبها نرجع لـ جده ومنها للرياض..
الجوهره قلبها عليه : طيب لاتسرعون وانتبهوا لـ نفسكم ..
رائد مبتسم :إن شاء الله ..سلمي على ريان ..
الجوهره : يوصل .. بحفظ اللي عينه ماتنام ..
صكت من آخوها وكلمت ترتيب ..
دخلت للغرفه : ريان ماقلنا تصلي
وهو منعس : بس بغفي
الجوهره : لا حبيبي آجلس شوي الا دقايق ويأذن ..
:بصلي هنا ..
الجوهره : لا قلبي المسجد مهوب ببعيد عننا .. صل هناك مهوب زين تصلي بالبيت ولاعندك عذر قوي ..
: مرهق
الجوهره : كل شي بأجره بأذن الله تعالى ..
ريان : بس تكفين الحين بجد مالي حيل ..
الجوهره بضيق : ريان الله يرضى عليك الا الصلاه في المسجد ..


***

حكم صلاة الرجل في بيته بغير عذر
ما حكم صلاة الفريضة في المنـزل من شخص يدرك فضل صلاة الجماعة، ولكن يصلي في بيته كثيراً وقلَّ ما يذهب إلى المسجد؟

صلاة الرجل مع إخوانه في الله في الجماعة، في بيوت الله عز وجل وهي المساجد واجبة مع القدرة في حق من يسمع الأذان؛ لقول الله عز وجل: وَأَقِيمُواْ الصَّلاَةَ وَآتُواْ الزَّكَاةَ وَارْكَعُواْ مَعَ الرَّاكِعِينَ[1] والمعنى صلوا مع المصلين.
ولقوله سبحانه: فِي بُيُوتٍ أَذِنَ اللَّهُ أَن تُرْفَعَ وَيُذْكَرَ فِيهَا اسْمُهُ يُسَبِّحُ لَهُ فِيهَا بِالْغُدُوِّ وَالْآصَالِ * رِجَالٌ لَّا تُلْهِيهِمْ تِجَارَةٌ وَلَا بَيْعٌ عَن ذِكْرِ اللَّهِ وَإِقَامِ الصَّلَاةِ وَإِيتَاء الزَّكَاةِ يَخَافُونَ يَوْمًا تَتَقَلَّبُ فِيهِ الْقُلُوبُ وَالْأَبْصَارُ[2]، ولقول النبي صلى الله عليه وسلم: ((من سمع النداء فلم يأت فلم صلاة له إلا من عذر))[3] .
قيل لابن عباس رضي الله عنهما: ما هو العذر؟ قال: (خوف أو مرض)، وروى مسلم في صحيحه: (أن رجلاً أعمى قال يا رسول الله: ليس لي قائد يقودني إلى المسجد؟ فهل لي من رخصة أن أصلي في بيتي؟ فقال له النبي صلى الله عليه وسلم: ((هل تسمع النداء للصلاة؟ قال: نعم، قال: فأجب))[4]، وروى مسلم في صحيحه أيضاً عن عبد الله بن مسعود رضي الله عنه أنه قال: (من سره أن يلقى الله غداً مسلماً فليحافظ على هؤلاء الصلوات حيث ينادى بهن، فإن الله شرع لنبيكم سنن الهدى، وإنهن من سنن الهدى، ولو أنكم صليتم في بيوتكم كما يصلي هذا المتخلف في بيته لتركتم سنة نبيكم ولو تركتم سنة نبيكم لضللتم، ولقد رأيتنا وما يتخلف عنها إلا منافق معلوم النفاق، ولقد كان الرجل يؤتى به يهادى بين الرجلين حتى يقام في الصف). والأحاديث في هذا المعنى كثيرة.

ووصيتي لكل مسلم أن يتقي الله وأن يحافظ على الصلاة في الجماعة، وأن يحذر التشبه بالمنافقين في التخلف عنها. وفقني الله وجميع المسلمين لما فيه رضاه والسلامة من أسباب غضبه إنه سميع قريب.
___________
[1] سورة البقرة، الآية 43.
[2] سورة النور، الآيتان 36، 37.
[3] أخرجه ابن ماجه في كتاب المساجد والجماعات، باب التغليظ في التخلف عن الجماعة برقم 793.
[4] أخرجه مسلم في كتاب المساجد ومواضع الصلاة، باب يجب إتيان المسجد على من سمع النداء برقم 653.
من فتاوى الشيخ عبدالعزيز بن باز رحمه الله تعالى وآسكنه وإيانا الفردوس الاعلى من الجنان .

***
حكم صلاة من صلى في بيته هل صلاته مقبولة أم باطلة؟
صلاة الرجل في بيته مقبولة أم لا مع العلم بأنه يصلي كل الأوقات فى جماعة ماعدا صلاة الفجر يقوم بصلاتها فى بيته أول الوقت.
الفتوى :
الحمد لله والصلاة والسلام على رسول الله وعلى آله وصحبه أما بعد:
فإن الصحيح من أقوال أهل العلم أن أداء الصلاة في الجماعة واجب، لكثرة الأحاديث الصريحة والصحيحة الدالة على ذلك.
وعليه، فمن صلى منفرداً مع وجود الجماعة، فقد عصى الله تعالى وأثم، والصلاة صحيحة على قول الجمهور. أما قبولها من عدمه فهو من الأمور الغيبية التي لا يطلع عليها إلا الله سبحانه.
وفي الأخير ننبه السائل إلى أهمية صلاة الفجر خاصة في الجماعة، فقد ورد الحث عليها، والترغيب فيها، ففي صحيح مسلم: "من صلى الصبح في جماعة فهو في ذمة الله، فانظر يابن آدم لا يطلبنك الله في ذمته بشيء".
وفي الصحيحين: "من صلى البردين دخل الجنة" فلا ينبغي للمسلم أن يفوت على نفسه هذا الخير الكثير والوعد الصادق.
والله أسأل أن يوفقنا جميعاً.
والله أعلم.
مركز الفتاوى .

***
ريان : بس هالمره ..
بأسى : وتترك آبليس يروح لاعاونه وهو فرحان بأنه قدر عليك ؟!
: بس تعبان
: ي حبيبي ي ريان ابليس يعطيك ويزين كل شي لاجل ماتروح تصلي بالمسجد وحتى يمكن مايتركك تصلي هنا ..
آذن المغرب ابتسمت له : يلا حبيبي قوم وضيء ..
قومته وهو مكسل بالحيل دخل وضئ للمغرب وطلع وهي تعطيه المنشفه نشف وجهه وهو ينزل الاكمام ..
طلع للمسجد وهي تناظره من الدريشة موب قلة ثقه لا ..بس لاجل تكون شاهده على آول طرق تصحيح حياته ..
ابتسمت ودعت بين الاذان والاقامه : ي رب ثبته على طريق الحق والصلاح ..
.
.
.
بيت آهل الجوري ..
آخر الليل ..
هم بقلبها ماشالته من قبل مثله ..تحرك كل إلم بجسمها مع حركتها من وضيعتها الغلط بالنومه ..جالسة ورى الباب ونومتها غلط ..
شافت الساعة آخر الليل ..ضاقت من آنفاسها وعاتبت نفسها بدموع ليه تأخرت عن الصلاه ..
وضت وصلت فروضها وصلت الوتر معها..جلست على سجادتها وهي تستغفر إلين سمعت الاذان للفجر رددت معاه الاذان ..

***
عن أبي سعيد الخدري رَضِي اللَّهُ عَنهُ أن رَسُول اللَّهِ صَلَّى اللَّهُ عَلَيهِ وَسَلَّم قال :"إذا سمعتم النداء فقولوا كما يقول المؤذن" مُتَّفَقٌ عَلَيهِ.‏
وبعض الذين عرفوا هذه السنة لا يعرفوا عنها الكثير من أحكامها وأريد في هذا البحث أن أبين هذه الأحكام :
أولا : الترديد وراء المؤذن في الأذان :
- حكمه :
أنه سنة مستحبة .
- ماذا يقول المتابع :
أن يقول مثل المؤذن تماما ماعدا عند حي على الصلاة وحي على الفلاح فيقول لا حول ولا قوة إلا بالله
للحديث عن عمر بن الخطاب رضي اللّه عنه قال : قال رسول اللّه صلى اللّه عليه وسلم: "إذَا قالَ المُؤَذّنُ: اللَّهُ أكْبَرُ اللَّهُ أكْبَرُ، فَقالَ أحَدُكُمْ: اللَّهُ أكْبَرُ اللَّهُ أكْبَرُ،
ثُمَّ قالَ: أشْهَدُ أنْ لا إِلهَ إِلاَّ اللَّهُ، قَالَ: أشْهَدُ أنْ لا إِلهَ إِلاَّ اللَّهُ، ثُمَّ قالَ: أشْهَدُ أنَّ مُحَمَّداً رَسُولُ اللَّهِ، قالَ: أشْهَدُ أنَّ مُحَمَّداً رَسُولُ اللَّهِ؛ ثُمَّ قالَ: حَيَّ عَلى الصَّلاةِ،
قالَ: لا حَوْلَ وَلاَ قُوَّةَ إِلاَّ باللّه؛ ثُمَّ قالَ: حَيَّ عَلى الفَلاح، قالَ: لا حَوْلَ وَلاَ قُوَّةَ إِلاَّ باللَّهِ؛ ثُمَّ قَالَ: اللَّهُ أكْبَرُ اللَّهُ أكْبَرُ، قالَ: اللَّهُ أكْبَرُ اللَّهُ أكْبرُ؛
ثمَّ قالَ: لا إلهَ إِلاَّ اللَّهُ، قالَ: لا إلهَ إِلاَّ اللّه مِنْ قَلْبه دَخَلَ الجنَّة". رواه مسلم في صحيحه
***

طلعت من غرفتها وقفت بصدمة وهي تشوف شكلها بالمرايا حطت كفها فمها ودمعت من شكلها والبقع الباينه على وجهها ونحرها .. ماقدرت تصحيهم ورجعت لغرفتها وهي تصكها على وتبكي :يمممه آآآه ييمممه
بكت حالها شكلها لونها المتغير بسبب ضربهم وأهانتهم لها ..
فزت من شهقاتها ودق باب الغرفة بتصرف أقل مايقال عنه هجمي ..فتحت وهي تمش دموعها ..
أبوها يناظرها ب احتقار دنقت من نظرته البشعه ..
:وراك صاحيه ؟
بصوت مبحوح : لـ صلاة الفجر
:تصلين وتنزلين تزيين لي الفطور ..
: إن شاء الله ..
مشى من عندها ولبست جلالها لاجل تصلي وتنزل تسوي له الفطور بجد مهيب حيل أي ضرب من صبح ربي ..ولا آهانه اللي جاها البارح يكفيها عمر ..
.
.
.
الفندق ..
مصعب عطاها الكرت : بمركم العصر الحين بروح آنام ..
سلطانة :شكراً ..
ابتسم لها وهو يلمس خدها : صلي الفجر وناموا بـ آمان الله ..
سلطانه :بجد ميته نوم ..
وهو مبتسم : واضح عليك الارهاق ..
سلطانه مبتسمه : طالع منها بالارهاق ..
ضحك لها .. خافت عليها من نظرته باين عليه مهوب بخير واضح بأنه مرهق بجنون :مين راح يوديك ؟
مصعب : بشوف أي تاكسي
سلطانه : لانام هنا دام فيه غرفه ثانية ..
لمح بنبرتها خوف عليه
وهي تمسك كفوفه وتدخله للغرفه : نام هنا ..
ناظر السرير وابتسم : شكله بالحيل مغري
ابتسمت : من الارهاق .. تبي آجيب شنطتك ؟
: آيييه فديتك ..
دخلت سحبت الشنطه وجابتها له ..:يلا نوم العوافي ..
باس راسها وهو يقربها له ..حمرت منه ومن قربه ولاقدرت تصده مثل كل مره ..
ابتسم وهو يبعد : روحي نامي
طلعت ولاهمس ولاحرف ..ضحك من قلبه :أحححححببببها ..
عكسها دخلت للغرفه وصكت وهي تتحسس وجهها وهو آحمر :شاااللي صار لي بس
حست فيها وناظرتها رتيل وهي مبتسمه : شسوى ؟
رمت نفسها على السرير جنب صديقتها وهي محمره : باسني وجابني لحضنه وكأني شي آلي تحركت له مثل مايبي
رتيل وهي تمسح على شعرها : لاتتدمين عطيه كل اللي يبيه .. اللي مثل مصعب حرام تردين له طلب
ضحكت : حسيت بأنوثتي معاه .. (بهمس )يأسر بحركاته وتصرفاته ي رتيل ..
رتيل برغم تعبها وإلمها المميت الا إن هالخبر رفع من نفسيتها كثير وخاصة بأن سلطانه تهمها كثير سعادتها ..
ضحكت سلطانه وغطت وجهها : لاتناظريني كذا
ضحكت رتيل : خلاص ناااامي ماراح آناظرك ..
كل وحده حطت راسها واللي بداخلها فرحه عجزت عن تصوريها واللي تداري همومها والامها ..
.
.
.
الساعة 7 الصباح
بيت آهل لمار ..
عزام يتحلطم وهو نازل مع فهد : حتى النوم بالاسبوع من قلق الجامعة ماتهنيت فيه..
فهد يضحك : حقك علينا طال عمرك .. بس اليوم بنأخذك ..
آمهم تضحك : الله يصلحك ي فهد كان خليته ينام إلين الفجر مانام ..
فهد يبوس كف آمه : صبحك الله بالخير .. هههههههههههه خليه ينام بدري
عزام وهو يبوس آمه وينسدح بحضنها : يممه ولدك الصغير خليهم يرحموني..
عبدالعزيز نزل وشافه منسدح على رجول آمهم ..باس كفوف وراس آمه :صباح الخير ..ولد قم عن رجل آمي ..
ضحكت آمهم وهي تلمس شعر ولدها بحنان : خلوه ينام إلين تفطرون ..
نادات الشغاله لاجل تجيب باقي الفطور لـ عيالها : عزام ضناي تبي تقوم تفطر مع أخوانك ..
وهو بحضن آمه ومغمض عيونه : لا ..
عبدالعزيز وهو يجلس لاجل يفطر : فهد ذا بيروح بالكدش كذا
ضحك فهد وهو يجلس : خله براحته .. وبعدين أي طاقيه وشماغ بيتجي مع كدشه
ضحكت آمهم : صادق .. الله يصلحه ..
نزلت لمار وأسيل سلموا على آمهم وجلسوا ..
آمها :انزلوا افطروا ..
لمار : عندي يمه تحليل ..
أسيل : مابي .. بفطر من برى ..
فهد : راح تطلعين مع لمار ؟
أسيل فرحانه : آيييه بشوف شلون لمار مع البيبي
سكت فهد مايقدر يقول عن مساعد لاجل مايحس عزام وقتها لو تصير مذبحه مهوب طالع ولايبي المشاكل ..
عبدالعزيز : عزام قم عن آمي خلها العزيرة تجلس بجنبي ودي بها ..
عزام وهو يقوم وانسدح على لمار ..
فهد :الله يصلحك مالقيت هالعصلا ولا حامل وتنسدح على رجلها ..
مارد عليهم وضحكت لمار وكفها على جنب أخوها وتناظر وتسمع حكي آمها وأخوانها ..
عبدالعزيز يسكب لامه قهوه ويعطيها من التمر ويطلع اللي بداخله : خذي ي الغاليه..
آمه : آنا آفداك ي المعرس ..
ابتسم لعيون آمه والا هو ضايق من هالسالفة وفهد واقف له ورافض فك الخطوبة..
أسيل تذكرت :صححح عزوز تدري فجر راح تجي معنا ..
رفع راسه من فطوره وابتسم : من اللي راح يوصلكم ؟
أسيل : السواق (وهي مبتسمه) شرأيك تجي؟
ضحك :فكره مهيب ببطاله ..
ضحك فهد من قلبه ورحم مساعد ماله لوى يشوف لمار ابداً بهاليوم..وقف وهو باقي يضحك :أكرمكم الله..
عبدالعزيز ضحك من ضحكه : وراك ؟
وهو يضحك ويمشي لاجل يغسل: آفططر ووصلهم بس ..
ضحك عبدالعزيز وكمل يفطر ويسولف مع آمه ..
رجع فهد وهو يقوم عزام : عزام مشينا ..
قام لـ فهد : برجع بدري بنام ..
فهد : يصير خير ..تعالي لمور شوي ..
قامت لاخوها وهي تطلع معه للحوش ..
وهو مبتسم : مساعد وش بيصير عليه ؟
لمار : مممم مابي آروح معاه ..
فهد : آدق عليه لايجي ..
لمار : ي ليت فهد لان موب مود مساعد من هالصبح
خربط شعرها : إن شاء الله ..طميني لما تطلعين من الدكتورة ..
لمار مبتسمه: من عنوني .. فهد كلمت مساعد ؟
:قريب بكلمه وبشوفه ..لاتشيلن هم دام فهد وأخوانه لك ظهر وسند
بحب وفخر وثقه : مابيوم شلت هم دامكم معاي الله لايحرمني منكم ..
عزام طلع وهو يناظر فهد : فهد ياخي خلني ارجع آنام ..
ضحك فهد وتطمن دامه راح يكلم مساعد بأنه مايمر : خلاص روح نام..
فتح عيونه المكسله زود : تمزح
ضحك : رح نام قبل ماغير الراي
وهو يرجع لداخل بسرعة ويطلع لغرفته .. طلع عبدالعزيز وكان بيصك فيه : وراه هالمهبول ؟
فهد يضحك : بيروح ينام ..
عبدالعزيز ضحك : ركد هالولد ي حي ي قيوم .. آقول لمار تعالوا لـ سيارتي بوصلكم أنا ..
فهد شاف لمار تدخل لـ داخل وناظر أخوه : وش نيتك ؟
عبدالعزيز مبتسم : بنت عمك منيب عبدالعزيز إن ماخليتها تشيل هالتفكير المتخلف من مخها ..
ضحك فهد : لاتروع البنت بس ..
ضحك عبدالعزيز ومشى لـ سيارته وطلع فهد لـ سيارته ..
شاف خواته يركبون ابتسم وهو يسولف مع لمار ..
أسيل : عزوز ..
عبدالعزيز يناظرها من المرايه : عيونه
: عنوني أنت مر بيت عمنا ..
وهو مبتسم : آوككي ..
لمار : عرفت ي أسيل فجر بأن عزوز راح يوصلنا ..
أسيل بضحكه شريره : لا .. خليها تتفاجئ ..
ضحك عبدالعزيز ..وهو يوقف قبال بيت عمه ..
دقت أسيل وقالت راح تطلع ..
عبدالعزيز : غريبه طالعات كلكن ؟
أسيل: نبي نشوف وضع لمور ..
ابتسم وجلس يحوس بجواله ..إلين حس بفتحه الباب ..سلمت وركبت جنب أسيل..
حرك من بيت عمه وهو ساكت ..
فجر بهمس : ذا فهد ليه ماقلتي ؟
أسيل ابتسمت : ذا عزوز ..
بصدمه وهمس: كذابه ..
آسيل ضحكت : والله ..
حمر وجهها وانحرجت بالحيل بهمس أكثر : ليه ماقلتي لي ؟
أسيل : عادي خطيبك ..
سكتت فجر وهي منحرجه .. شوي وهم واصلين للمستشفى فز قلبها وهي تشوف عبدالعزيز حاط يده على مرتبة لمار ويناظر لـ ورى لاجل يدخل سيارته بأحد المواقف ..
: نزلنا ..
نزل من سيارته شافهم نزلوا ضغط بزر الريموت ومشوا لداخل.. طلب ملف أخته وطلعوا للاتنظار ..مسك كفها وفزت وهو يهمس لها : وراه ترفضين بس ..
فكت كفها منه وبحده : ماعتقد بيننا شي رسمي لاجل تمسكني كذا ..
آعجبته الحده بصوتها وعصبيتها : عادي قريب بيصير ..
ماحب يكثر معها بالحكي وحب حدتها معه .. هذي اللي يأمن على بيته وعياله معها..
جات أسيل ومعاها ماي وجلست جنب اختها وفجر ..عكس لمار اللي كانت شايفه وضع أخوها وفجر ومبتسمه ..
نادتهم الدكتورة ودخلوا البنات مع لمار وهو يلعب بالايفون .. وكل شوي يخسر ويرجع يعيد انقهر هاللعبه لعبته ماعرف بإن اللي داخل مع خواته شاغله فكره..
ربع ساعه وهن طالعات وقف وهو يمشي جنب لمار ويسألها عن وضع اليبيبي ..ركبوا السيارة :أسيل وين تبين تفطرين ؟
أسيل : لاعزوز آبي فربتشينو من ستار بكس ..
عبدالعزيز : ي بابا آفطري بفطور صاحي
أسيل : مابي عزوز ..
: الله يصلحك ي خوك ..
لحظات ووقف قبال ستار بكس وسأل لمار وفجر رفضت ..
مجرد مانزل ..
فجر :أف ف ف احححراج
ضحكت أسيل : خققه آخوي صح
فجر : فاضضيه ..حرام كان قلتوا لي
لمار : عااادي فجور ..
فجر باحراج : لا والله موب عادي .. سلامات اطلع معاكم ..
أسيل : مالت عليك بس .. المهم شفتي الفلم اللي قلت لك عنه ..
فجر : لا ..
أسيل :ومتحمسة وبشوفه وبشوفه مالت
فجر : مافييه وقت ابداً .. بس بشوفه عقب مارجع للبيت ..
أسيل : بشوف رأيك فيه يجنن ححيل كله آكشن ..
تفاجأت لما انفتح الباب من عندها ..عطاها عبدالعزيز دنق أكثر وأسيل مستانسه على وضعهم ..عطى أسيل الفربتشينو ودونات وجاب لـ فجر مثله موكا كراش ودونات وبعد لمار ..فتح المرتبة بالوسط وكل ريحة عطره اخترقتها وخدرتها منه وهو مندق ومدخل راسه ونص جسمه للسيارة من غير جنب كتفه اللي جا على عبايتها وتكئ على جسمها ..
: حطوا هنا ..
وخر وصك الباب وهو يركب جنب أخته .. ماقدرت تأكل وطول وقتها تحاول تستوعب اللي صار ..
وقف قبال بيت عمه ولف : آفا فجر ليه مااكلتي ؟!
نزل من سيارته على فتحتها للباب أخذ الموكا والدونات وهو يصك الباب ويهمس لها وهو يعطيها : أنا أبغاك وشاريك .. وملكتنا قريبه جداً لاتفكرين ب أشياء مالها داعي..
ماردت عليه وهي ذايبه من حكيه وطريقته بالحكي وأسلوبه الجميل ..مشت عنه وهو يناظرها إلين دخلت لبيتهم ..
ابتسم وركب سيارته وحرك لبيتهم لاجل يوصل خواته وتالي يروح للشركه ..




طالعين يفطرون وعقبها كلم ربعه وأخذ واحد منهم ملتزم لاجل محد يقدر يتكلم معه بموضوع الرجعه ..
آشهد شاهدين ورجعها له
ثامر : كل هالفرحة وتقول ماتحبها ؟!
سطام يضحك : بروح آخذها وبننام في فندق وبعوضها .. البارحة من دونها ماحبيتها ..
ثامر : حجزت بفندق ؟
سطام : آيييه ..
ثامر : تركد ثاني مره واترك الطلاق ..
ضحك أكثر : ثامر الشيخ داخل ماقصر ..
ضحك ثامر وركب سيارته : قطني للشقه وراي دوام ومتأخر
ناظر سطام الساعة 12 الظهر : بمرها .. آقول ثامر آجيب لها هديه
ثامر يناظر الصك : آكييييد جيب لها ..تدري خل نمر وعقبها قطني للشقه ..
حرك سطام وهم يسولفون إلين وصولوا لـ سوق نزلوا ودخلوا ..
سطام : آجيب لها ذهب آو إلماس ؟
ثامر : كيف الميزانية ؟
ابتسم : لاتحاتي حلووه ..
ضحك ودخلوا لمحل ..
ثامر : خذ لها هالاساورة ودبلة ..
كان بيرد بس جواله يدق شاف رقم آمجاد آغلق جواله وناظر ذوق ثامر ب آعجاب : ي ولد وش هالذوق الفخم ..
ثامر مبتسم : آنا ثامر ي بعدي ..
ضحك سطام وأخذها لها ..
حاسب وطلعوا حطها بجيبه ..
شوي ووصل ثامر للشقه وعقبها راح لبيت عمه ..استجمع آنفاسه وهو ينزل ..فجعه عمه ابتسم لما شافه وسلم عليه ..
أبو الجوري يدخله للمجلس :حياك الله
سطام يضبط الغترة :الله يسلمك ..كيف حالك ؟
أبو الجوري :بخير الله يسلمك ..
سطام كان منحرج وجا يتكلم بس تفأجا من حكي عمه : أنا أدري آنها غلطت وهي تنام برى البيت لكن جاها ماتستحق مني ..
ضاق بشكل مايكفيها ضرب منه ..!
تكلم وهو يناظر عمه : توني راجع من المحكمه ورجعتها ..
عمه : وكيف رجعتها بهالسرعة
سطام بنبره : ربي عالم بحبي لها ..
ابتسم عمه براحه : بقوم آقولها تجهز إلين تتغدا معنا وعقبها تروحون ..
سطام بسرعة: لالا ياعم ناوي آطلع مع الجوري تنغدا برى خلها تعجل تكفى ..
وقف عمه وهو مبتسم ..
من ربكته ماقدر يجلس ووقف وهو يناظر شوي علها تجي ..
الجوري تناظر أبوها وعيونها تتساقط دموع : رجعني سططام ..!
أبوها مستانس : آيييه آخلصي واجهزي
الجوري : مابييه لييه يرجعني ..؟
أبوها وهو يشوفها تبكي وتشاهق وبحده : الجوري البسي عباتك بسرعة..
بدموع وشبه صرخه: موب رايحه ..
صرخ أبوها وعلا صوته إلين وصل لـ سطام بالمجلس اللي استغرب الصوت والحده والبكا ..
وهي تبكي وقفها قبال الباب :البسي وانقلعي ..
آمها : خلاص ي الجوري فكينا من أبوك وقلقه .. الله يهديك ي بنتي ..
وهذا هو شاريك توه آمس مطلقك واليوم مرجعك ..
رجع أبوها من المجلس : امشششي الرجال برى ..
حطت غطاها على وجهها وشنطتها بكفها طلعت وهي ذليله ومكسوره من بيت عزوتها ..!
يااااه ي صعب الشعور وقسوته وإلمها ..
مؤلم جداً إن تلجأ لهم ويخونوا الثقه ..
شافها وابتسم من أعماق أعماقه فتح لها الباب ركبت ..كرهته بشكل لايعقل وهو يركب جنبها كتمت شهقاتها وبكاها ونحيبها المقهور ..نفضت كفها المتلون بالبقع البنفسجية من ضربهم لها ..سكت وهو يوقف قبال الفندق وصوته متردد : الجوري انزلي ..
هو رفضها بيقدم أو يأخر شي ؟
بيغير شي من واقعها ؟!
بيرجع كرامتها اللي راحت منهم ؟!
نزلت وصعدت معه للجناح فتح الباب ودخل وراها .. دخلت للغرفه وصكت الباب وراها ..فكت غطاها على دخوله للغرفه ..
: اطلع واتركني ..
جلس جنبها : وأتركك وأنا اللي ماهنا لي نوم .......
صرخه صدرت عقب شوفه لوجهها وكفوفها وبصوت متألم : لييه لييه كل كذا ؟!
الا الجوري ماتقدر تكف دموعها ابداً وهي تناظره : منك لله أنت وأبوي الله حسيبكم..
تعلثم : جـ ,, آقصد ,,, (ماعرف يصيغ عباره)
وهي تناظره ب احتقار : ماقدرت تناظرني من البقع ها ..!
أجل لو تشوف شاللي بداخلي وكم تشوه بسببكم شاللي راح يصير لك (علا صوتها ببكا )
سطام وهو متأزم : جوري ..
جاتها القوه ودفته عنها بقوة : وخخخخر ..
جلست على الارض وهي تبكي وتبعده عنها .. حاول يجيبها لصدره يضمها يحتويها لكنها قابلت كل قربه منها برفض تام وهي تصرخ وتشد شعرها لاجل يطلع ويتركها..
وهو متأزم : خخلالالاص جوري تكفين خلالاص والله بطلع
صك في الدولاب وعقبها في الباب ولاحس وهو يصكه وراه ..جلس بالصالة وهو يرجف : ي الله ..
نزع الطاقيه ورماها بالارض لان الغتره والعقال طاحوا وهو مع الجوري..
جلس على حال أكثر من ساعه ماعاد سمع بكاها ولاشهقاتها الا بين وبين..دخل ولاقها نايمه على الارض مجرد ماحركها تألمت رفعها بخفه وحطها على السرير ..جلس على السرير وعيونه تناظرها بإلم ..من لمس البقع تألمت .. ضاق من نفسه وقام طلع من الغرفه ماتحمل بعدها رجع لها وهو ينسدح قبالها ولاقدر يلمها لاجل ماتتألم وتصحى ..
.
.
.
الفندق الآخر
سلطانه ساعدت رتيل لاجل تدخل تأخذ شاور .. وحضرت لها الملابس : شاور الهنا..
صكت الحمام ومشت لـ مصعب شافته منسدح جلس لما شافها :صليت الظهر ؟
مصعب : آيييه وتوني جاي من المسجد .. سوس كلمتي سواقك ؟
سلطانه مبتسمه : آييه جا ؟
: آيييه .. آرحمه هالشايب بجيب لك سواق ويكون معاه بس نتركه يرتاح
وهي مبتسمه : لاتحاول لو قلت له كذا زعل ..لاني كل فترة آكلمه ويعصب علي
ضحك مصعب وهو يسألها : شيعني لك هالشايب ..
وهي تناظر كفوفها : بحنانه حنان جدي وبخوفه علي خوف المحب وبوقاره وقار الشياب الدينين .. يكفيني بس شعور آمان وراحه لما آسولف معاه .. ويكفيني بعد بأنه مثلي تماماً ..
يناظرها : اسألك سؤال غبي
رفعت راسها وابتسمت : اسأل
:تكشفين عليه ؟
ماجاوبت عليه للحظات : آييه آفتش عليه .. يمكن تقول غلط بس هو يعني لي شي كبير وشايب ويعتبرني بنته وأوقات لما نكون نسولف وتلقائيا آقوله جدي ..
ابتسم ولاعلق ..
وهي تناظره : ممم عسى نمت زين ..
وهو هايم فيها : يكفيني إنك قريبه مني ..
ابتسمت له ..
: طيب شاللي تبينه منه ؟
سلطانه : لاجل رتيل راح تروح للمستشفى ..
:فيها شي ؟
بضيق وهي تقوم : الكلى تألمها بشكل .. وحتى يبي علاج مكثف لاجل فقر الدم ..
وهو يقولها : عساف هنا بالرياض ويسأل عنها ..
: خله يبعد عنها أحسن له ..حالة رتيل ماساءت الا عقب ماتزوجها ..
رمت تهديدها وطلعت من غرفة مصعب ..
دق على عساف وهو يتنهد بضيق قاله ضاق عساف من تعبها : شوف مايهم خلاص خلها معها بس تروح للمستشفى حقي هناك أطباء على مستوى عالي جداً لها الله جبتهم من بلادهم لعلاجها ..
مصعب : بكلمها شوي وبنطلع للمستشفى..
عساف : طمني أول بأول
مصعب: بأذن الله ..
نادى سلطانه وقال لها فكرت واقتنعت وهي تبي أطباء كويسين لـ رتيل : آوكككي..
دخلت لـ رتيل ولبست وهي ورتيل ..
رتيل : لا مابي مستشفى عساف..
سلطانه : بكون معاك طول الوقت وهناك أطباء مميزين ..
طلعوا من الفندق للمستشفى مع سواق سلطانه ..وسلطانة مبتسمه على الحوار بين مصعب وسواقها .. أعجبته طريقه مصعب يزنن وهو يحكي مع الشيبان ولاتنسى تصرفه وقال بأنه راح يسوق عن العم سعد لاجل يرتاح من السياقة بـ زحمه الرياض ..
من دخلت ودخل مصعب ناظر الشايب : عم آرتاح هنا ..
جلس العم سعد وهو يناظر هالمستشفى الفخم وشوي لقى نفسه يستغفر مثل كل أوقاته يعشق الانس بقربه من الله عز وجل ..
سلطانه : طلب لها حجز جناح
الموظف: آيييه والحين تقدرون تجون معاي وكل الاطباء حسب الجدول لهم راح يجونها..
سلطانه : آوككي شكراً ..
مشت ولفت لاجل تناظر العم سعد ومصعب جالسين طلعت مع رتيل ودقت على مصعب بأنها راح تجلس مع رتيل وأغراضها ويا رتيل يوديها لبيتها ..
لحظات ودخل طاقم طبي مسكت كفها وهي تتكلم مع الدكاتره ..
سلطانه : الحين فحوصات ؟
المترجم يناظر الدكتور وترجم حكيه : يقول يفضل الان ..
تكلمت معهم وتالي نزلوا للاشاعات والفحوصات الثانية ..
.
.
.
عقب عدة آيام ..
بيت آهل سطام ..
غرفتها ..
تناظر البقع خفت كثير ارتاحت خاصة بإن وراها مدرسه ..ابتسمت اخيراً بدرس وبلهى بعمري ..
دخل سطام وهو يناظرها : الجوري كم يوم مر وأنتي حتى تناظريني كأني ولاشي عندك ؟!
خلاص السالفه آنتهت ورجعتك لو ماأبيك مارجعتك من ثاني يوم ..
وهي تحط كريم لاجل البقع :انتهت بالنسبة لك لكن أنا كل شي تسويه فيني قاعد يتراكم بقلبي ويشيل بأسبابك صرت آشيل ويمكن آحقد بعد ..
حزنت على نفسها وهي تقول هالحكي ..
سطام : الجوري ..
وخرته عنها : سطام أنا عقيمه تذكر هالكلمه قبال آمك وآمجاد وسهى ؟!
(بحده ممزوجه بجرح خالد) جاي هاللحظات عندي لييه وأنا مابجيب لامك الحفيد..
دفته عنها : آففف منك تقرفني خلاص سطام روح لها هي راح تبادلك مثلما تضحك لها راح تضحك لك تدلعها راح تدلعك لكن أنا لا .. أنا موب آنثى ..!
صدت ذا كلامه لها ..تكرره له لاجل يفهم ويعرف شكثر هو قاسي وجارح ..
: آسف ..
الجوري تصد عنه ب قرف : الله يخليك ماعاد تمشي ولاعدت آسامح ..
تذكرت وهي تسحب الهدية من الدرج : خذ الهديه ..
يناظرها : هديتك ..
: وأنا ماستقبل هدايا ..وبالذات منك أنت ..
رجعت تكمل تحط مكياج لاجل يخفي هالعيوب لان البندري راح تمرهم ..
بقهر : تكشخين لييه وأنتي كارهتني ؟
ماناظرته : مهوب شغلك ..
فتحت الدولاب وهي تطلع لها بلوزه هاي نك لاجل ماتبان الاثار وطويله الاكمام مع تنوره سكيني آسود ..لبست الفالت وتناسته ..رشت العطر وجات لاجل تنزل رصد لها على الباب : مدري على بالك اللي قبالك حجر لاجل مايحس بهالشي الفخم قباله ..
طرت لها فكرة منها مايسوي لها مشاكل ومنها تشوفهم آمجاد وترد له لو جزء بسيط من حركاتها معها ..لحظات وكرهت هالتفكير رد لها صوت بداخلها اتركي هالطيبه ماجابت لك الا الذل ..
: سطام ممكن ننزل
حاولت تجامله قد ماتقدر غصه عذابها لها بحلقها باقيه ..
مسك كفها ولاسحبتها منه خل تحرق قلبها شوي مثل مايسوون فيها دوم وهو حاسبه معها بس تجلس تحت ..
بإلم : خصري لاتشد عليه ..
خفف قبضته عن خصرها : كذا زين ..
: ماله داعي تمسك بخصري اصلاً ..
وقفها وهم راح ينزلون وحطوها كلها : والحين شرأيك بس ؟!
فكت يدينه : عيب ترى ..
وهو ينزل معها : عيب ليه أنا وشو مثلاً ؟ تراي زوجك ..
بحسره : من ندامة الحظ ..
شافتها عمتهم والبندري استغربت الجوري بأنها جات ..
سلمت عليها وضمتها وعقبها سلمت على سطام وكانت بالحيل عاتبه عليه : لولا غلاتك وقربك لنفسي كان ماسلمت عليك ..
وهو يمسك الجوري ويجلسها جنبه : آفا لييه ؟
عمته: هذي سواه تطلق الجوري ..
بضيق : كانت غلطه وعصبيه والحمدلله شوفيها جنبي ..
شد كفها :ولانيب مفرط فيها من ثاني ..
عمته : لو كررت هالشي من ثاني أنا بوقف بوجهك ..
ضحك : حسستيني بأن الجوري بنت أخوك وأنا الغريب ..
عمته: غلاتك وغلاها غير ..الا كيفك ي الجوري طميني عنك ؟
الجوري : الحمدلله .. شخبارك وكيف البنات غريبه ماشوفهم ؟
البندري : الحمدلله .. نزلوا للسوق الترم الثاني قرب وهن يبون يشترون أغراض..
الجوري: يسعدهم ربي ..
البندري : وكيف متحمسة للمدرسه ؟
ابتسمت : بالححيل ..
يناظرها : أي شغل ؟
الجوري ناظرته : قدمت وانقبلت بالتدريس ..
عدل جلسته ويناظرها زبن : وأنا ؟
:شفيك ؟
سطام : وشو اللي شفيني ؟!!
مفروض تقولين لي وتعطيني خبر بأنك راح تدرسين ..
عمته : عندك اعتراض على شغلها ؟
سطام : أكييد مابيها تشتغل ..
الجوري : كيفك المهم أنا ..
عمتهم : غريبه مفروض قرار زي كذاً تتأخذونه سوى ..!
كان كلامها فيه نبرة تعجب ..
الجوري : ممم مايهم رضى أو بكيفه ..
سطام عصب: ححلوه رضى أو بكيفيه
الجوري :نزل صوتك .. وبعدين أنت بليلة زواجك من آمجاد قلت سوي اللي تبينه اطلعي متى ماتبين وحتى مع مصعب عادي والحين جاي ترفض .. جيت متأخر ..
تعلثم : حتى ولو ..
الجوري : خلاص سطام شغل وبشتغل ماتبيني طلقني ..
عمتهم : سطام الجوري الله يهديكم ..
الجوري باعتذار : معليش عمتي ..
عمتهم : ماتمشي حبايبي الحياة كذا ..تفاهموا في الامور بـ رويه أكبر من كذا ..
جات آم سطام وشافتها الجوري قامت أخذت القهوة منها وجات آمجاد وسهى ..على جلسة الجوري جنبه وهو يعاند بالجوري ظل ماسك آصبعها وهو يحرج الجوري بتصرفاته ويجرح امجاد بقربه من الجوري ..
.
.
.
المستشفى ..
تبكي وهي تبعد يد الدكتور : تألممم حرام عليك
الدكتور يناظر سلطانه ويكلمها : هالابر لازم لها لاجل الالتهاب بالكلى ..
سلطانة متأزمه: طيب هنا بالرجل وخاصة بالساق تألم ..
الدكتور: مافيه غير هالاماكن وراح نبدل بين فترة وفترة بين الرجلين ..
رتيل تبكي : قلتت مابي ..
طلع الدكتور وشاف عساف : المدام رافضه تماماً العلاج ..ندري يألم لكن لازم تتحمل لاجل مايجيها فشل كلوي وقتها راح تتعب جداً ..
عساف : بدخل لها ..
دق الباب وطلعت سلطانة ..
وهو يدنق ويمسح على شعرها : رتيل العلاج يعني صحه لك تحملي شوي..
:اطلع برى أبي سلطانننه ..
:لاحول ولاقوة الا بالله .. رتيل خلينا من سلطانة وخليك بصحتك ..
رجع يمسح على شعرها : لازم تتعالجين لازم إلين متى راح تظلين حبيسه السرير الأبيض ..
غمضت عيونها من التعب : مابببي ..
رفع راسه ونادى الدكتور : عطوها منوم أي شي المهم تأخذ العلاج ..
الدكتور : لا صعب كذا هي لازم تتحمل ..
عساف: يعني ضرر عليها ..
الدكتور : أكييد ..من بكره نبدأ بس لازم تكون متهيأه نفسياً ..عن اذنك ..
طلع الدكتور ..وطلع معاه عساف دخلت سلطانة وهي تتطمن عليها إلين نقولها لغرفتها الخاصة ..
مسحت دموعها وهدأت نسبياً : مشتاقه لـ مشاري أبي آشوفه
سلطانه: دقي عليه
رتيل بعتب : ماصار يسأل عني من تزوجت ..كأنه ماصدق..
سلطانه: أكييد مشغول لما تسمعين المبرارت خذي القرار ..
عطتها الجوال : دقي عليه ..
دقت عليه .. كان العتب كبير لـ مشاري : خلاص قول ماصدقتم آتزوج وتخلصون من همي ..
مشاري فز من مجلسه : رتيل شفييك ؟
رتيل تبكي : اابداً أختك بالمستشفى حول الاسبوع وأنت ماتدري عنها ولا أبوي ولاناصر ..حتى عبدالرحمن .. حححرام اللي يصير .....
نزلت الجوال وهي تبكي بحضن سلطانة ..
صالة كبار الشخصيات كان مريح ظهره ومشتاق لامه وخواته بالحيل ولايقدر يروح ورتيل تعبانة بهالشكل وأكيد راح يسألونه وينها ؟!
وصله مسج من بنت أخته عقد حواجبه وهو يقرأ (جدتي زعلانه منك حيل)
دق جواله وقطع المسج ابتسم من شاف الرقم : هلا مشاري ..
مشاري وهو بسيارته ولاسلم وسأل عن أحواله وصوته كل ضيق وتذمر : وين رتيل؟
عساف عدل جلسته : مشار ي شفيك ؟
مشاري : أختي بأي مستشفى ي عساف ؟
عساف لمح نبرة زعل قوية بصوت مشاري : أختك بالمستشفى التابع لي ..
مشاري : الحين جاي ..
عساف : طيب آشوفك آجل ..
صك منه وحس بالسالفة شي تنهد وبباله الله يستر ليكون عرف شي .. وهو اللي يحاول يغطي وكسرته سلطانه واجبرته على سفر رتيل للرياض بكلمة وحده منها بس وهي (لاتفوح ريحتك عند أهلك) ..
أفكار تطارده وتحصاره من تفكيره بنبرة مشاري ..
الغرفه ..
عدلت لها الغطا : آفداك رتول خليك أقوى .. لازم تأخذين الابر ..
وهي تناظرها ودموعها تنزل من جوانب عيونها :تألم ..سوس يدخلها من جهه وتطلع من الجهه الثانية ماقدر اتحمل كذا ..
كفت دموعها وهي تحمسها : لازم لاجل سوس صديقتك .. ريتو كنت اتعالج بصدمات كهربائية صحيح كانت مؤلمة جداً بس تحملت وصبرت والحمدلله وسويت عملية قسطرة للقلب والحمدلله صحيح بلحظاتها تألم بس الحين شوفيني قبالك ..وبعدين ترى أبيك توقفين بعرسي ..
وهي تمسك كف صديقتها : بحضر عرسك وبوقف فيه وبرقص بعد وبكشخ مستحيل آفوته مستحيل ..
ابتسمت لها : طيب حافظي على العلاج ..
رتيل : شوفي صرت أحسن أخذ كل العلاجات والبقع راحت بس الكلى مالي قدره بأخذ الابر بس بحاول ..آممم سوس سعود مايدري أنك هنا ؟
:لا ..
رتيل : ماراح تروحين له ؟ ماشتقتي له ؟
بحنين كبير :مشتاقته وبس ..أبي بس آشوفه آكحل عيوني بشوفته وشوفة عياله..
حنيت له واللي خلقني ..
سكتت وقامت لاجل ماتبكي ..
سمعت رتيل صوت برى دمعت من حبها لصاحب الصوت :مشاري صح ؟
سلطانه لفت لها : تتوقعين جا ؟
شوي ودق الباب ..
سلطانة : طيب شوفي بما إن مشاري جا بروح آسلم على سعود وعياله .. وبرجع لك..
رتيل : آوككي .. ممم جيبيهم
ابتسمت لها : من عيوني عاد رانية تبي الفكه منهم ..
ابتسمت لها ولبست عبايتها ونقابها وباستها وطلعت ..
على خروجها دخل مشاري وكسر خاطره كثير منظر أخته والمغذي بكفها ووجهها ذابل من تعبها وبكاها الواضح ..
تتابعت دموعها من شافته : حببيييي أنت جيت
دنق مشاري وضمها لصدره : آيييه ي حبيبه حبيبك ..عيون أخوك ي رتيل ..
وهو ضامها حرارتها قطعت قلبه لمعت عيونه على اخته وحالها ..
بعد عنها شوي وهو يمسك وجهها ويكف دموعها : لييه هالحال بس ؟
وهي تبكي : خلهم يفكون المغذي بقوم معاك ..
ناداهم مشاري لاجل يفكونها ولاجادلها ..
قامت مع أخوها وهو مسندها على جنبه إلين جلسوا على الصوفا ..
رتيل :كيفك ؟
مشاري : ماعليك مني .. أنتي ي رتيل وش هالحال الردي ؟
شافت الغرفة فاضية وقالت بكل صراحة : قلت لكم من قبل مابيه ..
سودت الدنيا بعيونه : إلين هاللحظه ؟
: إلين الموت ..
: لييه طيب هو يحبك وكل شي واضح عليه ..
: ماحبه ي مشاري كارهته .. أبوي ماراح يطلع من هالذنب بتزوجيه لي بهالانسان..
: لييه هو طيب وحببوب بالحيل ومستعد يعطيك عمره ..
بكرهه فضيع : مشاري لاتجمله بعيووني لان مايساوي ولا شي ....
سكتت على فتحة الباب ..
ابتسم عساف لـ مشاري وجلس قبالهم ..
مشاري تأزم لحالهم ..وهو يناظر أخته : من متى انتي هنا ؟
: من حول الاسبوع ..
ناظر عساف : ليه ي عساف ماتدق وتعلمني تراها أختي ..
عساف : معليش يامشاري بس صدقني ي الله هالايام أدري بنفسي ضغط مهوب صاحي ي خوك ..
مشاري : على الاقل بمسج ..
عساف : صدقني ي مشاري ضغط ..
رتيل :مشاري طلعني من هنا معاك ..
عساف باعتراض : لالا ..بكره راح نبدأ بالعلاج للكلى..
مشاري يناظرها بخوف : كلى لييه علالاج ؟ مهوب التهاب بس ..
عساف : تعبانة هالبنت وتدمر نفسها بنفسها رافضه العلاج بالابر وحتى الحبوب لعلاج فقر الدم رافضه ..
كان يتكلم بتذمر واضح من تصرفاتها وتدميرها لنفسها ..
مشاري ناظرها وبحزن : لييه حبيبتي ؟
ولا كأنها سمعت شي : مشاري أبي اطلع من هنا ..
مشاري شافها نفسيتها : عساف خلها تطلع من هنا تغير جو عن هالكأبه
رتيل : بروح معاك للبيت
وهو يمسح على شعرها ويناظر عساف : بأخذها عقب آذنك ..
عساف : طيب ترجع لاجل تأخذ الابر ..
مشاري بعده يمسح على شعرها ومبتسم : هي شاطره اصلاً ..
ضحك : لاتقولين كبرت بعدك طفلة أخوك ..
وقفها معه وهو يمشي لاجل ياخذ العبايه والشنطه لاجل يأخذها ..
دقت على سلطانه لاجل تقولها قالت لها وصكت ..وعساف بكل هالاحوال جالس ماتحرك من مكانه ويناظرها والحرقه بقلبه واضحه من خلال عيونه ..
.
.
.
سيارة سلطانة ..
: عم مر الفندق لاهنت ..
لحظات مر الفندق أخذت كل أغراضهم وهي تعطي الموظفين الشنط لاجل ينزلوها..
دقت على مصعب وعطته خبر ..
ماتركها تطلع لاجل بيمرها ..انتظرت بسيارتها ..ابتسمت وهي تشوفه يفتح الباب سلم عليها وسألها عن أحوالها قالت له بأنها أخذت كل أغراضها ..
ابتسم لها : آوككي راح آكنسل ..
عطاها كروت زواجهم : شوفيها واختاري اللي يعجبك .. ترى بكل ظرف كروت مثلاً لصديقاتك كروت غير عن الباقين
ابتسمت من ورى نقابها : بشوفها وبرد لك خبر..
:بكره بمر أخذهم الصبح
: آوكي ..
وهو مبتسم لها : انتبهي لك ..بحفظ الله ..
صك الباب وحرك سواقها على بيتها .. وهي تحط الكروت بالشنطه ..
دخلت للحي حنت لبيتها ولو إن عيشتها فيه كلها أحزان والالم وذكريات تهد الحيل..
دخلت لـ حوش البيت وقفت السيارة ونزلت ..فتح سواقها الشنطه لاجل ينزل الشنط..
سلطانه : لالا عمي .. روح صلي العشاء بالمسجد لاجل مايفوتك ..
ابتسم وأخذ معكازه ومشى ..سحبت وحده من الشنط وهي تشوف الشغاله ابتسمت وسلمت عليها ..
( العم سعد وشغالتها يعنون لها الكثير تعاملهم معاملة راقيه جداً مستمده هالشي من هدي الرسول صلى الله عليه وسلم )
***
يقول أنس خادم النبي صلى الله عليه وسلم: (كان رسول الله صلى الله عليه وسلم من أحسن خُلقاً فأرسلني يوماً لحاجة، فقلت: لا والله لا أذهب، وفي نفسي أن أذهب لما أمرني به نبي الله صلى الله عليه وسلم.
فخرجت حتى أمرّ على صبيان وهم يلعبون في السوق، فإذا رسول الله قد قبض بقفاي من ورائي.
قال: فنظرت إليه وهو يضحك، فقال: يا أُنيس أذهبت حيث أمرتك؟ قال قلت: نعم، أنا أذهب يا رسول الله).
ومن رفقه صلى الله عليه وسلم ما ذكره عبد الله بن جعفر بن أبي طالب حيث قال: ثم مسح على رأسي ثلاثاً
رواه أحمد في مسنده
***
ساعدتها ودخلت الشنطه الثانية ..
سألت الشغاله : ممم وين سعود وعياله ؟
:طلعوا ..
سلطانه وهي تفك عبايتها : آوها ..
سحبت الشنطه والشغاله الثانية وطلعت لغرفتها ..
دخلت حضرت لها ملابس لاجل تأخذ شاور ..
.
.
.
بيت آهل مساعد
ملكة فجر *عبدالعزيز
كانت عائلية لاجل طلب عبدالعزيز ..
وهو يلبسها الدبلة ويهمس لها : آفدا هالوجه وجماله ..
حمر وجهها أكثر ..
ابتسم وهو يوثق كفها :لاترجفين ..
ساعدها لاجل تدخل الدبلة بأصبعه ناظر آمه وعمته : مابغينا هههههههههه
امه تقدمت وهي تضمه وتضحك : لاتحرج بنيتي .. الف مبروك ي عزوه آمك
دنق وضم آمه من قلبه : فديتك يمه الله يبارك بعمرك ..
عقبها سلم على عمته وفضلوا يتركونهم ..
وهو يجلس ويثني رجل تحته : مبروك ..
بهمس : الله يبارك فيك ..
بخاطره هالسؤال :فجر للحين رافضتي ؟
شخصيتها قوية وفيها حده خفيفه وصريحه ولاتهاب المواقف اتضح هالشي من خلال رفعتها لعيونها فيه : مارفضتك ي ولد عمي لاجل عيب فيك لانك بعيد عن العيب بحول الله وقوته .. رفضتك ببداية الامر لاجل اللي وصلك مني عن طريق لمار..
آعجاب واضح من نظرته لها :طيب للحين رافضتني ؟
تناظره ولاهابت نظرته : ماكان الحين صرت حليلتك ..
يبي ينرفزها : حتى لو رفضتي أخوانك ماراح يردوني ..
:مهيب فجر اللي تنجبر ..
: كفو ..
ماردت عليه ..
وهو مبتسم : فجر ولد عمك شاري ودك حتى لو صرتي زوجته يبي كل منك برضاك.. مافيه شي يجي بالاجبار ..
تناظره بغير وعيها ..
وهو مبتسم : أنا سعيد جداً بأننا سوى هالحين والله يقدرني وأسعدك وأكون لك الزوج وأغنيك عن جميع البشر .. والعشم فيك أكبر ..
ابتسمت له ..
دق الباب ودخلوا خواته وبناتهم كلهم .. وقف وهو يسلم عليهم ويحتويهم وفرحتهم بأخوهم كبيره جداً ..

فيلاً عساف ..
شوي وينفجر فيهم : طيب وش دخلكم مطلقه أو أرمله أو بكر أنتم وش لكم بالسالفة ..


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .





البارت الاربعون
فيلا عساف ..
دلال معصبه من أخوها : الا لنا شغل ونص .. أخونا الوحيد يتزوج مطلقه..!
وهو يناظرها : بالله ؟!
دلال بعصبيه : حتى من آحساسك بالغلط والفشله ماعطيتنا خبر بأنها مطلقه .. وفرحانين فيها بجد فشله ..
تعجب بعصبيه : وش فشله شوفي دلال الا رتيل فاهمه ..
انقهرت : آيييه دافع عنها وخل آختك .. احمدالله امي للحين ماتدري وأنا طلبت من سارة ترسل لك بإن امي تبيك لاجل تجي ..
شاهه :دلال خلاص الله يهديك ..
دلال بقهر ودموع : وش اللي خلاص أخونا الوحيد يتزوج مطلقه ولابغير علمنا ..
عساف وهو يوقف : ماهتميت لاحد ولاهمني احد ..وين آمي بس ؟
دلال :الحمدلله أنها ببيت خالي لاجل ماسمعت اللي سمعناه ..
وهو يناظرها بتهديد : خليك بحالك ي دلال منيب ناقصك ترى ..لاتحديني آزعلك ..
دلال : ماهميتني .. الحين آمي شلون راح يوصل لها هالخبر اللي يفشل
عساف عصب من آخته : زوجتي تفشل ؟!
دلال بعصبيه : الا أنت بكبرك على هالزيجه تفشل .. حسبي الله على العدو تارك البنات كلهم ومأخذ مطلقه ..!

.
.
.
بيت آهل رتيل..
آمها تعدل لها المخده بخوف وضيق عليها ..
رتيل :وين أبوي ؟
آمها : شوي وبيجي .. ي ماما ليه ماتدقين وتقولين بإنك بالرياض؟
بعتب : وأنتم ليه ماتدقون وتتطمون على بنتكم ؟
آمها :ندق ونزعجك ..
بتعجب ونبرة بكا : لا اتركوني ولاتسألون عني .. يممه والله بنتكم ليه تتركوني كذا ..؟
آمها ضاقت من شكواها : ي بعد عين آمك مين قال تركناكك .. تراك غاليه عندنا بالحيل لكن على بالنا بأنك مرتاحه حتى تراك غلطانه وراه ماتدقين وتقولين يمه تعالوا لي ..
جات بترد دخل أبوها رفعت راسها وناظرته وعيونها تسأله عن تصرفه وبعته لها ..!
سلم عليها بجمود وبحه : كيف العشره مليون ؟
وخر آبوها بسرعه وناظرها بصدمه ورجع ناظر آمها بصدمه ..
: عشره مليون وأرض وفيلا ومشاريع وأشياء كثيره .. الله يبه فلوس وسخ دنيا تترك تضيع بنتك وتخرب حياتها لييه عاد ..؟
تهدج صوتها بإلم وبكت حالها : ماراح آسامحك ..
: اتركينا وحدنا ..
طلعت آمها ماحبت هالموقف لان لو عرفت رتيل بأن آمها تدري بالسالفه ماراح تعديها بالساهل ..
وهي تشد المخده وتشد على أسنانها أكثر : يبببه أنا اتعذب وانضرب وانهان وكله بـ آسبابك عطيتني لـ شخص آحقر منه مافيه ابببداً..
:يضضربك ؟
شرقت بدموعها : لا بس كل أنواع الاهانه آشوفها معه .. طلقني يبه منه مابيه كارهته .. خلاص ماعاد آتحمل واللي خلق هالروح ..
سحب جواله وهو معصب خير يضرب رتيل صحيح عطاه إياها لكن مايضربها ولايهينيها ولايذلها ..
وقف : عسساف تعال لي بالفيلا ..... آيييه به علوم كثيره ..
صك الجوال : معلييه ي عساف ..
: وش راح تسوي معاه يبه ؟
لفت لبنته : ي أبوي لو زوجتك آياه يغيت لك الحياه الكريمه لكن أنه يهينك ماعشت إن رضيتها ..
: من طلقتني من طارق ماشفت حياه كريمه .. عمري ماراح آسامحك يبه عمري ..
سكتت لان العبرات حاصرتها من ثاني ..لحظات وهي ساكته :يبه ..
وهو يجلس على طرف السرير : عيون أبوك ..
رقت عيونها بالدمع :لو كنت عيونك مابعتني برخص ......
سكتت عن العتاب لابوها وهي تتكلم : شاللي راح تعمله معاه ؟
أبوها : راح آتفاهم معه ..
رتيل : تطلقني منه مثلماً ورطتني فيه ..
:شلون آطلقك منه وهو يبيك وبيني وبينه عهود كثيره كلها آرتبطت بزواجكم ..
تعجب آنرسم على وجهها ..حتى عقب معرفته لحالتها النفسية السيئه ماراح يطلقها منه ..!
: بابا بليز آطلع برى ..
جا يحكي قاطعته : بليز آطلع ..
فتحت عيونها مع تسكيره الباب وهي تتنهد بضيق ..آيقنت تماماً عقب حكي أبوها بأنها ماراح تتطلق من عساف ..زفرت آنفاسها وقامت من سريرها بتعب وقفت وسندت يدينها على حافة التسريحة ..وقفت شوي لاخل تخف دوختها ..صرخت من إلمها وبكت وهي تتهاوى على الارض من الالم الاخر بكلاها ..
.
.
.
المجلس ..
عساف يناظر عمه وبعصبيه بصوته الهادي : بنتك يعلم الله إني عزيتها وأحترمتها لكن رتيل مافيها ذره احترام لي ..!
أبوها : حتى ولو ماتوصل بإنك تهينها وتضربها وتذلها ..
عساف بنبره : لو عمتي جسد معاك وقلبها مع رجال غيرك وش ردة فعلك ..؟
عصب عمه: وش هالحكي ..!
عساف : هذي بنتك جسد معي وقلبها مع طليقها ..وش رأيك آسكت لها أججل ..!
سكت ..
عساف : أنا أبيها وعارف بإن مالها على قلبها سلطه لكن تسمح لي ووقتها راح تتعود علي ونتسى طريقه فراقهم .. والله ياعم لو غير رتيل ماصبرت لها وعليها ..
عمه : لو تبيها وتحبها ماضربتها وآهنتها ..!
عساف بحده : لو ماسويت كذا منيب رجال ..!
لو إني رخمه وآشوف مرتي وقلبها لغيري ..!
عمه : لكن ماعاد تبغاك ..
عساف بحده مجنونه : آطلقها ..!
تبطي تفكر بالطلاق .. وأنت ي عم عارف باللي صار لاجلها واللي باستمرار هالزواج راح يتم لك ولي ..
وقف وهو يثني غترته : بمرها لما تهدى ويهدى مزاجي لكن بكرة تروح للمستشفى لاجل يبدأ علاج الابر ..
عمه يرجع بالحكي : عساف الا بنتي .. ترى لا فلوس ولا صفقات تتركني آضيعها .. صحيح أنك سند بالسوق لكن رتيل إن خسرتها مهيب متعوضه.. والا المال الحمدلله ربي مغنيني من فضله وأنت شايف الحال اللهم لك الحمد ..
ماعلق واكتفى بنظره عميقه بعمه وعقبها طلع ..
.
.
.
غرفة رتيل ..
رفعها أخوها وهو يحطها على السرير ..دخلت آمهم وهو متضايق ويعاتب بقوة : قلت لتس راح تطلعين للمستشفى ..
آمهم : مشاري شفيكم ؟
مشاري بضيق وهو يوقف : وين العبايه ؟
شافها سحبها ..
رتيل :لا منب رايحه ..
وهو يجلس ويمسك كفها : قلت لك لا فاهمه ..
ديم وهي تلمس جبهتها الحاره : لازم تروحين ..لازم ..
سندتها وسندها مشاري غصب عنها ..
شاف مشاري آمه وهي تركب وتسند رتيل ..دق على عساف وهو يقوله..
ماكان فيها حيل تحكي وتعاتب أخوها لانه كلم عساف ..شغل أخوها ماهر المعيلقي وآرتخت كل أطرافها من سمعت ترتيله للايات ..
.
.
.
بيت أهل سطام ..
غرفه الجوري ..
: جور ترى الليلة حركتك قبال عمتي بالشغل مالها داعي الكل يدري عن شغلك الا زوجك ..
وهي ترفع الغطا لاجل تنام : سطام أنت ليلة زواجك قلتها سوي اللي تبينه صح والا ؟!
: آيييه قلتها بس كانت بلحظات مدري شجاني وقتها ..
ضحكت : كنت مستعجل ماتبي تتأخر عن القاعه والعروس وقلت هالشي وطلعت ..
غطت نفسها وطفت الابجوره بجنبها ..
سطام جالس على طرف السرير : ترى بدري ليه تنامين ..
بضيق : السهر للي مثلي عذاب وهموم وتناهيد وراه آسهر بطول ليالي الشتا وحزنها ..تصبح على خير ..
وهو يقوم ويجلس مقابلها : أنا بسهر معاك ..
: ماروى جلسه لنا الا الهموم .. سطام الله يخليك آعتقني لوجه الله لفترة معينه بجد محتاجه آبعد عنك لعلي آتارح شوي..
بهدوء : طيب بس إلين متى ؟
بغرابه من موقفه جلست : مدري بس آبعد عني هالفترة لاتحتك فيني ابداً سواء هنا أو قبال أهلك ..بليز سطام
: للدرجة ذي كارهتني ..
:أكره تصرفاتك وكرهك لي وتقمصك شخصية المحب وأنت تكرهني وتبيني لاجل رغبات ..
بصدمة شلون عرفت جزء من مشاعره اللي يكنها لها خاصة ببداية زواجهم وللحين ساكته عنه ..!
: آتركني لاجل خاطر آغلى من سكن قلبك ..
وكفه على خدها : وليه ماتكونين أنتي ؟
ب ابتسامه باهته : ماظن ..خلنا نبعد عن بعض من هاللحظه ..
لحظات وهو يناظرها وعقبها قام عن سريرها لف لها : يعني ماتبين تشوفيني مره ؟!
:ي ليت ..
ضايقته هالكلمه منها ..ونسى كلماته الجارحه لها وتصرفاته ..!
صك الباب وراه ورجعت لسريرها تسربت دمعه من طرف عينها ومسحتها : مابه آحد لاجل تذليني ي دموعي ..!
.
.
.

المستشفى ..
عساف واقف على راسها ويناظرها نايمه : مشكلتها رافضة تتعالج والا الكلى للحين آلتهاب بس فقر الدم شف شلون لونها قلب ..
عمته بضيق :بتروح مننا ..
لف لعمته: لا إن شاء الله .. بس همتكم معاي ..
مسح على شعرها : عنيده واتعبتني معاها ..المشكلة لو تدري بأن التعب والمرض راح يتطور ماكان تعاند بهالشكل ..
عمته: من يومها عنيده ولاتسمع الا شور نفسها ..
عساف يناظرها بتأمل : عارفها ..خلاص تقدرون تروحون أنا بجلس معها..
عمته: لابجلس معها نفسيتها زفت ويبي لها مرعاه ..
مشاري: أفضل اترك الوالدة تجلس معها ..هي محتاجتها بهالفترة ..
عساف : تكفين ي عمه آقنعيها ..طالبك طلبه أبيها تتعالج ..
عمته: بحاول ي ولدي لكن بنتي واعرفها الله يهديها ..
ظل يناظرها لفتره وباس راسها وطلع مع مشاري ..
.
.
.
اليوم الثاني ..
بيت سلطانه ..
صحت من نومها وأخذت شاور طويل لاجل تصحصح ..دقت على رتيل لاجل تتطمن عليها ولاردت .. استغربت جيرت هالشي بأنها نايمه للحين..فتحت باب غرفتها مع دقه أخوها للباب ..
: تو مانورت الرياض ..
ببرود تام : بوجود أهلها ..
ضمها أخوها بشوق ماله مثيل بس ردة فعلها حطمته تماماً حس بأنه يضم جثه هامده بعد عنها : اشتقت شوفتك وجلستك ..
: احتفظ بالشعور منيب بحاجته ..
وش أقسى من برودها وتجاهلها له وتحسسيه بكبر الخطأ ..
: سوس ..
بتجريح : على آساس بيننا ميانه لاجل تناديني بهالاسم ..سعود رجاء لي بهالبيت آيام معدوده اعتبرني موب موجوده ..
: ترى صلة الرحم معلقه بعرش الرحمن ..
بسخريه من أخوها : جد والله .. لابرفوا جاي تعلمني .. والثمان سنين ماعرفت هالحديث ..!
سكتت عن الحكي وهي تشوف دانيه وتسلم عليها وشالت ولد أخوها :ياحبيبي ..
باسته : أشتقت لك ..بوسني ..
باسها وهو يضحك ضحكت له ..
دانيه : الحمدلله على السلامه ..
سلطانه : الله يسلمك ..شخبارك ؟
دانيه : ابداً تمام .. كيف السفره ؟
سلطانه: كانت حلوه ..
جلست وولد أخوها بحضنها وهي تلاعبه وتسولف مع دانيه ومتجاهله أخوها تماماً ..وقف سعود وهو كاره الموقف ..
دانيه ناظرته : وين ؟
: بطلع للمستشفى ..
دانيه : تمزح تطلع وأنت مانمت من رجعنا آمس .. حتى وجهك غادي من الارهاق ..
: مافيني نوم ..
طلع لغرفتهم ..
سلطانه ناظرته إلين اختفى : مانام ليه ؟
دانيه : مدري كلميه ياسلطانه .. ماينام والمشكله يطلع للمستشفى مواصل أغلب الاوقات .. قبل كم يوم جا وآثر المغذي بيده من قلة الاكل والاهمال طاح بالمستشفى ..
ضاق صدرها : لييه عاد كل ذا ..!
دانيه : مدري عنه .. شوفيه تعبت معه حتى عمتي كلمته وكل شي يصير خير إلين متى مدري ..!
شافته ينزل حتى واضح وزنه نزل ..
:عن آذنكم ..
دانيه بزعل : مدري شاللي راح يصير لك اليوم بعد ..وبعدين اليوم جمعه ..
وهو يعدل شماغه ويفتح الباب : ماتدرين عن المكتوب ..
صك الباب وطلع ..
وقفت دانيه وطلعت وراه وهي مقهوره منه .. سندت ظهرها وهي تسولف لولد لاخوها لاجل ماتفكر بأي شي شين وتهل العبره من عيونها..
شالت سلطان وابتسمت وهي تشوف سلطانه سميتها تنزل من الدرج ودايخه نام ضحكت وباستها : تعالي نطلع لغرفتي نجيب الهدايا ..
.
.
.
شقة الجوهره ..
تعبت وهي تصحيه : خلاص قوم قوم ..
آنقلب على ظهره من ثاني عصبت منه : ريااااااااااااااان ..
قام وهو يتتأفف : آف آف يالجوهره ورى ماتتركيني آنام ..
الجوهره : قوم آشوف وراك صلاه جمعه بكر لها ..
ناظر الساعه : تونا عشر ونص
الجوهره : قوم إلين تفطر وتتسبح ..
تحرك بملل وقام من السرير وهو يأخذ علبه السجاير سبحتها منه : أترك هالسم الهاري حسبي الله على اخترعه ..
بنوم : الجوهره عطيني بس حبه بروق فيها مزاجي ..
الجوهره : مزاجك عدله بصلاة الضحى الله يجزاك خير مهوب بذي ..!
: جوهره بس وحده ..
كان قايل كلمته بضيق وبدايه عصبيه بما أنه تو صاحي ..
: ي أنا ي السجاير ..؟
بلا مبالاه : السجاير ..
سحبها منها وطلع من الغرفه ..
هوت من كلمته وقوتها عليها وعلى قلبها واللي تنازلت عن أشياء كثيره لاجله ولاجل حياتهم واستمرارها ..والحين هو باعها لاجل سجياره ..!
.
.
.
المستشفى ..
شدت على كف عساف وهي تبكي من قلبها آمها مادخلت معها لاجل الاشاعات والعلاج خطير عليها ..الا هو رفض ودخل معها..
ببكا قطع قلبه : تأأأأأأأألم ..عسسساف خلهم يخففون من هالابر ..
.
.
.





عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .






البارت الواحد والاربعون ..
المستشفى ..
:طلع الابره ..
الدكتور : لازم تكمل المده والا نزعها ضرر عليها ..
دنق لها : أصبري بس ربع ساعه..
غطت وجهها بيدينها وهي تبكي إلمها ..
الدكتور :ياابني ضروري بأول الجلسات تكون كذا لانها ببدايه العلاج ولكن الاسبوع القادم والذي يليه راح تتعود ..
جلس جنبهاوهو يحط يده تحت راسها ويهديها:بس حبيبتي شوي وبيخف الالم بس توك بالعلاج ..
ماسمعت له وهي تشرق بدموعها ..طلع الدكتور والممرضه لان الابره حطها لها وراح يجي وقت آنتهاءها ..
مسح دموعها : رتيل عمري أنتي شوي شوي وراح تتعودين ..
ببكا مجنون : تألم ..تألممممني ..
احتواها بكل حسه وآحساسيه : ي ليت هالالم فيني بكل جسدي ي ليته فيني عنك ..
.
.
.
شقه ريان*الجوهره ..
أخذت شاور ودخلت لاجل تنام عقب ماصلت الظهر ..سمعت الباب يتسكر دخل ريان لغرفتهم : جوهرتي نايمه ..
نزل شماغه وراح يسحب لابه شغله وراح جلس جنبها : جوهره تعالي نجلس بالصاله ..
: بنام ..
: وين تنامين .. طيب أنا جيعان مااكلت شي ..
بتأفف : طيب طيب ..
وخرته عنها وقامت ناظرها بغرابه ليكون زعلت طيب توه صاحي من النوم ونام متأخر ..
قام وراها ..
: الجوهره أكيد زعلتي .. ترى كان فيني النوم ..
ماعلقت على حيكه وهي تفتح الثلاجة .. سحب يدها وصك الثلاجه : الجوهره..
بنظره وفكت يدها : يدي لاتمسكها كذا كانك تبي غدا .. شي ثاني أنت اخترت السجاير خلاص تتم هالاختيار وخلك عليه ..
رجعها على الثلاجه وحط يدينه على الثلاجة وهي بالنص وعيونه تناظرها بدقه :كنت تو قايم وأنتي عارفتني وعارفه طبعي ..
: والمطلوب ؟
: وش المطلوب أكيد ماتزعلين وتتفهمين طبعي ..
: مازعلت ولاراح ازعل عليك ياريان بأي لحظه .. تأكد من هالشي بس ..
برفعه حاجب : معناها ماآهمك ..!
: كيفك فسرها بالمعنى اللي يريحك ..
: الجوهره تونا راجعين لبعضنا ياخلفهم .. ماتهنينا فينا تبينها زعل ماله داعي..
وهي تحاول تبعده: قلت لك مازعلت منك ولاراح ازعل بيوم ..والحين بعد لاني بسوي الغدا وعقبها اطلع لاهلي أخوي راح يمرني ..
بنظره: وأنا وين رحت ؟
: أبي امر كم مكان مع أخوي يعرفهم ولافيني أدليك الطريق..
: وتقولين مب زعلانه ..!
أكيد مافيك تحكين لانك كارهتني ..
نزلت يده ومشت لاجل تكمل الغدا استوقفها صوته الضايق : مابي غدا..
نزلت اللي بيدها وطلعت من المطبخ من غير أي ردة فعل ..عض على شفايفه وهو يناظرها تطلع من المطبخ طلع وشافها تنزل لابه والشاحن على الصوفا ودخلت صكت الغرفه عليها ..
ظل يناظر الباب لفترة وبقهر : طيب يالجوهره ..
سحب لابه وشبك الشاحن .. ناظر حوله ماشافت الدخان ناظر الباب ولادق إلين تهدأ ..كمل تصفح النت : صور أكل وانا جيعان رحت فيها ياريان ..!
.
.
.
العصر ..
المستشفى ..
: أبي صديقاتي ..
: كلهم ؟
: آيييه ..
: طيب وين جوالك ؟
أشرت على الدرج ..قام أخذه : مين تبين تدقين عليه بالاول ؟
: أبي كادي ..
وهو بشبه ابتسامه : كلهم رموز ..
أعطاها وهي تدق صكت من كادي وحطت الجوال جنبها ..ناظرت معصم يدها ماشافت الاساور ببكا : وين الاساور وين الدبله (تلمست نحرها ) وين السلسال؟
وهو يقوم :هذي كلها هنا .. نزلناها عنك ..
قضبت عليها بكفها هي الباقية من ريحته وغضمت عيونها ..
يناظر تعبها ووضعها المؤلم : رتيل تدرين من البارح ماأكلتي ولازم تأكلين..
فتحت عيونها ببطء : راحت أمي ؟
عساف : آييه عندها ضيوف ..
: أهم مني ..!
يلا عادي عادي ..المهم صديقاتي راح يجون ..
وهو يمسح على شعرها : لا أكيد موب أهم بس يمكن معطيتهم موعد وصعبه تعتذر .. ترى الوالدة تو مكلمتني وشوي وراح تجي مع شاهه ..
ماعلقت ..
عساف: ها أجيب لك أكل ؟
: لا ..
: بس مااكلتي ولاشي ..!!
: لان مابي ..
مسح على شعرها :طيب براحتك ..
دق جواله رفعه وابتسم : امي ياجعلني فداها ..
رد وقام طلع من الجناح ..حست أنها جات للمستشفى ..جلست وعضت على شفايفها من إلم رجلها ..
شوي وهي تشوف عمتها وشاهه داخلين وكان عساف ماسك كف امه ويضحك معها رفع عيونه لـ رتيل وكله رجا تحترم بس آمه واخته ..
: هلا عمتي ..
ابتسمت عمتها وهي تتقدم لها سلمت عليها : سلامتك يابنتي ماتشوفين شر ..
:الله يسلمك ..
شاهه وهي تسلم عليها : ياحبيتي ماتشوفين شر ..
:مايجيك الشر ..
عساف : تعالي يمه اجلسي هنا ..
جلست وجنبها شاهه ..
عمتها: كيفك يابنتي الحين ؟
رتيل : الحمدلله تمام ..أخباركم كيف الكل ؟
عمتها: كلنا بخير .. والله يابنتي مادريت الا الظهر لما جا عساف وقالي ..
رتيل: عادي .. مامنك قصور ..
قامت شاهه أخذت القهوة والشوكلا .. عطت رتيل منها ..
عساف: تسلمين ..
نزل فنجاله وتقدم لرتيل وهو يفك لها الشوكلا يبيها تأكل أي شي .. ناظرته بقهر هي مالها نفس وهو فتحها لها ..
: يمه انصحيها تراها ماقد أكلت ..
: وراه يابنتي .. الله يصلحك ويهديك .. وانت كان قلت لي كان جبت لها أكل من البيت مهوب أكل المستشفيات يالله لك الحمد ..
ابتسم : صدقيني يمه لعيونها ماتركت شي والا وجبته لها هنا بس مهيب طايعه..
ناظرته للحظات وتخيلت طارق وهو يضحك ويتكلم ويحن عليها لاجل تأكل..ابتسم لنظراتها فيه لانه حملت له ود ماسبق شافه بعيونها له ..
ماعرف مين المقصود ..!
سحبها من خيالها رنين جوالها ..عطاها الجوال وهو مبتسم ..تعلثمت شوي بضيق شلون سرحت فيه بخيالها .. أخذت آنفاسها وردت ناظرت عساف : أي جناح ؟
:الاول ..
قالت لـ كادي وصكت منها ..
عمتها : راح يجيك أحد ؟
:صديقاتي ..
وقفت عمتها : أجل نخليكم الحين وإن شاء الله أجيك الصبح وبجيب لك معاي أكل حالتك يابنتي ماتسر..
شاهه : فعلاً رتيل لازم تتغذين توك بأول العمر ..
: إن شاء الله ..
وقف : بوصل الوالده وشاهه تبين أجيب لك شي معاي ؟
: لا ..
طلعوا وهو عند الباب رجع لها : تبين اجيب لك شي ؟
: لا ..
وهو مبتسم : طيب كلي الشوكلا ..
تذكرت أنها بيدها ونزلتها : قلت لك مالي نفس ..
: طيب براحتك بس ترى منيب مطول بالي على طريقتك بالاكل..
: لاتفكر تفرض رأيك علي ..
:ولاتفكرين تعاندين معي ..
:ولايجي ببالك إن المرض راح يهدني .....
قطع صوتهم دق الباب ..طلع وهو متوتر منها دخلت كادي :سلام ..
رتيل بشوق :وعليكم السلام .. آهلننننن
دنقت وضمتها وانهارات بأحضانها بكا ..
: ياعمري رتيل ليه كذا ذابله تعبانه ..!
ماردت وهي منهاراه بكا وتعب وإلم ..
كادي: ياعمري ياعمري أنتي .. هدي يافديتك ..
:أبيييه .. كل اللي فيني من فراقه ..
دمعت كادي : ياعمري خلاص ريتو ..
رفعت راسها وهي تمسح دموعها وتتابع شهقاتها : لو يعرفون بإن اللي فيني من فرقاه مافرقونا ..
مسحت كادي دموعها : الله حسيبهم .. بس لو تحبينه بجد لاتسوين بنفسك كذا ..
: ماقدر كل شي فيني منهار .. بس أبيه ..(غطت وجهها بيدينها ببكا) أبييه..
دخلت سلطانه ولمار .. ركضت لها : ريتو .. كادي شفيها ..
أخذتها من أحضان كادي ولمتها : شفيها ؟
كادي تمسح دموعها: تبيه ..
لمار كله ولاهالمواقف ماتتحمل لمعت عيونها وتساقطت بالدموع: طارق..
كادي بحسره : ومن غيره ..!
سلطانه ترفع وجهها : حنا وش اتفقنا .. ماقلنا ننسى ..!
نتاسى ..!!
ماتفقنا ؟
مسحت دموعها : ريتو لعيون طارق لاتبكين ..لاجله هو .. الله مايرضى مايرضى والله يمهل ولايهمل ..صح ريتو مهو ذا كلامنا بلندن ..
كادي : قوميها خليها تغسل وجهها لعل المود يروق شوي ..
سلطانه : خل آدق على جور لاجل تجيب لها بجاما لاجل تأخذ شاور ..
دقت على الجوري وقالت لها ..
حطت راسها على صدر سلطانه وهي تقرأ عليها لاجل تهدى ..
.
.
.
شقة ريان * الجوهره ..
:هههههههههههههه طيب ..
صكت من أخوها وطلعت من الغرفه شافته على لابه .. ناظرها : صح النوم..
ماردت عليه ودخلت للمطبخ أخذت عصير وجلست لاجل تشربه ..دخل وجلس مقابلها على الطاولة : جوهره ..
: هلا ..
: زعلانه ..
ناظرته : ريان احكي لك بإي لغه لاجل تستوعب ..!
قلت مب زعلانه يعني مب زعلانه ..
المهم بطلع مع أخوي بزور صديقتي عقبها كم مكان ..
وقف : كيفك ..روحي لبيت آهلك عقبها لان وراي سفر هالاسبوع شغل للشركه..
: لـ وين ؟
يناظرها : زعلانه وتسألين ..!
بنظره : يقال إني زوجتك .. وين ناوي ؟
: دبي ..
قامت من مكانها : بالتوفيق ..
: طيب تبين شي من هناك ؟
:سلامتك ..
:الله يسلمك ..
دق جوالها :هلا .. أوكي الحين نازله ..
دخلت لغرفتهم اخذت عبايتها وشنطه اليد ..وهي تلبس عبايتها وتلف الشيله شافها تبي تحط النقاب مسك كفها : مالك نيه توادعيني يعني ؟
مالت لاحضانه بسرعة وهو يهمس : أدري ماستاهل جوهره مثلك بس تأكدي أني أحبك ..مهما كانت تصرفاتي دفشه وغبيه وجارحه بأوقات..
بعدت عنه : طيب انتبه لك ..
ابتسم : راح انتبه لي لكن نبي رضاك ..
ابتسمت له : قلت لك مازعلت ..يلا راح انزل أخوي ينتظرني تحت ..
حط وجهها بين يدينه وباسها : أحبك فاهمه ..
قلب لونها ولبست بسرعه نقابها وهو يضحك ونزل معها لاجل يسلم على رائد ..
.
.
.
بيت أهل سطام ..
يناظرها : ماعليه أنا طالع للعيال بوصلك ..
تناظره و بقلبها وين كلامهم آمس ..!
: السواق راح يوصلني ..
: لاعادي أنا بوصلك .. انتظرك ..
آمجاد تناظرهم بغيره : لاتنسى اللي قلت لك عنه ..
لف وناظرها: آوكي ..ها جوري مشينا ..
الجوري : طيب .. عن آذنك عمتي ..
طلعت معه ركبت وصك الباب ..وهو يصك بابه : هي اللي نمتي عندها ؟
:لا ..
: طيب دليني المستشفى ..
: آوكي ..
: دوامك بأي مدرسه ؟
: مدرستي اللي كنت ادرس فيها ثانوي ..
: طيب قريبه من بيتنا ..
: موب حيل ..
: آيييه طيب مين اللي راح يوصلك يومياً ..
: استأجرت أنا وصديقتي سيارة خاصة توصلنا يومياً ..
: آووها .. طيب ثقه السواق ؟
: إن شاء الله ..
: طيب عطيني رقمه ..
: شركة متعهده بالنقل المدرسي وهالاشياء .. والرقم للشركه مهوب عندي ولا السواق لان خال كادي هو اللي أجر لنا ..
: طيب أذا خذيتي الرقم عطيني خبر ..
:يصير خير ..
: ومصعب ؟
:شفيه ؟
: كيف علاقتك معه ؟
: ماعليها ..
: تكلمينه ؟
: من زمان عنه ..
: أحسن ..
ماعلقت وهي تلمح ريحه غيره وكره لمصعب من طرف سطام .. دلته الطريق لاجل يسكت عن الاسئله لها ..
.
.
.
المستشفى ..
الجوهره تأكل رتيل غصب : انثبري ي العصلا ..
ضحكت كادي : عرفتي لها ..
الجوهره : تقهر والله .. خير أجل الزفت عساف يحطمك ..يهبئ ..
الجوري تتقهوى : أقولها ..
كادي : هههههههههههه جوير ترى الكلام لك بعد ..
ضحكت الجوري :ههههههههههه ..
سلطانه : جور فرحانه للشغل بكره ..
الجوري بفرحه : بشكل ماتتخيلينه .. أحس راح يغير شخصيتي ويجعلني اكثر اعتماد على نفسي .. صح تذكرت شخبار مصعب ؟
: تمام .. ماكلمك قريب ؟
الجوري: لا .. الا كيف تجهيزك للعرس ..
ابتسمت : عادي .. ريتو جهزت أشياء غريبه لي .. اتخيل شكلي بس لابستها..
ضحكوا البنات ..
لمار : صح عليك ريتو .. مايبي لها الا تجهيز بالقوة ..
سلطانه :من قال لكم راح آلبس كذا ..
رتيل : جوهره بس شبعت ..
الجوهره : انثبري اشوف وكلي ..
رتيل: بنااات ..
ضحكت لمار : كلي بس ..
رتيل : جوري شوفيهم ..
ضحكت الجوري وقامت : خلاص خلوها يافديتها ..
طلبت الجوري عصير لرتيل .. شوي وجا الطلب ..
رتيل : بنات اطلبوا اللي تبون .. تدرون حاط طال عمره بوفيه تحت وش كبره يقول لاجلك ..
ضحكوا صديقاتها وهي تقول طال عمره وتقلد ..
: ياكثر العطا اللي يعطيه بس مالان له قلبي ولاراح يلين ..
الجوري وقفت وهي تربط شعر رتيل : لكن جالسه تدمرين نفسك له..لازم تهتمين بنفسك بصحتك لاجل ماتنهار أكثر ..
سلطانه كأنها تذكرت وفزت : ريتو قلتي للدكتور عن الدم اللي تستغرفينه ؟!
: آيييه قال لهم عساف .. عمل الدكتور تحاليل وطلعت المشكله في غدد أو انفلونز بس عادي يقول الدكتور مالها أي آثر ..
سلطانه : متأكده ؟
رتيل: والله جد ..
:الحمدلله تطمن بالي .. خفت يكون شي كايد ..
الجوري : الاهم الحين لازم تغذيه لاجل فقر الدم .. والابر لازم كل سبت تأخذينها وتبعدين عن الاشياء الضاره ..
لمار : ريتو صحتك هي أهم شي .. حافظي عليها مهما كان كرهك للحياه ..وأنا أعرفك ماتحبين تكونين موضع شفقه لاي أحد ..
فكرت رتيل بجملة صديقتها كثير ..صح لو تعبت أكثر راح الكل يشفق عليها ويرحمها وهي الا هالشي ..
الجوري تسندها لاجل تقوم وتأخذ شاور ..
دخلتها ورجعت جلست مع البنات ..
كادي : آشتقت لمحمد حيل ..
لمار : ماكلمتيه قريب ..
كادي : موب دائما أغلب أوقاته مشغوله ..
سلطانه: بأذن الله يرجع وكل الجيش سالمين معافين ..
كادي: آمين ..كل ماحط يدي على بطني آتذكره يكفيني شي منه الله لايحرمني منه ..
الجوري ابتسمت : الحين متقبله البيبي ؟
وهي مبتسمه : عقب ماعرف الكل آييه عادي ولاصرت احافظ على نفسي لاجله ..
لمار : الله يتمم عليك يارب ..
سلطانه : وأنتي لمو ؟
ابتسمت : شعور حلو بس خايفه ..
الجوهره تأكل : من وشو ؟
:من الولادة ..
الجوهره : ياظالمه توك ببدايه حملك وتفكرين .. اتركي الهوجسه وارجعي لرجلك ..
لمار: الحين يبني البيت لما يخلص ويتعدل راح آرجع .. بس حتى هو خايفه منه..
الجوهره : طبعه راح يغيره بأذن الله تعالى جاته قرصه ماراح ينساها وحتى أنتي كلمتي فهد وراح يشوف هالوضع بنفسه .. لاتفكرين كثير بس والله كريم ..
لمار: الله يعين ..
كادي : بعض الناس عرسهم الخميس ولاهم جايبات خبر ..
ضحكت سلطانه وناظرتها بطرف عين : ماهمهم هالشي..
كادي: صديقاتك يهمهم ..
قامت كادي وفكت شعر سلطانه : ححلو حلو طال شعرك..
سلطانه بزهق: مابيه يطول ..
الجوري : سبحان الله دامك ماتبين يطول راح يطول .. حلو إنه للمكان ذا ..
الجوهره : ماشاء الله طال حيل ..
سلطانه : بنات عادي مالبس فستان صح ..
هبوا فيها صديقاتها : تمزحين ؟
ضحكت : لا والله جد ..
كادي : سوس انثبري ..
ضحكت: طيب ..الا صح الكوشه وهالاشياء شصار عليها ؟
سلطانه: خوات مصعب هم تكفلوا بكل هالاشياء ..
كملوا سوالفهم عن عرس سلطانه وشلون لبسهم وكل شي بيكون بأذنه تعالى..


اليوم الثاني ..
بيت آهل سطام ..
عدلت شكلها وهي مستانسه بدوامها ..شالت عبايتها والشنطه وهي تحط الجوال فيها ..نزلت شافت عمتها وعمها يفطرون ابتسمت وسلمت عليها وجلست لاجل تفطر ..
عمها مبتسم : الله يوفقك يابنتي ..
وهي مبتسمه: اللهم آمين .. داعوتك عمي ..
عمها : الله يوفقك ويكتب لك النجاح .. لاترتبكين ولايستفزونك البنات
عمتها : صادق عمتك البنات هاليومين بالله ساتر من طواله لسانهم ..
ابتسمت بتوتر : بأذن الله يكون كل شي تمام ..
عمتها : إن شاء الله ..
دق جوالها ناظرته : كادي تدق ..يلا عن آذنكم .. دعواتكم ..
عمتها*عمها : الله يوفقك ..
على لبسها للعبايه نزل سطام بسرعه ماصبح ولاانتبه وكله نوم : جور زين مارحتي ..
: شوف عماني ..
لف وهو منحرج :معليش ..
مشى سلم على امه وابوه وطلع وراها للحوش : الجوري ..
لفت :كادي تنتظرني برى ..
: عارف .. بس الله يوفقك ..
ابتسمت : شكراً على هالدعوه .. سطام اتفقنا على البعد ..
ابتسم بقهر : عارف والله عارف .. يلا انتبهي لنفسك ..
: أوك ..
تركته وطلعت لـ كادي ..
جمع نفسه وآنفاسه ودخل لداخل ..
ركبت السياره ..سلمت على كادي : صباح الخير ..
:صباحك مطرسه ..
ضحكت الجوري : آحس مرتبكه ..
كادي: راح نهجدهم هع ..
ضحكت الجوري : الله يستر علينا بس ..
كادي : لا تشيلين هم وبعدين مديرتنا اكيد راح تضبطنا ..
الجوري: إن شاء الله ..الجوهره راح تدوام اليوم بالبنك مع سوس ..
كادي: آيييه الله يوفقهم ..باقي لمو وريتو ..
الجوري : لمو تقول خايفه على البيبي .. وريتو ماسبق وتكلمت بموضوع الشغل لانها من قبل كانت حاطه براسها تكمل دراسات عليا ..
كادي : حسبي الله عليهم دمروها ..
الجوري : بأذن الله ترجع أفضل من أول ..
دق جوال كادي : محمد ..
ابتسمت وهي ترد عليه وقالت له راح تكلمه بالمدرسه ..صكت منه وهي مشتاقته بالحيل .. بحدود الربع ساعه وصلوا المدرسه ..
دخلوا ..
كادي تهمس لجوري : الله يعطينا خيرها وخير مافيها ..
الجوري: ويكفينا شرها وشر مافيها ..
وقفوا ونزلوا العبايات رتبوها وشالوها مع الشنط ..
كادي : تذكرين مكتب المديره هههههههههه
الجوري : اكيد ههههههههههه تذكرين كم دخلنا والحين صرنا مدرسات سبحان الله..
كادي : آييه والله سبحان الله بس ..
دخلوا لـ غرفة الوكيلة وعرفوها بأنفسهم وعقبها كتبوا آساميهم في دفتر الحضور وجلسوا ..
دخلت المديرة وهي تتكلم وتسأل عن المدرسات الجدد .. ناظرتهم الوكيله وعرفت عليهم المديره ..شوي وهي تناظرهم وهي تتذكر ملامحهم ..
ابتسمت بتذكر : لالا طالبتي اليوم زميلات مهنه ..
ابتسموا لها : شخبارك آستاذه ..
وهي مبتسمه وسلمت عليهم : زينه بشوفتكم ..كيفكم ؟
الجوري: الحمدلله ..
:تعالوا معي للمكتب ..
مشوا معها وهم مبتسمات ..جلسوا معاها شوي وتالوا قاموا لاجل الطابور ..
وهم واقفات جنب بعض : حنيت للطابور والمريول ..
الجوري : مع هالكرشه اللي بدأت بالبروز مايمدحون المريول ..
ضحكت كادي : وجع
ضحكت الجوري وكملوا يشوفون الطابور باليوم الاول كمدرسات ..
.
.
.
المستشفى ..
من سبعه وهي تحاليل وآشاعات رجعت سندها إلين جلست ..
: مافيني شي لاجل تسندني ..!
و راح آطلع ..
بنظره : بأمر مين ؟
: آمر نفسي ..
: لا ..
رتيل : راح اطلع خلاص فحوصات وسويتها ..
وهو يجلس قبالها : بس الدكاترة أبخص ..
بتعصيب: أذا ماطلعت برضاهم راح آطلع غصب عنهم وعنك ..
لف عنها وأخذ آنفاس ورجع ناظرها : هاللهجه ماتجيب نفع معي ..
: ولا أحد يحاول يفرض رأيه علي ..
: الا أنا ..
: طلعني برضاك أحسن ..
:رتيل حبيتي صعب تطلعين ..
وهي ترجع راسها : طيب طيب ..
ظل يناظرها وعرف بأنها راح تطلع رضى هو والاطباء أو لا ..وقف وطلع كلم الدكاترة ووافقوا على خروجها ..
رجع لها وهي تكلم أخوها مشاري سكرت منه وبلغها بالخروج ..بدلت ملابسهاو
أخذت عبايتها وجوالها وطلعوا ..كانت تمشي على مهلها وباين عليها التعب برجلها من الابر ..
ركبوا السيارة وشوي الا وهم واصلين لبيته ..نزلت معه ..
: لاتجلس جنبي ولاتحتك فيني لاجل مايصيرشي آثنينا مانبيه ..
: لبسك شي أنتي ..!
قال جملته بعصبيه ..
: آيييه من شفتك لبسني اللي لبسني ..
دخلوا للبيت وماشاف الا آمه سلموا عليها وجلست دلكت رجلها بإلم ..
عمتها : شفيك يابنتي ؟
رتيل : رجلي تعور شوي لاني تحركت عليها وتألم ..
عمتها : الله يشفيك يابنتي ويجعل ماصابك تكفيره ذنوب..
ابتسمت لها : آمين ..
وهو يناظرها : تبين تريحين ؟
عرفت أنه راح يكون معاها وكرهت هالراحه : لا ..
:براحتك ..
ماردت عليه وهي تناظر عمتها : وين جدتي ؟
ابتسمت عمتها : تلاقينها تصلي الضحى وراح تنزل ..
ابتسمت : بجناحها ؟
عمتها : لا تبين تشوفينها ؟
رتيل: ياليت ..
: تعالي معي ..
قامت معها ..عساف وهو يناظرهم قام عن مكانه وطلع لجناحه لاجل يبدل ويطلع لشغله ..
ابتسمت وهي تشوفها تصلي بجزء من الحديقه .. وخاصة بأنه هوى بارد مع شتاء الرياض ..
جلست ورجلها تألمها انتظرتها إلين خلصت ..ابتسمت جدتها وقامت على حيلها وهي تسلم عليها وتهلي فيها ..
جلست مقابلتها تسولف معها : تمام الحمدلله ..
جدتها : وجهك مايبشر بخير ..
شافت عساف جا .. صدت بعيونها عنه .. إلين سلمت جدته عليه وهو يجلس قبالهم ..
: بسم الله عليكم لا أنت ولازوجتك حالكم منقلب ..
ضحك : مافيني الا العافيه .. لكن رتيل تعبانه وتعبت معها ..
جدته : نزل هالنظارات ..
ضحك ونزلها ..
: ياويل حالي شوف عيونك ..
ضحك وهو يرجع نظارته : راح اطلع للشركه آخلص كم شغله وعلى الظهر برجع آصكها نومه ولاتزعلين ..
جدتها: ارقد ياولدي وريح والشغل لاحق عليه ..
وهو يوقف: كم شغله لازم أخلصها وبرجع ارتاح .. بس جدتي أكليها من أكل الاولين علها ترجع صحتها ..
قالها وهو يضحك وبداخله متذمر كثير من حياتهم .. ضحكت جدته: من عيوني الحين بقوم آسوي لها ..
مشى عساف ..
رتيل : جدتي لاتسوين شي مالي نفس بس حبيت آسلم عليك وبروح آنام إلين الظهر ..
جدتها : روحي ريحي وإن شاء الله لامن صحيتي آغديك ..
ابتسمت لها ومشت .. شافت عمتها بالطريق ومعها الفطور اعتذرت منها بلطف وطلعت للجناح أخذت العبايه والجوال حطتهم على الصوفا .. رمت نفسها على السرير وهي تناظر دبلة طارق بكفها باستها وضمت كفها لنحرها ودموعها تسربت بخفي حنين له ..
.
.
.
المدرسه ..
الجوري : آدخلي لفصلك بس هع ..
دخلت كادي لفصلها ودخلت الجوري لفصلها ..
كان الفصل مفتوح دقت الباب لاجل ينتبهون لها : السلام عليكم..
البنات كلهم لفوا : وعليكم السلام ..
دخلت وهي تناظرهم ومبتسمه ومنحرجه وكل أنواع الاحساسيس تجمعت عليها هاللحظه ..: شخباركم ؟
ردو بعضهم : تمام ..
وهي تعدل شعرها : آممم معاكم آستاذه الجوري راح آكون معاكم هالترم وآدرسكم مواد الدين ..وإلين الحين آحتمال قران وحديث ..
ردت وحده من البنات : أنتي من البنات المتدربات ؟
ابتسمت : لا .. بأذن الله راح نبدأ من الاسبوع الجاي للمنهج ..الفصل بس كذا ؟
: لا .. بس بعض البنات برى وبعضهم غيابات ..
: آها ..
لفت على الباب وابتسمت وهي تشوف البنات واقفات : آدخلوا ..
وحده من اللي دخلوا : آوما عادي ماتهزئنا ..
ضحكت : بس هالاسبوع ..
: ضحكتك حلوه ..
: تسلمين ..
شافت قروب ثاني ومن بينهم أخت لمار ..ابتسمت وتقدمت سلمت عليها : آهلييين ..
البنات كلهم يناظرونهم ..جلست تسولف مع الفصل ..
: آوما كنتي تدرسين هنا ..
: آيييه .. شفيكم مستغربات ..
: والمديره نفسها ..
ضحكت : شكل بينكم وبين المديره شي ..
ضحكوا ..
: خلوكم نظاميات وماراح يصير شي ..
: كثري منها نظاميات .. هجوله الله وكيلك ..
وهي مبتسمه مع استغراب : هجوله ؟!
: آيييه هجوله .. المهم آستاذه تكفين ساعدينا بالمواد اللي راح تدرسينا
نبي نسبه...
: ولايهمكم بس تعاونوا معاي .. وأنتم الحين ثاني وكل شي قابل للتعديل..بنات ترى مستقبلكم آهم شي وقت اللعب لعب والعكس صحيح ..
دخلت كادي : جور تعالي ..
ابتسمت : عن اذنكم ..
طلعت لها ..
أسيل : ذولاي صديقات أختي ..
فلوه : شكل آستاذتنا حلييوه وطيبه.. وش آسمها ؟
: تو قالت آسمها لما دخلت ..
فلوه : ماكنت هنا ..
أسيل : الجوري واللي دخلت تناديها كادي ..
قامت فلوه : قوموا خل نستأذن ونطلع ..
أسيل : لا آحراج ..
فلوه : تقومين والا شلون ..
أسيل تشرب ماي ونزلته : لا ..
رجعت جلست وضربت أسيل على راسها ..
آسيل : آوتش يعور ياهماره ..
فلوه : قومي آسول قومي ..
آسيل : لاع ..
: مالت عليك ..
نادات كادي البنات : حبايبي جيبوا كرسين ..
جابوا لهم وجلسو ..
كادي : دنيا صرنا مدرسات هع ..
.
.
.
الظهر ..
بيت عساف ..
شافت جلال الصلاه وعرف آنها صلت الظهر ورجعت نامت ..بدل وحط راسه جنبها لامس آطراف آصابعها وحست فيه بخدر نوم .. قرب منها إلين حسها بحضنه تمام ابتسم وهو يبوس جبهتها .. تحركت شوي وحست فيه فزت من مكانها : أنت وش جابك ..!
امتعض بشكل لايعقل من تصرفها : زوجك وجناحنا وش جابني يعني..!
قامت من السرير وجلس والحكي ماجا معه من هالبنت ..
شافها تدخل لغرفه الملابس وعقبها شكلها دخلت تأخذ شاور ..حط راسه حاول ينام ماجاه النوم .. قام وراح لمكتبه ..
طلعت عقب ساعه كامله .. أخذت المجفف وهي تحس بانتعاش من الشاور جففت شعرها ونزلت تحت ..
عمتها : عساف نايم ..
: ماشفته بالسرير ..
عمتها : الله يهديه .. تلاقينه بمكتبه يحوس ..
جدتها : سويت لك أكله قديمه ..
ابتسمت لها ..
جابتها الشغاله وهي تناظر شكلها : شكلها متقن .. وشو آسمها ؟
جدتها: عريكه ..
تمتمت ب آها وهي مهيب عارفتها ..لفت على جلسته جنبها ورجعت تأكل بهدوء : لذيده ..
ضحكت جدتها: بالعافيه .. كل ياعساف مع مرتك ..
: بس يالغاليه .. يمه دلكي لي راسي ماجاني النوم منه..
آمه : ياضناي تعال .. ياخوفي عليك من هالراس ..
: مافيني الا العافيه .. بس من قلة النوم ..
حط راسه على رجل آمه وهي تهمزه وتقرأ عليه : لاافطرت ولا الحين اكلت ..
: مالي رغبه ..
وهي تنزل الملعقه : كنت آقولك مالي نفس وتقول الا تأكلين شفت الحين جربت ..
فتح عيونه ياعشقه فيها ولها وهو مبتسم : أنا غير عنك ..
: لا موب غير ..
عمتها: صادقه رتيل مفروض تأكل ..
:عن شوي بس يخف الصداع وراح اتغدا .. وين مناير ؟
: تلاقيها بالمدرسه ..
: يمه رهف ماجات من بيتها ؟
: الا جات قبل فترة .. بدق عليها الليلة تمر ..
عساف: مشتاق لها من سافرت ورجعت ماكلمتها ..
آمه: تلاقيها آنشغلت ..
انفتح الباب ودخلت مناير وسارة : جيينا ..
شافوا رتيل وقامت سلمت عليهم .. مرت سارة وهي تندق وتبوس خالها : حيبي خالي أكيد راسك مصدع ..
وهو يقرص خدها بخفها : آييه بس خفيف ..
: ليته فيني ..
:بسم الله عليك .. اتحمل حبيبه خالها تتعب لو شوي ..
:مممن قدي ..
ضحك خالها : روحي بدلي مريولك وتعالي لاجل تتغدين معي ..
: طيب ..
قامت وجلس عساف وهو يبوس كفوف آمه : الله يخليك لي ..
دق جوال رتيل وابتسمت وهي تشوف رقم سلطانه ردت وقامت وعيونه تناظرها : يمه خليها تتغدا .. ماراح تسمع الا منك أو من جدتي ..
ضحكت آمه: تغذيه زوجتك مسويه لك هاجس..
: بلاها ماتأكل ..
قام وشافها تكلم وتضحك ولمح طاري طلعه من شافته بقربها خلصت مكالمتها بسرعه ..
: على وين النيه بالطلعه ؟
: راح اطلع مع صديقاتي لاجل كم شغله لـ عرس سوس ..
بباله لاحلو تطور تحكي معه ..
: طيب متى راح ترجعين ؟
: مدري .. عرس سوس الخميس ويبي لنا شغل ..
: زوجة مصعب ؟
: يب ..
: الله يوفقهم .. طيب تعالي للغدا ..
وهي تعدل شعرها : توني متغديه وأكل ثقيل ..
: بس ماشوفك أكلتي عدل ..
: هذا أكلي .. روح تغدا ..
مشت عنه وهو راح يتغدى ..دخلت للمطبخ وأخذت سفن آب كأنها تعاند نفسها ومرضها ..!
طلعت لجناحهم وهي تفتح لابها وتشوف صفحتها في الفيس .. ابتسمت وهي تشوف تبيهات كثيره وأصدقائها آيام الدراسه ..
تمالكت نفسها وهي تشوف مسماه عندها ..دخلت صفحته ..تصفحتها بهدوء ودموعها تشاركها كل صفحته حزن ..رجعت لصفحتها وشافت صفحة نادر فتحت الصور ضحكت بدموع وهي تشوف صورهم وشكلهم على الكورنيش وعليها تعليق لنادر بأنه مكانهم المفضل ..حطت لايك وطلعت من الصفحه واغلقت الفيس بكبره ..
كملت تشرب على دخوله للغرفه بعصبيه : رتيل وش ذا ..!
: رجع السفن ..
بعصبيه وحده : أنتي وحده مافيك عقل تشربين ذا وعندك التهاب بالكلى ..
بهدوء : عطني ..
: أنتي ماتفهمين آقولك مضر ..
بهدوء أكبر : أنت بالذات مالك شغل ..
وهو يدخل ويكب السفن بالمغاسل رجع لها ..
: رميته ؟
: آيييه ..
سحب لابها من حضنها : لاتحطين ذا بعد بحضنك ..
:هات لابي ..
: أذا أنتي ماتبين عيال أنا أبي ..
: مقرف وأنت تقول أبي .. أنت تحلم أجيب منك عيال ..
قالت كلامها بقرف واضح منه ..
: لاتكفين عاد أنا منيب قرفان من الوضع جسدها معي وروحها مع غيري..
: زين عارف هالشي .. وراضي بهالوضع على نفسك ..!
مب رجال ..
رمى لابها بأقرب جدار وهو يمسك وجهها من الجهتين بقوة: والله إني رجال وغصب عنك وعن اللي معجبك ..
فكت نفسها بالموت منه : تخسئ تسمع بالمرجله ولاتعرفها ..
مجنونه وهي تقط هالحكي عليه ..وهي جربت من قبل ضربه وآهانته لها كذا مره ..!
ضرب براسها على حافه الكنب : هالحين فيك مخ أو لا ..!
أبييه يطلع لك مخ أو قلب واعي ..
: كل تراب يارخمه ..
: والله لاعلمك من هالرخمه ..
ضربها على نحرها : كل جزء من جسدك راح آبقعه لك بلون ..وأخليك تتألمين من كل جزء ..
انصاعت له بغير آمرها .. وهو اللي من ملكها وهو يهينها ..!


بيت جدان كادي ..
كانت تمشي وتكلم محمد : هههههههههههه بالعكس مرآ حلو اليوم الاول ..
محمد : ححلو حلو .. طيب والبنات كيف تعاملهم ..؟
: عطيتهم اللي أبيه يحترموني واحترمهم .. وهم للحين مب كلهم فيه ناس ماجاوا اليوم ..
محمد : حبيبه قلبي الله يوفقك ..
:طيب أنت شخبارك ؟
: بخير عقب آسبوعين راح آمر آبها ..
: تمر ؟ ليه عندك آجازه .؟
: من الاربعاء إلين الجمعه الصباح ..
: طيب تعال للرياض ..
: الوالدة تبي تشوفني والوالد بعد ..
سكتت شوي : وكادي ؟!
عرف أنها راح تتضايق : صدقيني لو جاتني آجازه ثانيه بجيك ..
: لا ريح روح لاهلك واستانس معهم .. لو أخذت من بنات عمك كان أبرك بعد..
: لاحول ولاقوة الا بالله .. كادي وشو له هالحكي ؟!
: أنا ادري عنك .. مشتاقه لك وتقولي بروح لاهلي ..
انقهر : طيب آمي وأبوي ..
: رح لهم .. الله يخليهم لك .. بس لاتقعد تدق كل شوي عامل فيها المشتاق طيب..
: كادي شفيك صرتي عصبيه كذا ..!
: محمد بصك ..
: كادي اسمعيني والله ماله داعي زعلك ..وامي وأبوي لهم الحق ورضا الله من رضاهم ..
:آييه صح صح عارفه .. روح ووسع صدرك واستانس طيب ..
عصب منها وعلى الاستهزاء الواضح بحكيها : لو عارفه بر الوالدين ماكان قلتي هالحكي..!
لكن فاقد الشي لايعطيه ياكادي ..
حز بخاطرها هالحكي من محمد الحين يعايرها بأنها يتيمه ..!
تغير صوتها : صح يتيمه لكن أعرف البر أكثر من ناس كثيره .....
جا يقاطع حكيها بضيق واضح لكن ماعطته فرصه : وبعدين طلقني دامك ماتبي وحده يتيمه .. منتب ملزوم تصبر علي .. خذ من بنات عمك طيب ..
صكت بوجه ورجع يدق وأغلقت جوالها .. نزلت لجدانها ..
جدتها : وين رحتي ؟
كادي : كنت آكلم محمد ..
: كيفه ؟
:ماعليه بخير .. بيروح لاهله عقب آسبوعين يقولون معطينهم من الاربعاء إلين الجمعه ..
جدته : الله يحفظه .. ماقال بيجي للرياض ؟
: لا ..
جدها : قربت هالازمه تنحل وبعون الله يرجعون .. جارنا يقولي كل القوات بترجع ..
شافت جوال جدها يدق وتأكدت آنه محمد رفعه جدها وكان محمد وجلس يسولف معه وهي جات تقوم ..
جدها : كادي تعالي محمد يبيك ..
: توني مكلمته .. بروح أريح إلين العصر لاني بطلع ..
جدها : خلاص طيب ..
طلعت لغرفتها وبطريقها شافت خالها الوليد : راح تنامين ؟
: آيييه ..
: نوم العوافي ..
ابتسمت ودخلت لغرفتها دخلت بالفراش وهي تشغل قرآن لاجل تنام ولاتفكر مابكت لانها تفتخر بأنها يتيمه يكفيها بأن خير البريه محمد صلى الله عليه وسلم كان يتيم ..
.
.
.
العصر ..
أحد مقاهي الرياض ..حب فهد يجلس مع مساعد ويتفاهم براحته..
فهد يدخل له بمدخل يخليه يحرم يكرر هالسالفه ..
: الحين بزواج فجر وعبدالعزيز الطلعه وكل شي بأمري ..
رفع حاجب مساعد :خير إن شاء الله ؟
: أخوه الكبير .. يعني لو بغيته يطلع معي لشغل يطلع ويترك الطلعه اللي وعد فيها فجر ..
: لا معليش فهد كل شي وله حدود .. الظاهر عبدالعزيز رجال ومهوب خروف لاجل يمشي بأمر غيره ..
وهو مبتسم ويشرب قهوته : لكني أخوه وألزم يسمع لي .. وحتى حياتهم راح آتدخل فيها وبراحتي ..
: فهد مهوب أنت اللي تسوي كذا ..!
: ولاهوب مساعد اللي يسمح لغيره يحكم ويتحكم بحياته ..
بلمح البصر وصل مغزى حكي فهد لـ مساعد .. اللي سكت ..
فهد : أجل تترك لافي يتدخل بحياتكم ..!
لما جيت لنا وطلبت لمار عطيناك آياها مهوب أنت وأهلك كلهم ..!
وبعدين وراه معاها بغرفتكم بشخصيه وش زينك ياخوك وقبال الاهل تصرفاتك مالها سنع ..
وهو يناظره إلين خلص حكيه : فهد اعترف بغلطتي وفكرت كثير بتصرفاتي مع لمار وكانت كلها غلط وخاصة باللي ذكرت .. صدقني كانت غصب عني وضغوط الاهل حولي ..لكن عقب بعدها وحملها تغيرت وبأذن الله لما أخذها معي لبيتنا راح تعرف لمار والكل بإني تغيرت للأفضل ..
فهد : أتمنى هالشي يامساعد ومتأكد وواثق بكلمتك تمام الثقه ..
: تسلم يالنسيب ..
.
.
.
بيت عساف ..
: مافيك آحساس ..
وهي تلبس عبايتها : توك تدري ..
برودها راح يجننه ويمكن يقضي عليه ..
: رتيل ..
: عساف لا أنا ولا أنت راح نفهم بعضنا .. أنا ماقدر أجاملك وأكذب ب آحساسي وأنت راح تضل تعاملني بقوتك كرجل ..
: أنتي السبب بكل ذا .. مابي آستخدم معاك هالشي لكن تجبريني ..
: دام البداية غلط ودام القلب مهوب بمكانه ودام الاحساس ميت ماعتقد ينفع حكينا .. أنت خذ اللي تبيه مني لكن لاتفكر أبادلك بشي ..
أخذت شنطتها وهي تحط الجوال بداخلها : سوس تحت ..
: راح تفرق معك لو قلت اجلسي أو اطلعي ..
: يمكن تفرق معك ..!
نزلت وهو معها إلين وصل للباب : ادل الطريق خلك ..
مسك كفها بهدوء : آسف على الظهر ..
بنظره : ترى هذي 3 أو 4 مره ..
: آسف عن كلها ..
: راح تكررها أعرفك ..
حطت نقابها وطلعت من عنده ..تنفس بقوة ورجع دخل ..
.
.
.
ليلة الخميس ..
زفاف سلطانه*مصعب ..
صدمة وهي تشوف آمها ..والصدمه الاكبر تشوف زوجه أبوها ..
كادي : شفيك ابتسمي كل العيون عليك ..
: شوفي آمي ..
: وينها ؟
: هذيك اللي لابسه عودي ..
ظلت تناظر إلين شافتها : سلمتي عليها ؟
بحزن : لا ..
الجوري : مصعب راح يدخل ..
سلطانه : وشو ..!
الجوري : انثبري راح يدخل وبيدخل معاه أخوك سعود وأبوك وأخوانك من أبوك والظاهر من أمك بعد..
: كلمت ..
ضحكت الجوهره : جاملي يابنت ..
نزلوا كل صديقاتها وتغطوا وكل اللي بالقاعه ..
لمعت عيونها وهي تشوف سعود جنب مصعب .. صوت الطق والاضاءه عليهم رحمتها ورحمت عيونها اللي رقت بالدموع ..ماحست فيهم الا آثنينهم قبالها ..
سعود : سلطانه الا هالليلة ضمي أخوك ولاتكسرينه قبال الخلايق ..
كفت الدمع من رموشها وضمته لصدرها : يابعد أختك ..
باست خده وهو يبوس كفوفها : سامحيني واعذري أخوك يابعد ناسه ..
: خلاص سعود ..
بعدت عنه وهي تدنق لولد أخوها وتبوسه شاله سعود وهو يضحك لعمته..
بعد سعود وولده وتقدم أبوها وأخوانها ..سلمت عليهم وعقبها على أخوانها من آمها ..
طلع الكل وبقى مصعب إلين طلعت آمه وآهلهم ..شافت آمها وابتسمت لاجل تدراي عيون الكل ..ضمتها : الله يوفقك ياماما ..
سلمت على مصعب ونزلت ..
مصعب : تبين نطلع ..
: أتمنى ..
ابتسم وقال لاخته وطلعوا ..
غرفة العروس تصورا وعقبها طلع مصعب ..دخلوا صديقاتها ودانيه وخالتها أم ابراهيم ..
دانيه : الله يوفقك ويسعدك ..
لمار : انتبهي لنفسك ..
الجوهره تخفف جو التوتر اللي فيه سلطانه : سوسي السوسه عادي تراه كائن بشري ..
ضحكت كادي : بجد .. لاتخافين ..
الجوري تضحك على صديقاتها وهي رتيل : تبين تسوين نفس حركتي بـ ليلة الزفه ..
ضحكت الجوري : لاتكفين وش جاب لجاب ..
ضحكت رتيل: فعلاً .. سوس حافظي عليه .. وتذكري المشيه والحركات..
ضحكت غصب على صديقاتها : مشيتي ماراح آغيرها ولا شي ..
لمار : لا بليز .. أنتي كيوت بس المشيه سوس عدليها ..
كادي : آيييه تكفين .. ولاتنافخين على الولد اسمع أنه حبوب ..
الجوهره : واللبس اللي عطيناك ..
وهي تلبس الشيله : وش هالتسريحه ..!
ضحتكوني آلبس لبس غبي ..
خالتها ضحكت عليهم وسلمت عليها : آنتبهي لنفسك ولمصعب واحترميه واحترمي آهله ..وترى آبراهيم يسلم عليك ويقولك مبروك ..
: الله يسلمه .. سلمي عليه ..
: إن شاء الله ..
لبست عبايتها وساعدوها صديقاتها إلين طلعت ..
الجوري : الله يوفقها ..
.
.
.
الفندق ..
وهو عارف طبعها وشخصيتها وكل شي فيها .. وعارف بإن مجاراتها بهالشي غلط ×غلط .. بس لو أرغمها أو تعامل معها بغير شخصيتها راح تكرهه..
: بروح آنام ..
ناظرته وريحها من حكي كثير كانت راح تقوله له : تصبح على خير ..
وهو مبتسم : وأنتي من آهله ..
حست براحه وحمدت الله تفهمه لموقفها ..شوي والا وتشوفه وهو يحك راسه : بسهر معاك ..
: براحتك ..
مالقى أي سالفه : نلعب ..
ضحكت : نلعب ..!
: آييييه ترى جايب الاكس بوكس ..
ضحكت أكثر : مستحيل أنت ..
ضحك وطلع الاكس بوكس ودخل الشريط : ترى منتخبات ..
: أيطاليا ..
: فرنسا ..
نزلوا على الارض وهم يتحدون بعض وكلن منهم نسى بإن هذي ليلة العمر ورهبتها ..
مصعب : ترى معروف باللعب ولاأحد يقدر يهزمني ..
بضحكه : الحين نشوف ..
ضحك وهو يعطيها الاصبع وبدوأ باللعب ونسوا حالهم ..
.
.
.
اليوم الثاني ..
بيت جدان كادي ..
الوليد يناظر كادي : زعلانين ؟
:هو قال ؟
: آيييه يقول من آسبوع ماتردين على مكالمته ولامسجاته ..!
: كذا مالي خلق أحد ..
: آفا ..
وهي تنزل الفطور : عادي ياخالي ..
:لا مهوب عادي شاللي صار بينكم ؟
: راح يطلع آبها عاد قلت لو يجي لهنا ..قال آمه وأبوه آحق فيه ومن هالحكي..
:ولاجل كذا تزاعلتم ؟
: لا .. هو عارف من قبل إني يتيمه كان راح تزوج من آهلهم .. مهوب الحين يقول ماجربت ويقصد البر ..
تضايق خالها من كلمة محمد وحاول يعتذر عن محمد : أكيد مايقصد ياخالك هالكلمه ..
: بالعكس آفخر بإني يتيمه خير البشر يتيم .. السالفه كلها ماتوقعت محمد يقول هالحكي أنا مو قصدي أنه مايروح لاهله بس آهله كلهم متجمعين والحين أنا بحاجته .. بس ماقدر هالحاجه لذلك بكيفه ..
خالها : الظروف حدته يبعد ..
: وظروفي هالايام تحدني مارد عليه ..
: ولو عشان الوليد ..
وهي تناظر خالها : خالي أنت عارف غلاتك بس لو كلمته راح تنهاوش واصك بوجهه ..
ضحك : ياساتر .. بس كادي لازم تضبطين آعصابك ومحمد آعرفه طيب وطويل بال..
: ماقدر ..
شالت الصحن وطلعت مع خالها وهو يناقشها ورافضه فكره إنها تكلم محمد نهائياً ..
.
.
.
بيت آهل عساف ..
: عطني جوالي ..
: لو تموتين ماعطيتك ..(صرخ فيها) إلين متى هالحال ؟!
قلت لك من قبل راح آطير مخك والحين راح آعلمك شلون ..
سحبها من يدها وهو يفتح الاصنصير لجناحهم للدور تحت الارض.. رماها فيه ودخل ورااها : خليييك هنا .. واللي فيه خير يسمع لك صوت أو يدري عنك دام هالعوازل موجوده ..!
ياتعقلين ياتموتين والله يحسن عزآ أهلك ويجبر مصابهم ..


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .

