

بيت آهل عساف ..
القبو ..
رجعت نفسها على الجدار وصرخت وهي تناظر اللي فوقها ..قامت من مكانها وسمعت صوت أدرى لفت لجهه من المكان الكبير وشافت سرير مشت بسرعه عليه وهي تجلس وتناظر الكوبرآ بالقفص الخاص فيها تنافضت خوف وهي تكف دموعها كل شوي..كل هالمكان فيه حيوانات وكلها مرعبه .. شكله مريب وغريب ..!
.
.
.
بيت آهل سطام ..
: آيييه بكراً راح يبدأ الدوام من جد ..
عمتها: الماده اللي تدرسينها معاك أحد ؟
: لا ..وهذا أحلى شي لاجل أخطط براحتي واحط الاسئله المناسبه لشرحي..
عمتها: آيييه آزين كذا ..
عمها : وكم المراحل اللي تدرسينها ؟
: أول وثاني وثالث .. فيه نقص عجيب بالمدرسات والمشكله مايوظفون المعلمات ..!
عمتها: آيييه وشوفي العطاله ..
: حسبي الله ونعم الوكيل ..اصلاً فيه مواد للحين مافيه مدرسات جاو ..
عمها: وذا طبعهم سنوياً ..وبعدين يجيبون لك معلمه تدرس لك أكثر من مدرسه ويوزعونها بين هالمدراس يوم هنا ويومين هناك يوم فيذك ..
كانت راح تتكلم وشافت فرحة سطام وهو يركض ويبشرهم بـ حمل آمجاد ..
ضمت يدينها بحضنها وهي تشوف فرحتهم وهي اللي تنسحب بهدوء تام ماحسوا فيها مع فرحتهم ومع نزول آمجاد اللي الكل يبارك لها ..دخلت لغرفتها وصكت بابها وهي توقف عليه: يارب ..
تساقطت دموع الحرمان من عيونها ومشت لسريرها .. كفت دموعها أكثر من مره :فرج الله قريب ..
الدور الارضي ..
آم سطام تو تنتبه : وين راحت الجوري توها هنا ؟!
ماعطى الموضوع ذاك الاهتمام وقلبه كله مع أمجاد ..قامت آمه وهي تدق على باب غرفتها كانت منزويه على نفسها ولاردت ..رجعت للدور الارضي : شكلها نامت..
ابو سطام :بهالسرعه ..! الا من الهموم الله يعوضها بالجنه هالجوري..
آمجاد : شكلها زعلت لاني حامل ..
عمتها : ماعتقد .. بس أكيد تضايقت من حالها ..
أبوه : سطام قوم شوف الجوري ..
سطام : بعدين أكيد نايمه ..
أبوه بحده : قم شوفها ..
قام ودق باب غرفتها سمعت صوته وقامت تو طرت لها فكره ببالها ..
فتحت له ..ماغفل عن دموعها اللي تو مسحتها وهي تجلس ..صك الباب:ممم جوري..
رفعت عيونها فيه : سطام أبي بيت بروحي ..
تقدم وجلس قبالها :يبت ..!
: آيييه بيت .. مو من حقي ..
: الا من حقك .. بس شمعنى ؟
: أبي بيت بروحي .. أبي استقلالييه ..
وهو يشبك يدينه ببعضها : ماقدر ..(يبرر) آمجاد الحين حامل ولازم آكون قريب منها وحتى لو أجرت لك بيت مابي آطلب من أبوي يساعدني أبي أاجر بنفسي ..
وهي تناظر براحة كفها : سطام معاك أحد الشيئن ي أنك تطلعني بيت وحدي أو تطلقني..
رفع عيونه فيها : كل ماصار شي قلتي آطلقك ..!
ماراح آطلقك ولالي قدره آطلعك بيت وحدك ..
بهدوء : سطام ماقدر آتحمل آعيش هنا .. بليز قدر ظروفي ونفسيتي ..
غصب عنها بكت حالها ..وهو يجلس على رجوله قبالها : الجوري لاتبكين..
تأزم من دموعها :تكفين خلاص ..
بعدت عنه وقامت غسلت وجهها وجلست شوي داخل ..أول ماطلعت شافته قابلها وهي الا تطلع من هالبيت تذكرت بيتها : عندي عماره سكنيه وفيه شقه فاضيه أبي آطلع فيها..
:لا ..
: قول أنك تيي لي العذاب وانتهينا ..!
قلت لك طلعني قلت ظروفك ماتسمح والحين تقول لا ..!
: طيب ليه ماتجلسين هنا .. وش فيه البيت ؟
كل شي متوفر لك ..
: سطام أرجوك وافق وطلعني خلاص أبي بس موافقتك على الخروج من هالبيت أبي رضاك ..
نبرة رجا بصوتها وذل تذبح ..لانه ماجرب مراره الظلم ولانكد العيش ولاالحرمان طلع من الغرفه بعد نبرتها وهرب من بيتهم بكبره لـ رفيق دربه ..
: الله لايرد الحاجه لموافقتك ياسطام ..
صكت باب غرفتها وفتحت لابها علها تنسى همومها ..
.
.
.
سويسرا
جنيف
: ههههههههههههههه
ضحكت وهي تناظر الناس : مدري ليه طرى على بالي هالموقف..
وهو يضحك : طيب تذكري مواقفي الحلوه بس إني آطيح فشيله
وهي تضحك : أقولك طرى لي ..
وهو يناظرها : تذكرين لما كنتي تتهاوشين معي لاجل آوديك البقاله..
غطت وجهها : غير الموجه
ضحك : أو لما كنتي تقلدين واحد من المصارعين وكنت آعطيك جوك
ضحكت وقامت : مصصصعب
وهو يقوم معها وماسك خصرها ويتذكر مواقفهم : والله أنتي قلب مصعب .. تعالي نشوف هنا ..
مشوا إلين دخلوا لمحل حلويات ..
سلطانه : أبي شوكولا مره ..
: من عيوني ..
أخذ لوح شوكلا مره وله غير ..
طلعوا وهم يسولفون : تجين نروح للبحيره ؟
: آيييه .. بس خل نأخذ قهوة ..
: أصير لك قهوه ..
ابتسمت له ومشوا ..
على البحيره وهم يناظرون لها ..
: آعشق كل شي يمد بصله للبحر ..
: ليه ؟
: ممم احسه يحتوي كل ضايق ومهوم ..
:بس غدار ..
: غدار ..!
بحزن عميق وهو يناظر البحر: أخذ أعز أصدقائي كنا طالعين للشرقية ووخبرك الشرقيه جمالها ببحرها ..ونزلنا كلنا نسبح وفجأه سبحان الله جات أمواج قوية وجرفته حاولنا وحاولنا بس توفى .. كان باقي على عرسه اسبوع وبدل ماتلبس زوجته أبيض لبست السواد ..الله يرحمه ويتقبله من الشهداء ..
: الله يرحمه ..
: آمين ..(وهو يتذكر) ماكلمت الوالدة وعمتي شرأيكم نكلمهم ؟
ب ابتسامه: أكيد ..
طلع جواله ودق عليهم ..وهي تناظره وهو يكلم آمه ويضحك معها.. غبطته هالعلاقه بينه وبين آمه ..لفت عيونها للبحر وهي تناظره آشتاقت لـ سعود ماكلمته لان بعد بخاطرها كثير منه ..
.
.
.

الرياض ..
الاستراحه ..
سطام : والله مدري ياخوك ..
ثامر : وشلون ماتدري .. ترى أبرك لك ولها تكونون وحدكم .. لما تكون بـ شقه تقدر تدير آمورك براحتك وبعدين أنت مو متضايق من تحكم أبوك فيك ..!
سطام : وزيد على أمي ..
:خلاص اجل .. حتى لما تكون طالع وتأخرت أو نمت تقولهم عند الجوري .. وبعدين الشقه من عندها ولاهيب طالبتك شي بس وافق لها ..
: المشكله آمجاد الحين حامل وماقدر آتركها ..
: اسألك ولاتزعل ..
يناظره: اسأل ..
: ليه فرحت بحمل آمجاد هالكثر عكس الجوري لما حملت ..!
سكت شوي وتالي حكى : لاني ماحب الجوري ..
ضحك : سبحان الله تناقض نفسك أنت .. تغار عليها وتبي قربها وطلقتها ورجعتها اليوم الثاني والحين تقول ماتحبها سطام احترم مخي يارجل ..
تنفس : أبي آطلقها ..خلاص آمجاد حملت والجوري أكيد راح تتعب معي زود اليوم من سمعت بخبر الحمل طلعت لغرفتها وبدأت بأول طلب وهو البيت ..
: تدري ليه طلبت البيت لان حلمها بالامومه انقتل وماتبي تشوف ضرتها تتمشى قدامها وهي حامل وأنت أكيد عارف كيد الحريم .. وبعدين كانك تبي تطلقها وواثق من نفسك وقدرتك على البعد طلقها ..
: ودي .. لكن متأكد أبوها راح يزوجها لشخص اسؤ مني ..
: أنت ماتحبها يعني مفروض ماتهمك ..؟
:أرحمها ..
: أنت تحبها وتقول ترحمها ..
: مدري ياثامر ..
: طيب اسمعني طلعها لـ لبيت وحدها لاجل تقدر تكسب البنت شوي .. والا طلقها..
: وشو آطلقها صاحي أنت ..
ضحك ثامر : ياخي أنت غريب ..
: يعني آوافق لها ؟
: توكل على الله ..
وقف : تدري بروح لها .. وراح آبشرها لعل نظره حزن بعيونها تروح ..
ثامر : الله معك .. طمني طيب ..
سطام : إن شاء الله ..
ركب سياره وهو يفكر طول الوقت فيها وشلون راح يعدل بين البيتين ..!
وقت ووصل لبيتهم .. نزل وهو يرقى لغرفتها دخل بهدوء وصك الباب لفت وشافته ورجعت ترتب غرفتها ..
:سلام ..
:وعليكم السلام ..
: ها شخبارك الحين ؟
ناظرته : ليه كان فيني شي ؟
: لا .. بس آسألك عن أخبارك ..
: تمام ..
مسك كفها وجلسها قباله : ترى موافق نطلع لبيت وحدنا ..
ابتسمت وتغير كل مزاجها السيئ : يافدييييتك ششكراً سطام ..
ابتسم : فرحتي ..
: ححيل .. شكراً سطام ششكراً ..
:الله يقدرني واسعدك دوم ..
: مابي منك ولاشي ..سوى أنك تكفيني شر بعضهم ..
تألم لكلامها وظل يناظرها ..
قامت عنه : بكره العصر نطلع نشوف الشقه لان من فترة طلع المستأجر ولا أحد استأجرها للحين ..
وهو يوقف معها : إن شاء الله ..
: شكراً سطام ..
ماتصور فرحة الجوري بتكون هالكثر بخروجها من هالبيت ابتسم لها وطلع من غرفتها وقلبه عندها بس لاجل وعدهم لبعض بالبعد..
.
.
.
بيت عساف ..
نزل من جناحهم سلم على آمه وجدته : مسافر لجده يومين بالكثير وراجع ..
آمه : الله يحفظك .. وين مرتك ؟
من غير آي تعابير على ملامحه : ببيت آهلها وديتها من العصر بس معليش ماشافتكم كنتم مشغولين ..
وصلت سارة خالها وكان يبي يمر رتيل يشوفها بس ساره معه ولاتركته إلين ركب سيارته ومشى ..
***

القبو ..
تعبت وهي تضرب الباب ولا أحد جاوبها ولا أحد سمعها ..بكت إلين صدع راسها وألمها كل شي فيها ..
شافت ثلاجه صغيره مشت لها بتعب فتحتها شافت ماء فتحت العلبه وعيونها تناظر الكوبرا والحيوانات رمتها وهي تبكي : عسسساف ياحققير الله يأخذك ..
شدت على شعرها وضمت نفسها أكثر على السرير وهي تبكي هالوحشه ..
.
.
.
اليوم الثاني ..
شقه ريان * الجوهره ..
وهم يفطرون ..
: شسوي أنت زوجي وملزوم توصلني ..
: الله أكبر .. ورائد وين راح ؟
: لان رائد أخوي ويعرف الاماكن ..
: آيييه لك الله ياريان ..
وهي تضحك : اصلاً مالي حل ولاربط الا بشورك .. حتى الشغل لو رفضت صدقني ماكان اشتغلت ..
استانس : جد ..
وهي تحط كفها على خدها : موب عارف مكانك يعني ..
كب الحليب على الطاوله وضحكت : آووتشش ..
وهو يرفع يده ويضحك معها : فديت هالغره اللي ضيعت علومي وكبيت الحليب ووسخت الثوب ..
: قوم لاتنأخر عن شغلنا .. الشرهه علي ..
ضحك وهو يقومها معه : محد قالك حطي كفك تحت خدك .. تراي ماستحمل..
مشته قدامها وهي تضحك وتطلع له ثوب ..
بدل الثوب وهي تركب له الكبك وعقبها رشت له العطر ..
رجعت شالت الفطور وغسلت كل شي وعقبها طلعوا ..
: أنا مستانس ..
: دوم .. بس ليه ؟
: الراتب بكره ..
ضحكت : ياحبيبي ..الله يفرجها ..
وهو يناظر الطريق : هالراتب بالذات محتاجه بالحيل ..ظروفي الماديه زفت هالشهر..
: يافديتك ..
: فديت اللي تفدتني .. محظوظ فيك يالجوهره ..
: وجوهرتك أكثر ..
مسك كفها دائما ترضي غروره هالبنت ..


العصر ..
من دخلوا للشقه وهي تحس براحه بس تخللتها شعور بالوحده مميت ..
: حلوه الشقه..
الجوري : حيل .. والاحلى أنها كامله بكل الاثاث ..
سطام ظل يناظر في الديكور والاثاث كل شي فخم نهاية صبرها خيره ..: أجمل من الشقه القديمه ..
وهي تجلس : صح أجمل كشكل .. بس هذيك حملت لي ذكريات جميله وكانت راح تغير حياتي للأفضل بس الحمدلله على كل حال ..
: وضحي ؟
: آقصد كنت راح آصير آم هناك .. وهناك بلغتني بأني عقيم للابد .. هناك قلت لي راح تتزوج غيري .. هناك صارت آشياء كثير حلوه بس كل مافكر فيها واتذكر آدق التفاصيل آحسها كذبه وصدقتها ..
ماحكى ولاعلق ..
: خل نروح لبيتكم ونأخذ أغراضي ..
: وش هالعجله ؟!
: بليز سطام ..
: طيب ..
حطت نقابها وطلعوا ..
.
.
.
بيت جدان كادي ..
الوليد : ترى حجزت لابها يوم الاربعاء الظهر ..
كادي : ليييه ؟
: نغير جو هناك ..
: مع مين راح تسافر ؟
الوليد : معاك ويا جدانك ..
: لاخالي ماراح آساافر ..
: خلاص حجزت ..
: ماقدر آسافر وخاصة بأني حامل ..
جدتها : صادقه كيف تسافر ..
الوليد : مافيه خطر إن شاء الله .. سألت والكل قال آمان .. يلا عاد كدو ..
:لا خالي ..
الوليد أخذ شوي بخاطره : ليه كادي خالك ماله خاطر عندك بلمره ..!
: خالي .. أنا حامل الحين وهالطفل يعني لي الكثير مابي أخسره .. وأنا عارفه ليه حجرت لابها ..
دخل سلمان على حكيهم وجلس : بجلس مع كادي ..
: حجزت لك حتى أنت .. مع مين راح تجلس هنا ؟
سلمان : ليه بزر عندك ؟
الوليد : تصرفاتك ماتوحي أنك كبرت .. المهم كادي هالمره طيعي خالك ..
: معليش خالي كان ودي بس دامك تكلفت حولها لـ مكه ..
ضحك: شفتي ماعندك مانع من السفر ..
بس من عيوني حجز من آبها لمكه وش تبين أكثر ..
ابتسمت : خالي ماراح آسافرهناك ..
: آفا الوليد طايحتن مكانته من عندك بالحيل ..
:خااالي ..
: كيفك أنا زعلت (قالها وهو مبتسم)
قام من مكانه : يمه بمر آجيب سحر تتعشى معنا ..
قامت مع خالها وهي تمشي معه للباب : خالي لاتقول لخالتي سحر عن زعلنا ..
: منيب قايل لها .. المهم كدو تبين شي من برى ؟
: لا سلامتك ..
: ولاحلا ولاتشيز
ضحكت : لا جد مالي نفس ..
: بجيب ونشوف اللي ماله نفس ..
ضحك وهي ضحكت على خالها ودخلت لجدانها ..
عطاها سلمان الجوال ..: مين ؟
: كلمي ..
أخذت الجوال ودخلت للمطبخ لاجل تسوي القهوة : هلا ..
أخيراً سمع صوتها : هلا بقلب محمد ..
بنبره جافه قاسيه : لو أدري أنك أنت مامسكته اصلاً ..
: كادي ..
: كادي ماتبي تسمع صوتك ولاتشوفك ..
:كاادي ..
: محمد صك بليز ..
:منيب مسكر إلين يطيح هالزعل ..
: مهيب كادي اللي أنت أو غيرك يرضونها .. إن رضيت رضيت من حالي وبمزاجي..
حاده هالبنت بالحكي ..: حبيبتي كادي .. آمي وأبوي كادي آسمعيني بس أنا آسف والله ماقصد اللي جاببالك ..
: آمك وآبوك في أبها هذا مهوب أنا هذا أولا .. ثانياً سواء قصدت أو ماقصدت ماهمني المهم الكلمه طلعت منك وانتهينا ..
: بس ماقصد ..
تغير صوتها بإلم: الجرح جرح قصدت والاماقصدت ..بسكر ..
: كادي ..
: بسكر خلاص .. مابي آسمع أي تبرير ..
خربها: ترى حتى أنتي غلطانه .. أجل ماتبين آروح لاهلي ..!
دمعت : والله مهوب قصدي كذا ..بس أنا محتاجتك ححيل ماتتخيل شكثر تعبانه من عقب سفرك دخلت للمستشفى وتنومت هناك .. بس فهمت بإن السالفه عدم احترام لاهلك ......
قطعها : دخلتي للمستشفى ..!
وأنا ليه مادري ؟
: محمد خلاص بصك ماسويت قهوة ولاشي وخالتي بتجي ..
بحده: لا كادي خليك معاي .. ليه ماقلتي لي ..؟ أو جداني ماقالوا لي لييه ؟ موب زوجك..
كادي : أنا رفضت يقولون لك ..مابي آشغلك وخاصة كنت توك مسافر..
: وأذا مسافر (صوته ضاق من تعبها وزعلها )
وهي تكف دموعها ولانست زعلها : يلا مع السلامه..
:كاد...
كانت منزله الجوال وهي تصكه نزلته وكملت تسوي قهوه وكل شوي يدق نادت خالها : خالي جوالك ..
:محمد ..
: خلاص كلمته ومابي آكلم ثاني ..
ضمها وفزت : خاااالي ..
بعدت عنه : اعقققل الله يخليك ..منيب ناقصتك ..
: ضميتك عادي ..
: لا مو عادي .. لكل شي حدود ..
زفرت آنفاس ضيقه من تصرف خالها وزعلها مع محمد ..وهي تكمل تسوي القهوه ..
.
.
.
بيت آهل سطام ..
عمتها : بصراحة طلعتكم مفأجاه بالنسبه لنا ..لكن دام فيها راحتكم الله يوفقكم ويسعدكم..
: الله يجزاك خير ..
آمجاد : الا ميته قهر لاجل حملي وطلبتي هالطلب ..
وهي توقف ومبتسمه : كنت حامل وفرحت وبلمح البصر فقدت هالنعمه للابد فلا تتريقين لاجل ماتبتلين ..
: أنا حامل وحملي ثابت ..
: الله قادر على كل شي ..
طلعت من الصاله لغرفتها لاجل تكمل ترتيب الاغراض وتطلع من البيت ..
سهى : يؤ آمجاد تخيلي تجهضين
: لاتفاولين ..
وهي تقوم لاجل تساعد الجوري : أجل لاتتطنزين على بلاء الجوري لاجل مايجيك ماجاها..
سطام حاط السماعات بأذنه ولاهي عنهم ..طلعت سهى للجوري لاجل تساعدها ..
: ماتتخيلين شكثر فرحانه ..
: الله يتتمم عليك هالفرحه .. طيب شلون بالنسبه للنقل ؟
: عادي راح يمرني السواق عند الشقه .. واصلاً راح آطلع شغاله وسواق ..
: راح تتأخر مع التأشيرات وهالزحمه ..
: بشوف بأحد المكاتب أكيد فيه بدال هالحوسه وبس آنقل الكفاله ..
لفت انتباه سهى : الجوري وش اللي بارز في الحنجره ؟
بارتباك : لا عادي ..
: أحس انتفاخ ..
: لالا .. يمكن لوز ..
سحبت كل ملابسها من الدولاب وهي تحطها بالشنط .. وسهى أخذت الاغراض اللي على الكومدينه وحطتها بالشنطه ..
سحبوا الشنط ونزلوا ..
رفع راسه : خلصتي ؟
: آيييه ..
عمتها : خذي الخدم معك لاجل ينظفون الشقه ويساعدونك ..
ابتسمت بامتتان لعمتها ..
ناداتهم وطلعوا مع السواق ..
الجوري : ترى عادي سطام بروح مع الخدم والسواق ..
: يعني عادي مااجي ؟
: براحتك ..
ابتسم : حلو لان فيني النوم بروح آنام بمرك أذا صحيت وامداني ..
حزن تخللها : عادي ..
سلمت على عمتها وسهى وطلعت .. وهو طلع لشقته مع آمجاد لاجل ينام ..
آمجاد بهمس : فكه ..
: كل ذا حقد عليها ..
: آكرهها ..
: ماجابت خبرك ..
امجاد : أنتي ليه صرتي كذا معها دائما ..؟
: مع الحق .. الا يمه ليه سطام ماصر وراح معها ..
آمها بضيق : أخوك مايستاهل هالبنت .. وأبوك جنى من البدايه عليها والذنب اللي يجي للجوري من ورى أخوك يلحق أبوك جزء منه ..
أخذت الجوال ومشت لاجل تكلم أبو سطام وتعلمه بالسالفه ..
.
.
.
الشرقية ..
طارق : شباب قراري هذا نابع عن آستخاره لله عز وجل وارتحت تماماً ..
: ماعندك سالفة .. الدراسه قلق وغربه من جديد ..
وهو مبتسم : الدراسه ياحبي لها بس ..
نادر: يارجال تراجع ..
هاني : لا وشو له ..دام راحته بالدراسه يتوكل على الله .. لكن يالحبيب لاتقطع السعودية..
ضحك : منيب قاطعها .. بس محتار بين كندا وبريطانيا ..
هاني : كندا كلن يمدحها وهناك أغلب الطلاب عرب وحتى هناك تقدر تدرس وتدرس بنفس الوقت يعني تضرب عصفورين بحجر واحد ..
: حتى أنا مرتاح لكندا بشكل أكبر من بريطانيا .. بس مالي بالتعرف على الاماكن من جديد خاصة إني حافظ لندن من قلب ..
نادر : لندن ياليتني فيها هالحين ..
: تراي مشتاق لها لاتهيضينا بس ..
ضحك نادر : شرأيكم ندز لها ..
طارق : مهيب شينه ..
هاني : لاتتحمس أنت وياه مب معطيينا آجازه ..
نادر : ياخي لعانه على هالاجازات ..
:آيييه الراتب الا يطلع من عيوننا ..
طارق يتصفح النت : شباب شكلي راح اختار كندا ..
: عزمت ..
طارق : بعون الله .. أجل على هالاسبوع راح استكمل الاجراءت بالنسبه للاستقاله من جهزت النموذج وخلصت منه .. وعقبها آنهي الاجراءت للسفر ..
: الله يوفقك يالخوي ..
: وياكم .. معي ندرس سوى ..
ضحك نادر : يارجال ماصدقت اخلص دراسه لكن مايمنع آقط عندك بين فترة وفترة ..
.
.
.
الرياض ..
شقة الجوري ..
أول ليلة بشقتها .. آستقلالييه حستها فضعيه .. مع شعور بالوحده تسرب لنفسها..استأنست بصوت القرآن ..
تحركت من السرير وهي تسمع صوت الباب يتسكر .. جلست على دخول سطام سلم وجلس وباين آخلاقه قافله من ملامحه ..
ظل يناظرها : كيف الجو هنا ؟
: حلو ..
: يعني مرتاحه ..
: تقدر تقول ..
: يعني للحين ماحسيتي بالراحه تماماً ..
: مافيه شي يجي بالساهل .. لكن اتخاذي للقرار ذا نابع من تفكير لفترة طويلة..
: لكن طلع بحمل آمجاد ..!
: لانه آنسب وقت للطلعه من البيت والا الفكرة براسي من زمان ..
: وماسبق وقلتي لي ؟
: واستعينوا على قضاء حوائجكم بالكتمان ..
: طيب بالنسبة لاغراض البيت ؟
: بكره العصر راح آمر أخذ أغراض البيت كلها ..
: عندك فلوس طيب ؟
: آيييه ..
: من وين والراتب مابعد نزل ومدري ينزل لك هالشهر أو لا ..
: لا عندي من قبل .. ناسي إن هالعماره السكنيه لي والايجارات تنزل بعضها بشكل شهري بالحساب وبعضها سنوياً ..
: الله يزيدك ..
: آييه تذكرت أبي شغاله وسواق ..
: لييه ؟
: أكيد السواق لاجل المشاوير والشغاله لاجل البيت ..
: طيب مافيه سياره ..
: راح آشتري سيارة ..
: ياه يالجوري تغيرتي بالحيل ..
: من أي ناحيه ؟
: أحسك صرتي متعمده على نفسك بشكل كلي ..ماصار فيه شي يهمك خاصة بعلاقتنا..
: لازم اعتمد على نفسي لان محد راح ينفعني .. أما علاقتنا قلة كرامة مني آفرضني عليك وأنت اللي اخترت غيري وبرضاك وعقب خبر العقم ..
: بصراحة تحبيني للحين ؟
: أنت أول وأقسى وأظلم حب حبيته بحياتي ..
ذبحه حكيها من الوريد للوريد ..
: ترى شريت آشياء بسيطه من السوبر ماركت تحت تبي عصير وشوكولا معي..
: لا .. هالسوبر ماركت من آملاكك ؟
: آيييه ..
: طيب انتبهي لنفسك ولاتغرك طيبه الكل ..
: لاتخاف .. مصعب واخوانه يخافون الله قبل كل شي ..
طلعت من الغرفه وهو انسدح وكلماتها تتردد بأذنه ( آول وآقسى وآظلم حب)..!
.
.
.
اليوم الثاني ..
بيت عساف
القبو ..
طلعت من دورة المياه وهي تصيح من الالم براسها والنزيف الخفيف معها..!
جلست على السرير صرخت وهي تشوف قطو كبير على نفس السرير :لاآآآآآآآآآآ
فزت من السرير والقطو يلاحقها إلين توزت بزواية القبو وسقطت ورقة : آآآآآآآآآآآآآآآآآه
صكت بحافه السرير وهي تغطي نفسها من القطو واللي طاح عليها وتبكي بصوت ونحيب مؤلم ..
.
.
.
الصالة
كان جالس يفطر مع آمه وجدته وقلبه كله معها من وصل من جده وكله تفكيرفيها ..
وقف : آكرمكم الله ..
آمه : بالعافيه لكن مااكلت ..
: بس يالغالية ..
غسل ورجع يفتح الباب الخارجي : وين بتروح ؟
: بروح للقبو ..
: عساف وش تبي فيه .. ترى بجي آشوف هالقبو عندك اللي محرم البشر يشوفونه ..
ضحك بتوتر : عزلتي ..
آمه : متى جبت مرتك ؟
بكذب: لما جيت الفجر
: الله يصلحك كان خليتها وجبتها العصر ..
ضحك : مالي غناه عنها ..
جدته ضحكت : والحين راقده ..
ضحك وطلع ..
صك الباب وهو يمشي آقرب للهروله باله معها .. لاتعالجت ولا أكلت لها يومين وزاد عليها عصريه ليلة حبسها ..
فتح الباب وهو راسم آبتسامه على محياه لاجل يوريها بأنها ماهمته مع أنه كذب كل خوفه بداخله عليها ..!
رد الباب على الاخير ولاصكه وهو يجلس ويبعد الغطا صرخت من خوفها ضحك : لالاتخافين ياحلوه..
سحبها كلها : ها مخك طار والا ؟
حست بالالم ببطنها كل ماله يزيد وهي ترجف : شوف ..
ضحك بصوت عالي : قطووي الحبيب ..عذبتها
وهو يشيله ويحطه قبالها تماماً :لالا عسساف وخره ..وخخخخخخخره
صارت تقوم وتبعد والقطو من النوع الاليف يقرب من الشخص ولايخاف..
سحبها من كفها وصك الباب : لاتخافين ولاتبكين مو شايفتني معاك يعني ..!
طلعوا من القبو على جناحهم ..صكت على نفسها وهي تبكي : رتيل آفتحي..
أخذت لها ملابس ودخلت لاجل تأخذ شاور .. بكت بإلم النزيف اللي تحس كل شوي يقوى معها ماطولت وطلعت رفع راسه وهو يشوفها شاده على المقبض فز لها : رتيل يعورك شي..؟
وهي تغمض عيونها وتبكي : دم ..
بخوف: دم وشو ..!
تبكي وهي تجلس على الارض وتشاهق : مدري ..
رفعها من الارض : الحين ولاتبكين بنروح للمستشفى ..لاتبيكن بس ..
تذكر آمه وركض بسرعه لاجل يناديها .. رجع لها وهو يدور العبايه والشيله ..صرخ بنفسه: وييينها ..
دخلت آمه وهي تجلس جنب رتيل : نزيف كيف ومتى جاك ؟
عساف : مدري يممه .. تو تقولي عن النزيف ..
ساعدتها عمتها : الله اعلم شكله حمل ..
صدمه وقفت عساف يناظر : ححامل ..يمه رتيل حامل يعني ؟
عضت على شفايفها من هالبكا والصدمه من هالخبر ..
هالخبر منه صدمه صدمة فرحه وهي صدمه حزن ..طول الطريق يلف ويناظرها وكلها ترجف ..
آمه : عساف يامي خفف سرعتك ..
: ييمه لوها حامل أبي هالضنا ..
: يابعدي الله يكتب لكم وتشوفونه ..
وقف قبال المستشفى ..وهو ينزلها ويسندها إلين وصلت لغرفتها الخاصة أول ماطلب أخصائيات النساء والولادة .. وعمل تحاليل بسرعه .. كان شرس جداً وهو يعطي الاوامر للاطباء ومبين قلقه المجنون عليها ..
: ياعساف اجلس ..
ماسمع آمه وهو يتكلم مع الدكتورة ..
خلص من الدكتورة وكررت آمه الحكي .. جلس على رجوله وراسه على فخذ آمه : يمه رتيل حامل لكن نسبة بقاء الجنين قليلة جداً لانها نزفت والمشكله توها بالحمل ..
آجهش بالبكاء بحضن آمه : ماصفت لي دنياي ..
:ياضنا أمك ونورها ربك كريم .. الله يحفظ لكم هالضنا .. عساف ي ضنا آمك اذكر الله ..
:يممه هالجنين راح يعدل حياتي كلها متأكد ..
رتبت على كتفه أكثر وهي تمسح دموعها بطرف شيلتها ..
.
.
.
المستشفى الاخر ..
: ورم خبيث ..!


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الثالث والاربعون
المستشفى ..
صدمة : ورم ..!
بأسف كبير : للاسف آييه .. بس توه وراح تستأصله قبل مايتضاعف الجحم ..
حست بكمية حزن أكبر اجتاحتها : لازم عملية ..؟
: أكيد لاجل الورم مايتضاءل ..
استرجعت نفسها وهي تمتم : اللهم أجرني بمصيبتي وأخلف لي خيراً منها..
الدكتورة : الجوري وين زوجك أو أبوك أو أحد أخوانك ؟
بإلم امتزج ب ابتسامه: مشغولين .. بس ليه السؤال ؟
: لاجل أحد يكون معاك بهالفترة ..
وهي تلف شيلتها : عادي دكتورة .. متى راح أسويها طيب ؟
: عقب الفحوصات والتحاليل .. والاهم بإن هالفترة ماتكونين حامل..
بإلم : أنا عقيم ماجيب عيال ..
صدمة جديدة للدكتورة بحالة هالبنت ..
: الجوري الله لامن حب عبد ابتلاه وبأذن الله يكون ابتلاءه لك ابتلاء محبه ..
: الحمدلله على كل حال ..
الدكتورة : طيب يالجوري لازم نعمل هالتحاليل للحمل ولكل شي ..
ابتسمت الدكتورة مصره الا تسوي تحاليل واشاعات للحمل وهي عقيم ..!
وقفت وهي تأخذ الاوراق منها وتأخذ العذر الطبي لاجل المدرسة .. نزلت وقعته وطلعت ..
: للبيت لو سمحت ..
غرقت غطاها بدموعها شفقة فيها وفي حالها تمتت :ربي ربي ربي ربي
وقف السواق وهي تنزل : لو سمحت لاتقول لـ كادي بأنك مريت هنا اليوم..
صكت الباب وطلعت لـ شقتها ..دخلت ونزلت عبايتها وهي تطلع لها ملابس لاجل تأخذ شاور عقب الاشاعه ..
.
.
.
المستشفى ..
دموعه بـ رموشه ماجفت وهو يمسح على شعرها ويناظر الدكتورة : يعني سبب النزيف أنها تعرضت لـ صدمة ..
الدكتورة : واضح هالشي .. وحتى واضح عليها تصرخ بخوف..
تمنى يحرق بنفسه على اللي سواه فيها ..
أمه : طيب يابنتي بالنسبه لوضع الجنين ؟
: معاها نزيف خفيف وواضح بإن الحمل توه ببدايته وهالشي اللي مخوفنا من عدم ثباته ..بس يلزمها راحه تامه وخاصة أعصابها لان واضح إنها تالفه ..
مسح على شعرها ودفت يده بعنف وهي تبكي : أبييي أخوي ..
عمتها بعدت ولدها عنها : خلاص يامي لاتبكين .. كلم أخوها..
وقف وهو يمشي ببعد لاجل ماتبكي وتتشنج أكثر ..دق من غير تفكير على مشاري: مشاري تعال ..
مشاري طالع للجامعه : عساف شفيك ؟!
: تعاااال للمستشفى رتيل تعبانه وتبيك ..
حول مشاري من الخط للثاني :طيب طيب جايكم .. بس شفيها؟
: تعال بس ..
صك منه وجلس وهو حاط راسه بين يدينه ..تذكر مصعب وسلطانه دق بسرعه ماراح يهديها غير سلطانه دق بس مارد مصعب ..
إلم اجتاح راسه وصرخ منه: نييييييييييييييييييييييرس
ركضت له أمه والدكتورة ..
وهو يصرخ يشد على راسه : نيرررررررررررررس
انخفض الضغط عند آمه وجلست وهي تبكي خاصة أنها تشوفهم يشيلون ضناها وهو يتألم وبين يدين الدكاترة المتسارعين عليه ..
الدكتورة سندتها ونقلتها لـ غرفه رتيل داخل قاست ضغطها :خاله إن شاء الله أنه بخير..
أمه تبكي : خليني يابنتي وشوفي عساف وين راح وطميني ..
الدكتورة : بأذن الله بأيدي آمينه ..بس آرتاحي ياخاله ..
قاست الممرضة ضغطها ورتيل غمضت عيونها بتعب وتنتظر أخوها تبيه يجي بس ماعاد فيها حيل تكتم حبت تحل هالمشكله وتتحدى وحدها بس عساف هدها بظلمه ..!
:مشششاري ..
دخل : بعد مشاري ..
تعلقت بأخوها وهي تبكي ومنهاره :مابيييييه أكرههه ..
:حبيبتي .. ريتو حبيتي ..
ظل يرتب على ظهرها ويهديها إلين هدأت نسبياً عقب فترة ..
رجعت تبكي : أكرههه .....
جات تحكي واستوقفها شي بخاطرها بـ عز إلمها ..
مشاري وهو يمسح دمعها ويناظر بالغرفه فاضية الا منه ومنها : خلاص حبيبتي لاتبكين كذا .. ريتو ماخبرتك كذا تنهارين ..
: أكرهه لو ظليت معه راح يجيني شي ..!
: لييه قولي لي شسوى لك ؟!
: كل شي سواه لي .. مشاري لايغرك والله مو طيب (شهقت وتتابعت دموعها)
وهو يمسك بوجهها ويكف دموعها : شسوى لك بس قولي لي ؟
: كل شي .. يكفي ماحبه أكرهه ..
ضمها لـ صدره : خلاص بأخذك معي بس لاتبكين كذا .. شوفي وجهك مورم من البكا .. وليه هالمغذيات ياعيون أخوك والتعب ..
تذكرت ورجعت بكت : مشاري أنا حامل ..
حس أخوها بحزن عليها من بكاها من هالحمل : رتيل حبيبتي يمكن خيره..
: مابييييه أكرهه بموت ..
: طيب قولي لي وشاللي تبينه بس وبسويه لك ..
: أبي اتطلق منه ..
مايقدر يعطيها كلمه ويعشمها بـ سراب : طيب آسمعيني الحين أبيك ترتاحين رتيل مهوب أنتي كذا ..!
ماشاف رد منها .. عدلها على السرير وهو يمسح على شعرها دق جواله ورد : هلا وعليكم السلام ورحمة الله ..معليش عندي ظرف خاص يلغوا الطالبات بـ ألغاء المحاضرة .... أنتي المراقبه ؟ .... آيييه لاهنتي المحاضرة مغليه ..العفو ..
صك ودخل جواله بجيبه ..
وهي تمسك كف أخوها : كيف اخلص منه ..؟
: كل شي راح يسير نفس ماتبين بس أعصابك خليها هاديه ..ودموعك غاليه لاتنزل..
: بس مابيه ..
: عارف .. بس أبي هدوئك بأخذك معي ونطلع لبيتنا ..
شدت كف أخوها وهي عارفته بصدق وعده لامن وعد ..
.
.
.
جناح عساف ..
: أي أشاعه ..!
شد على أطراف راسه ..
الدكاتره على راسه وواحد منهم تكلم : طال عمرك لابد منها لاجل نتطمن عليك..
: مافيني شي ..
بعد يد الممرض عنه : وخر .. يعطيكم العافية وكلن على شغله ..
محد يقدر يجادله كلن راح ..مشى ويده على راسه يفركه أخذ الحبوب لاجل تخفف هالصداع ..شاف آمه جالسه بالجناح وبرى الغرفه :ييمه ..
هلت دموعها : نظرها كيفك ؟
: ماعلي الا العافية .. وراك جالسة هنا ؟
: نسيبك عند أخته ..
باس كفها : يمه لونك منخطف عسى مابك باس ؟
: لا ياضناي .. قم لـ نسيبك وسلم عليه ..
: لا الغالية بوصلك للبيت لاجل ترتاحين وعقبها برجع آشوفه ..
سندها إلين وصلوا للاصنصير وكفه بكفها إلين ركبت سيارته وصك الباب وحرك لبيتهم ..
الازارر مفتوحه وهو يمرر يده بشعره : يمه تهقين ولدي يبقى ؟
لمعت عيونه وهو يناظر الطريق ..
: إن شاء الله .. مرتك الحمدلله عطوها علاجات وإن شاء الله يثبت ..
متأمل : يعني راح يبقى ؟
: إن شاء الله .. متفائلة وأنا أمك .. وبتشوف عيوني ضناك ..
غرقت عيونه دمع فرح : بصير أبو متحمس جداً للتجربة وفرحان إن ولدي أو بنتي من رتيل بالذات (أخذ نفس ومش دموعه) فرحان يمه كثير..
ماشافت ولدها بمثل هالحاله ابداً .. هالخبر زلزل كل كيانه ..!
ماتوقعت ولدها راح يبكي على خبر مثل كذا ..!
برغم أنه مفرح له .. أشياء كثيرة درات بفكر آمه عن ولدها ومشاعره تجاه هالشي ..
.
.
.
العصر ..
بيت الجوري ..
دق جوالها ورفعته وهي طالعه لاجل تشتري أغراض البيت : هلا عمه ..
البندري : هلا بـ غلاتي جوري كيفك يمه ؟
ابتسمت تحب هالانسانه في الله : الحمدلله .. شخبارك ؟
: اللهم لك الحمد ..بخير وماعلينا خلاف .. الجوري سمعت أنك ببيت وحدك ؟!
ابتسمت : آيييه عمتي ..
البندري : غريبه ..!
: لاغريبه ولاشي .. حبيت آستقل بعمري والحمدلله حصلت ماتمنى ..
: لكن وحدك ..؟
: من ربي خلقني وحيده ولو حولي كثير لكن احساس ياعمه بالوحده كبر بداخلي ..
البندري تقطع قلبها على حكي الجوري : يابعد كوني يابنتي وش هالحكي ..!
نبرتها حسستها بإلم وشعور غريب : الحمدلله ياعمه على كل حال .. راضيه بحالي ..
البندري: آه يالجوري .. طيب ودي أجيك واسهر معاك ..
ابتسمت : الله يحيك بس الحين طالعه بأخذ أغراض وبكره حياك ربي ..
: عندك سواق ؟
: آييه سواقي اللي يوديني للمدرسه راح يمرني ..
البندري : وحدك ؟
: لا معي وحده من شغالات عمتي عطتني اياها ..
: زين زين ..الجوري انتبهي لنفسك ..
: إن شاء الله ..
البندري: مع السلامه ..
:بحفظ الله ..
صكت الجوري وتنفست بصعوبه وهي تتلمس حنجرتها مخنوقه مو من التعب لا من هالحمل اللي شايلته وحدها ..ودها تقول لـ صديقاتها بس سلطانه مسافره بـ شهر العسل وماتبي تنكد عليها , كادي مشغوله بحملها ومتزاعله مع محمد ,لمار بعد مهمومه بحملها ومشكلتها مع مساعد , الجوهره توها بشغلها وراجعه لـ زوجها ولاهيه بتغير شخصيه زوجها للأفضل , رتيل مشاكلها مع عساف وتعبها بالكلى وفقر الدم .. آهلها لو قالت لهم قالوا مالنا شغل واصبري .. سطام لاهي مع حمل آمجاد ومهوب فاضي لاحزانها وتعبها .. مصعب بـ شهر العسل وماتبي تنكد عليه ..
خوالها وأعمامها أذا أبوها وأمها مادروا عنها ذولاي راح يفكرون فيها أكيد لا ..
تنهدت ولمعت عيونها وهي تبتسم وتتمم : ومن لي غيرك ي الله ..الكل يتخلى وينشغل وينفى .. سبحانك يارب عليك توكلت وإليك أنبت ..
لفت شيلتها وهي تنادي الشغاله لاجل يطلعون ..
.
.
.
المستشفى ..
مشاري مسك عساف على جنب : عساف أختي تعبانة جداً وأكيد مايخفى عليك هالشي .. لذلك طلعته من المستشفى لبيتنا إلين تهدى نفسيتها ..
بدون أي اعتراض : براحتها اللي المكان اللي يريحيها تكون فيه بس أعصابها تكون هاديه وتبعد عن أي شي مجهد لها ..
ابتسم : كل ذا خوف على ولي العهد المنتظر ..
مبتسم : شوف كم العمر دخلت الثلاثين وودي بـ ولدي أو بنتي يكبرون وأربيهم..
: بأذن الله ..
عساف : مشاري تكفى خلها تضبط آعصابها .. أنا عارف أن علاقتنا متوتره وأكيد عندك خبر بس صدقني أبيها وأحبها ومكانتها زادت عقب حملها ..
ابتسم بإلم على وضعه : عارف ي الخوي .. وأفضل حل لـ وضعكم الحالي تبعدون عن بعض رتيل تعبانه جداً وهالتعب راح يأثر على حملها وانا تكلمت مع الدكتورة وقالت أي صدمه أخرى لها راح تفقدها الجنين .. وأنا بسأل رتيل وش هالصدمة اللي تركتها تصير بهالشكل ..!
تغير وجهه وملامحه ..دخل عبدالرحمن مد يده لـ عساف : وين أختي ؟
مشاري استغرب لهجه عبدالرحمن الجافه معه : داخل ..
دخل ولا انتظر منهم آذن ..
عساف : شفيه ؟
: علمي علمك ..
ضمت عبدالرحمن وبكت بحضن أخوها : وينك من زمان عنك ..!
عبدالرحمن بكى معها ماتحمل بكاها :والله آسف ريتو .. وعد ماعاد بقطعك..
دخل مشاري وابتسم : آفف تبكون .. آفا بدال ماتفرح أنك راح تصير خال ..
: المهم رتيل ..لو هي فرحانه بفرح لكن وجهها مايوحي بهالشي ابداً ..
صدمة آعتلت وجه عساف من عبدالرحمن وحكيه ..!
مشاري انحرج من حكي أخوه : لاشدعوه .. لكن رتيل تعبانه ومرهقه..
بحده وهو يعدل الغطا عليها : نلعب على انفسنا حنا .. رتيل من تطلقت وحالتها بالنازل رضيت أنت ورجلها وأبوي والا مارضيتم ..
مشاري احتد صوته: عبدالرحمن ..
لف بحده : ماعاش من ينادي ب اسمي كذا .. منيب مطبل لكم أختي أهم عندي من أي مشاريع عقدت سامعني ياعساف .. لاتقول توه صغير .. لا الكل يوعى لـ عمره ..
مشاري : أي مشاريع ..!
تعلثم عساف وطلع من الجناح بكبره ..
عبدالرحمن : شوفه طلع الله لايرده لانه عارف مصايبه ..
مشاري شوي ويجن : ولد احكي وش السالفه ..!
: ابداً أبوك وذا الزفت بينهم مشاريع تمت على زواجه من رتيل ..
رتيل : الله ياخذه ..
تضايق : أنتم وش تقولون ؟!
: رح آسأله كان منتب مصدق ..
طلع مشاري بسرعه وهو يدور عساف ..
عبدالرحمن : ريتو لاتبكين ولاتفكرين تسوين شي بالجنين تراه وأنا أخوك روح ماله ذنب باللي صار وبيصير بينكم ..
بدموع : تتوقع من أختك تقتل طفلها ..!
أحبه ولو أني أكرهه عساف .. قطعه مني ماقدر أأذيهه ابداً ..
دمعت : ي ليت قلبي قاسي وأقدر اتخلص منه ..!
مسك كفها وشده : لا الشيطان لايقدر عليك (رسم ابتسامه غصب عنه ) نبي بزر نلعب عليه ويسلينا ..
:يعني عادي حملي ؟
: آيييه عادي اصلاً شي حلو بصير خال لـ ولدك ..
دخل ناصر وأمه وابوه سلموا عليها وهي تناظر أبوها ويأست منه ومن أي تدخل أيجابي ..
ناصر جالس عند راسها ويمازحها بأنها راح تصير آم وهي بداخلها جرح خالد من هالحمل والاهانات اللي تعترض لها وأكيد عساف راح يعذها أكثر خاصة بعد سالفه الحمل ويستخدم ولدها سلاح ضدها ..
.
.
.
مايرد نزل مشاري جواله بعصبيه ورجعت الشكوك لنفسه يعقل إن أبوه وعساف عملوا هـ الشي ..!



.
.
سويسرا ..
: تبين نسافر ؟
: أبي أكون مع رتيل .. وبنفس الوقت شهر العسل من حقك ومابي آضيعه عليك..
وهو يرجع شعرها : مايهم عندي دامك زوجتي على سنة الله ورسوله ..
ابتسمت : وش الطاري ؟
وهو مبتسم : يعني أنتي لي ومتى مابغيتك بلاقيك .. وأكيد صديقتك تحتاجك الحين ..
: شكراً ..
: تشكريني وأنتي السبب بعد الله بسعادتي .. ترى أحبك ولا أبي منك مقابل هالحب شي سوى تظلين معي ..
حكت شعرها وضحك : عارف عارف ..
بعد عنها : بشوف لنا أقرب حجز للسعودية ..
شافته يطلع من الغرفه : يارب وش اجازي هالانسان فيه ؟
.
.
.
الرياض ..
شافه اخيراً : عساف صادقين بالحكي ؟!
:تعال لمكتبي هناك ..
مشوا ودخلوا لمكتب عساف : اسمعني بالاول ..
: أكيد راح أسمعك .. وش السالفه ؟
: يعني أنت مصدق بالله راح آتزوج ويبني الزواج على مصالح ..!
مشاري بنظره : وليه ماقلت هالحكي قبالهم ؟!!
: لان ماودي يصير النقاش ويحتد .. خاصة إن رتيل يبي لها الراحة
: عساف ترى لو قلت هالكلمتين ماكان آثرت ..
: صدقني ما تم هالزواج على مصالح .. أخذت رتيل لان والله العظيم أحبها من وهي طالبة بلندن .. لكن راحت بنصيبها وعقب طلاقها رجعت وبذلت يامشاري الغالي والنفيس لاجل أخذها ..
: يعني مصالح ..؟
: وش مصالح يامشاري .. أي مصالح صارت مبينه من قبل وبزواجي من رتيل زادت ..
يناظره ..
: وبعدين الظاهر لا أنا ولا الوالد محتاج معونه من الثاني .. ولو تعاونا وتعاوننا فعلاً لكن شغل مثل كل مره .. وعبدالرحمن مراهق وتأثر بحال رتيل ونفسيتها وقال هالحكي ..
مشاري : ودي يكون هالحكي الصحيح والثقه فيك كثير ياعساف ..
وهو يوقف : لاتخون الصداقه ..
وقف معه : مايسويها خويك ..
مسك يده : أختك بعيوني ولاساومت فيها ..
: ياخوفي تصير مشكله بالبزنس بينكم وترجع لـ رتيل ..
مسك عساف ذقنه : مهوب على رجال إن دخلتها بـ سوالف مثل كذا .. والله لو تعرف غلا رتيل وحبها بـ قلبي مافكرت للحظه بهالتفكير ..
: واثق فيك كثير ياعساف لاتهد هالثقه تكفى ..
عساف : لاتصدق بخويك بس كل هرجه ..
: منيب مصدق لكن طريقك خروجك من الجناح ثير الشك ..
سكت وحط يده على كتفه وهم يتكلمون ..دخلوا للجناح سلم على عمه وعمته وناصر ..
عمته : مبروك حمل رتيل ..
وهو مبتسم : الله يبارك فيك ..
عمه : الله الله بـ رتيل ..
: بعيوني ..
جلس عبدالرحمن على طرف راسها وهو يناظر بقع خفيفه بنحرها مسك كفها وهو يناظر ب استغراب فيها مخوش خفيفه ..رفع عينه وجات بعين عساف ونظره حده لكلن منهم للثاني ..
شوي وطلع الكل وبقى عبدالرحمن رد على جواله وجاوا عيال خواته وولد ناصر ..
سلموا عليها وهو يناظرهم عقب ماسلم عليهم ..
وقف عبدالرحمن : عيال خلوكم مع رتيل .. عساف أبيك شوي ..
طلع معه : وش فيه ؟
: وش هالبقع اللي بـ رتيل ..
: مدري ..
: لا والله ..
: كنت مسافر لـ جده يومين ويمكن طاحت أو شي ..
: عساف لاتلعب بالنار ..
وهو يناظره : أنصحك أنت لا تلعب بالنار خلك بحالك ..
: أختي وبدافع عنها .. أنت اللي ليتك احترمت نفسك ولاقربت له وهي كارهتك وللمعلوميه بس رتيل من المستشفى لـ بيتنا ..
خزه بنظره ودخل لـ داخل ..
عساف بضيق : لاوالله ذا البلشة ..
طلع من الجناح وتركهم معها ..
.
.
.
بيت آهل لمار ..
فهد : مساعد يبيك بالمجلس ..
عزام : آقول معك ..
فهد : اركد .. قومي ي أخوك ..
قامت ومشى معها فهد : الحين مثل ماقلت لك من قبل تفاهمت معه والدور عليك خليك معه وسط لاتشدين ولاترخين ..
ابتسمت لاخوها ودخلت ..
نزل جواله جنبه وشافها : ياهلا والله هلا بنور عيني ..
انحرجت منه ضمها له : وحششتيني ..
وهو يمسك كفها ويجلسها قباله وهو يجلس : شخبارك ؟
: تمام ..
: مشتاق لك ..
ماردت ..
:ومحتاج لك كثير ..
نبرته فيها صدق كبير ..
تناظره وبداخلها مب كثري ابداً ..
: أبيك تكونين معاي .. كم لنا مبعدين عن بعض .. تعلمت أشياء كثيرة من بعدنا عن بعضنا ..
لمار ..
: هلا
: آشتقتي لي ؟
تناظره وعقبها دنقت : تشك بهالشي ؟
: أشك وأشك .. أبي اسمعها منك مشتاقه لك مساعد وأبيها بنبرتك المعتاده..
مندقه رفع بكفه وجهها : ي فديت هالحيا كم لنا مع بعض وعيونك بعدها بلمعه حياها مني ..
حط كفه على بطنها وتحركت شوي ابتسم : مشتاق للطفل ذا ..قربتي تخلصين الثالث صح ..
: لا .. تو دخلت بالثالث من آسبوع وشوي ..
: صح صح تذكرت .. طيب شرأيك نروح سوى لـ موعدك عند الدكتورة ..
: باقي الموعد ..
: كم باقي ؟
: آممم آسبوع ..
تحمس وهو يترجاها : تكفين بجي أنا معاك .. وعد من المستشفى للبيت وعد..
ابتسمت ولافاتته ابتسامتها ..
وهو يمسك كفوفها ويبوسها : لو تعرفين وش كثر مشتاق لك كان رحمتيني ورجعتي معي ..
: آمم حتى أنا مشتاقه لك بسس...
قاطعها بـ شفقه عليها : بس وشو ..؟
: ماقدر آرجع معك ببيت آهلك ..
: راح استأجر لنا شقه برى ..
: ماله داعي خلاص البيت ماقرب يخلص ؟
: باقي عليه حول الشهر ويمكن شهرين ..لمار تراي مشتاق لك وتعبان من بعدك ..
: هانت ..
باردة معه بالحكي وهالشي ضايقه وحسسه بأنها ماتحبه ..!
: مساعد خلاص هانت .. الحين خلنا نجهز للاثاث للبيت ..
: كيف نجهز وبعد البيت ..
: نختار ..
: من عيوني لك اللي تبينه بس لاتحرميني من شوفتك ..
ابتسمت : آوكي ..
: طيب وموعدك أبي أروح معك ..
وهو بعدها مبتسمه : آوكي ..
يأخذ منها الوعد : وعد ..
: إن شاء الله ..
: وعد ..
ضحكت وهي ترجع شعرها : وعد
: وعد تروح معي يامساعد ..
ضحكت عليه بجد : وعد تروح معي يامساعد ..
ضحك براحه عقب م أخذ الوعد منها ..
: جهزتي لـ عرس عبدالعزيز وفجر..
: آيييه ..
: كأنه استعجل ..؟
: مدري ..
وهو مبتسم : الله يوفقهم .. طيب اسمعي أنا بوصلك للعرس ...
: لا ..
ضحك : وشو اللي لا .. تكفين لمور بوصلك أنا ..
: بروح مع آمي وخواتي للصاله من العصر ..
: طيب أنا بوصلك وبوصل عمتي ..
: ممم مدري كل خواتي راح يروحون مع أخواني ..
: وش فيها لو جيتي معاي ؟
: مافيها شي .. بس أبي أكون مع امي ..
: طيب أنا برجعك بعد العرس ..
: أكيد راح نطلع متأخرين ..
: كلنا وبوصلك أنا من الحين ..
:مم مدري ..
: ماكره بالحياه كثر كلمة مدري ..
ضحكت وصدت : راح آطلع مع عزام ..
: لييه ؟
: نشتري هدية لـ عزوز وفجر ..
: طيب عندك فلوس ؟
: آيييه مو توك محول فلوس وحتى فهد كل شهر يحط بحسابي ..
: أذا احتجتي بس دقي علي ..
: آوكي ..
.
.
.
اليوم الثاني ..
المدرسه ..
الجوري تضحك وهي تمشي مع كادي لفصولهم : راحت علي نومه وعاد وريحت ..
: كذابه .. فيه شي ثاني ..
ضحكت : مافيه .. يلا روحي فصلك ..
كادي مسكتها : متأكده راحت عليك نومه ؟
: يب يب
: طيب وقتي المنبه ثاني مره .. وأنا اشوف السواق يقول مريت الجوري وماردت وأدق ماتردين ..
ضحكت ودخلت لـ فصلها ..
دخلت كادي للفصل :سلام ..
نزلت الكتاب والاقلام ..
ردوا البنات السلام ..
وحده بهمس : ي عيني على العربجه تقول سلام ..
ضحكت صديقتها : بعربجية بالسلام بس شوفي شكلها رهيبببه ..
رفعت راسها كادي : ضحكونا معكم ..
ماردوا ..
: بنات حركة أننا نضحك ونقط تعليقات بالحصه ماحبها .. آخلص شرح راح اطلع سووا اللي تبونه ..ترى منيب طيبه ولا اتساهل ولايمكن اساوي وحده محترمه وهاديه بوحده مشاغبه ..
: طيب آستاذه ماتسوى علينا هالمحاضره..
ماردت ولفت تكتب العنوان الا تسمع : حجرت لها والضحك آنطلق من آخر الصف
لفت و بنظره : جد والله حجرتي لي .. تعالي أجل طال عمرك وعقبها آطلعي برى ..
: مو أنا ..
بحده : تعالوا آشوف ..
قاموا وهم يتأففون ..
: شوفي قبل شوي ضحكتي والحين هالحكي فأنصحك لـ وجه الله لاتتركيني أحطك براسي ..
: اطلعوا برى ..
: استاذه ماصار شي ..!
: اطلعوا برى ..أو أقولك أنتي وهي تعالوا هنا ..
: ماراح نطلع ..
: شوفي أنتي بالذات توقعين تعهد وتنزلين للادراة .. قومي آشوف ..
خافت من حده كادي وقامت ..
حطت لهم الاوراق : أساميكم آشوف ..
وقعوا التعهد ودخلته بالملف الخاص : هالمره ماراح آنزلكم للادراة لاني خبره في المديرة ماعندها الا اتصال بـ ولي الامر .. بس المره الجاية آنصحكم لاتكررون حركاتكم معي ..
رجعوا وهم يتهامسون ..
تنفست بعمق نفسيتها اصلاً زفت من زعلها مع محمد وماتبي تخلط الدراسة بـ حياتها الخاصة ..
: بنات مابي دفاتر أهم شي يكون الكتاب معاكم وكل حصة فيه درس راح آعطيكم ورقة عمل .. وعندي النشاط عليه درجتين والمشاركة 4 درجات والكتاب عليه 2 بقى درجتين للسلوك ..والاختبارات راح آبلغكم فيها بوقتها..وراح احل الامثله المهمه بنهاية كل حصه ..وراح اسأل ببداية كل حصه ..
: وش حروف النداء ؟
يناظرونها ..
: لالا بنات لاتقولون ماتعرفون وش حروف النداء هالحين لو جات وحده منكم تنادي صديقتها وش تقول ؟!
: تناديها ب آسمها ..
ضحكت : آيييه عارفه تناديها بأسمها بس قبلها ماتقولين يا فلانه صح ..
فدرسنا اليوم عن حروف النداء وأهمها خمسة الهمزه وأي وأيا وهيا ويا..
راح آشرحها لكم ولكل واحد منها مثال ووبسأل وأنتم تعطوني آمثله ..
.
.
.
المستشفى ..
: ممكن تجلسين ..
ماردت وشافت الدكتورة دخلت ..
ابتسمت : شلونك يارتيل اليوم ؟
: تمام ..
: والنزيف ؟
: خف ويمكن راح ..
فز قلبه وناظرها : وش اللي راح ؟
لفت تناظره : مدري ..
الدكتورة : طيب تعالي ارتاحي مفروض ماتتحركين لان فيه خطوره كبيره عليك بالحركة ..
: ماتحركت كثير ..
: اجلسي يارتيل ..
جلست لان الالم مميت بظهرها .. غطاها زين وهو يناظر الدكتورة وهي تتكلم..
: يعني الحين راح نقطع علاج الكلى ؟
: أكيد تكلمت مع الدكاترة وقالوا يضرها ويضر الجنين ..
: طيب وفقر الدم ؟
: فيه علاجات للحمل تأخذ مكانه ..
: ومتى راح تطلع ؟
: صعب تطلع هالايام لان حملها موب ثابت للحين وأتمنى يارتيل ماتتحركين واضح إن طفلك متمسك بالحياة ..
رفعت عيونها للسقف وغمضتها ..
: طيب دكتورة يعطيك العافيه ..
طلعت الدكتوره وهو يجلس على طرف السرير :آسف ..
فتحت عيونها ببطء : أنت ليه حبستني بهذيك الغرفه ؟
: انقهرت منك ماتعطيني وجه ابداً ..
: وآكررها للمره الالف وتبيني آحبك .. ياشيخ لو عندي قلب كان مات بـ آسبابك..
قالت كلامها بإلم كبير ..وهي تكمل : كنت بـقول لمشاري عن حبسك لي وعن طريقة زواجنا بس حدني شي معين .. منيب ساكته لك خوف لا .. بس صدقني راح تعرف بإن الدنيا بترجع لك قريب أنت خطفتني ووالله كبير وعارف وشايف كل شي ..وأنت طلقتني بخطتك مع أبوي واخترعتم سالفة آنساب وآشياء غبيه ماعرفتم إن مافيه فرق بين بني آدم الا بالتقوى .. أنت سبب وبداية شرارة انطلقت فراقي مع طارق والله مايرضى بهالشي .. ماراح آسامحك لا أنت ولا أبوي ..
بـ غبنه كبيره منها : حتى وأنتي حامل وبـ طفلي تجيبين آسم طارق ..
: لاتفكر بحب طارق ولاهالاشياء ابداً .. فكر بكبر جرم اللي سويته وبس ..!
: رتيل طارق لاتجيبين آسمه من على لسانك فاهمه صدقيني راح اسوي أشياء كثيرة تندمين عليه
: تضربني ؟ تحبسني ؟ شاللي راح تسويه ؟
أتحداك تسوي شي لان الحين أشيل طفل بداخلي منك ..ياااه وش كثير أكرهك وأحمل طفلك ب آحشائي ..!
شفت كيف الدنيا ..!
سبحان الله بس ..
: بجد سبحان الله ..(بـ شر ) تدرين لو فكرتي تسوين حركات العناد والملاعن حقتك البيبي راح أخذه منك وأتزوج اللي تربيه وتعزني وترفع شأني ..
ضحكت بتعب : متأمل يبقى البيبي و أنت بحكيك ذا تتسبب بأجهاضي .. شكراً لو صار هالشي ب أسبابك ..
:آخخخ يارتيل ..
وقف وابعد عنها : أحبك يابنت الناس قدري هالكلمه لو مره .. والله مايحبك أحد كثري ..
: طلبت المحال ياعساف .. الطيور طارت ب أرزاقها ..!
نظر فيها بنظره مجنونه عقب حكيها ..
لف على الباب وشاف آمه وجدته وخواته يدخلون للجناح .. ابتسم ونار بداخله لعيون آمه .. جلست وهي تشوفهم سلمت عليهم ..
ابتسمت :الله يبارك فيكم ..
جدته: يعلم الله أني فرحت بحملك ..
وهو جالس على راس السرير جنبها : بتشوفين ياجده حفيدك ..
دلال : يقولون الحمل مب ثابت ؟
رتيل : يقولون .. واللي يصير راضيه فيه ..
يناظر زوجته وأخته وكلن منهم تجرحه بالحكي ..!
آمه : لا إن شاء الله يبقى .. الله لايحرق قلب ولدي على ضناه ..
شاهه : الله يخلي هالضنا لكم .. الحمدلله اللي بلغنا بـ حملك يارتيل والله يبلغنا بشوفه ضناك ..
: الله كريم ..
تضايقت منه قريب منها حيل .. تكرهه بكل ماعطاها الله من شعور ..
جات تبعد وعدل لها المخده ورى ظهرها : تبين آغير لك السرير متضايقه منه ..
لولا آهله موجودين كان قالت وجودك يضايق وردت : لا مافيه شي ..
عمتها : الا رتيل خف النزيف ..
: آيييه ..
شاهه : ي عمري الله يخليه لكم ..
ابتسم لاخته : دعواتك ..
: الله يخليه لكم .. ويقر عيونكم بشوفته ..
: آمين آمين ..


.
.
بيت آهل مصعب ..
: تعالي ننزل لامي وعمتي ..
: آييه عادي .. طيب فيه أحد تحت معاهم ؟
وهو يناظر ساعته : لا ماعتقد ..تلاقين الكل بالمدراس والجامعات والدوام..
: آوكي ..
ناظرته : سؤال ؟
: لبيه ..
: مشيتي شلون ..
ابتسم ..
: جد والله مشيه غبيه صح ..
ضحك : لا تغيرت مشيتك كثير عن أول ..
ارتاحت : كله بفضل الله ثم رتيل قعدت تعودني ..
ضحك : بكل حالاتك مذهله ..
ضحك وهو يشوفها تنحرج وتصرف كالعاده : طيب نزلنا ..
نزل وهو يشوف آمه وعمته جالسات بالصاله ..
: الحين راح ينصدمون شوفي كيف بس ..
ابتسمت وهي تشوفه يحط كفه على عيون آمه وتروعت وعمته تروعت ورجعت تضحك وهي تقوم تضمه وامه ضحكت من شافتهم وسلمت على سلطانه وعقبها على ولدها : متى جيتم ؟
وهو يجلس سلطانه جنبه : على الفجر ..كيفكم ي عجايزي والله اني آشتقت لكم فديت تراب تدوسه رجولكم ..
: فديتك يامصعب .. بخير دامك بخير ومرتك بخير كيفك يابنتي ؟
: الحمدلله .. شخباركم ؟
: الحمدلله كلنا بخير ..غريبه جيتكم ؟
: ابداً اشتقنا لـ هنا وجينا .. ودامنا سوى حياتنا كلها عسل صح سوس ..
ابتسمت : صح ..
:افطرتم ؟
آمه : من بدري ..وأنتم ؟
: لا تونا صحينا .. آجل راح نطلع الحين نبدل ونطلع نفطر برى .. يمه عمه تطلعون معنا ..
عمته : لا لا .. الله يحفظكم جارتنا شوي وبيجونا ..
ضحك وقومها معه : أجل نستأذنكم ..
آمه : بحفظ الله ..
طلعوا لـ جناحه ..
عمته : مرته مزيونه آثر ولدك ماصبر كل هالسنين وعاند الا وهو خابرها ..
ضحكت آمه : يعرفها هي اخت صديقه سعود للحين كل ماتذكر سواته فيها ي تسبدي يضيق صدري ..
عمته : الله يهدي آمه وأبوه هم السبب بحكي مصعب لي ..
: حتى ولو مفروض مايطيعهم بأخته ..
جناحهم ..
: الحين نطلع نفطر وعقبها اوديك لـ رتيل ..
: آوكي ..
.
.
.
الاربعاء ..
بيت جدان كادي ..
: آفا ياكادي ..
: قلت لك خالي من وقت ماراح آسافر ..
: رتيل باقي على الطيارة 3 ساعات ..
: خالي ماراح آسافر ابداً ..
: ولا عشان خالك ..
باست راس خالها : أنت عارف خالي لو طلبت غير هالطلب كان من عيوني بس هالطلب بالذات مقدر ..
: أنتي تبين تشوفين محمد وهو بعد جاتك الفرصة مهوب هالشي سبب زعلكم..
: صح خالي .. بس مستحيل آسافر له ..
: وش هالعناد اللي براسك ..
ضحكت : تربية موضي ..
ضحك خالها : صدقتي ..
قام وآلغى الحجز وهو يدق على محمد ودخل لـ غرفته : رفضت..
تحطم بشكل : تكفى خالي حاول ..
: حاولت يامحمد من بداية الاسبوع إلين قبل شوي عجزت فيها .. ياخالك مرتك العناد مركب بشخصيتها ..
مارد وهو ضايق ..
: محمد خلاص بترضى ..
: خالي لاترد وإن ردت بالغلط تصك بوجهي بنص الحكي ..عارف غلطت عليها بس هي بعد تقول أجيها ولاأروح لاهلي .. ولا تقول تزوج من بنات أعمامك ..!
خالي بالله ذا حكي ..!
: تبغى الجد كلكم غلطانين ..مفروض من شفتها عصبت انسحبت بهدوء وكلمتها بوقت ثاني .. أنت عارفها من حملت صارت حريقه ..
: لاحول ولاقوة الابالله .. تدري ياخالي بجيكم بجلس مع أهلي الليلة واحجز على آخر الليل ..
ضحك خاله: بنت خالتك معلقتك صح
بضيق : القلب آقشر ..
ضحك خاله : خلاص دامك بيتجي راح تراضيها بعون الله لكن هي مشتاقه لك والحمل ذا لاعب بحسبتها والحين كملت عليها المدرسه ..
: الله يعين .. يلا خالي بروح آجلس مع الوالد والوالدة ..
: هونها ي بو حميد ..
: الله كريم ..
سكر منه خاله وحط راسه يأخذ له غفوه خفيفه إلين يأذن العصر ..
.
.
.
بيت الجوري ..
لها الحين آسبوع ماشافت سطام ولامر عليها .. حطت راسها على المخده مشتاقه لاهلها فكرت كثير تروح لهم ..تحمست للفكرة ودقت وهي تسمع حكي آمها بأنهم راح يطلعون تحطمت من هالشي ونزلت جوالها ..فكرت تمر رتيل واختارت هالحل ..
دق جوالها وكانت عمتها البندري ابتسمت ورفعت جوالها وردت وقالت لها راح تمرها رحبت فيها وصكت منها كلمت عقبها عمتها آم سطام وقالت لها تمرها مع سهى ..
نزلت جوالها وقامت ..شافت الحلا والفطاير ناقصه ..
دقت على السواق (جنسيته عربيه): السلام عليكم ... معاك الجوري ياليت تمر الحين .... أييه ..جزاك الله خير ..
صكت منه وراحت كتبت كل اللي تبيه بورقه .. فكرت الحين شلون تعطيه وماعندها أحد ..!
أهتدت اخيراً أنها تطلع هي بنفسها ناظرت الساعه توها 2 الظهر يمديها إن شاء الله ..
فزت على فتحته الباب سبحان الله توها تفكر فيه وجا ..
ماسلم ولاحكي وهو يتقدم لها : ماقدر ابعد عنك ابداً ..
ضمها بقوة : مالي قدره أذا أنتي تقدرين مقدر ..
بعد فترة بعد عنها من حاله وهو يناظرها : كيفك ؟
وهي تجلس : الحمدلله ..
: كيف الشقه ؟
: حلوه الحمدلله ..
: مرتاحه ؟
ب ابتسامه : كثيييير ..
: الله يتمم هالراحه ..
: آمين ..
ظل يناظرها وساكت ..
ماحبت وضعهم كذا وقامت ..
: على وين ؟
: بروح المطبخ أحضر آشياء خفيفه عمتي البندري وامك راح يمرون على المغرب..
: وش عندهم ؟
: زيارة ..
: آها .. جيبي لي عصير ..
دخلت للمطبخ ورجعت عطته العصير و أخذت جوالها استغرب : خليه ..
: بشغل أي شي اسمعه ..
ماقتنع : بس شغليه هنا وبتسمعين ..
رفعت حاجب : اعتقد جوالي ..
دخلت للمطبخ : يشك ..!
شغلت جوالها وظلت تسمع آنشوده ..وتحضر كم شغله إلين دق جوالها وجات تأخذه وترد ..
دخل وهو يقرب منها : عطيني ..
: خير سطام ..
: عطيني الجوال اشوف ..
: ليييه اعطيك ..!
: مين يدق ؟
فتحت الجوال على السبيكر وهي تكلم وكان سواقها قالت ينتظرها ..
صكت الجوال : أذا أنت فيك بلاوي الدنيا لاتعتقد كل الناس مثلك ..
نزل العصير وهو يشوفها تطلع من المطبخ وتتجه لغرفه نومها أخذت البوك وطلعت الفلوس وهي تأخذ الفلوس وتأخذ الورقة كلمته وطلع للشقه عطته من ورى الباب ووصته يجيب الاغراض ماتقدر تطلع دام سطام موجود ولاهو تاركها تطلع ولاتبي تترك السواق يتعنى للبيت على قله سنع ..
صكت الباب وهو يمسك كفها : أخلاقي زباله ومتأكد .. بس الجوري ماشكيت فيك بس فيني النوم وقافله معي ..
: لعلمك بس مو أنا اللي مثلك وغيرك يهمني رأيهم فيني ..
نفضت يدها منه : بتجي للبيت ذا أحترم آصحابه ..ولاتفكر تسوي لي مشاكل منيب ناقصتك هم على همومي ..!
: الله ي الدنيا .. صار عندك بيت ..!
بنظره وسخريه على سخريته الواضحه : شفت كيف ..
رجع سحب جواله : تدرين خليك هنا وخيسي فرحانة ببيتها ..
صك الباب بأقوى شي ..
ضحكت وكفها على جبهتها : يارب ..
.
.
.
أبها ..
بيت آهل محمد ..
: يبه بحجز عقب آذنك وآذن آمي للرياض على آخر الليل ..
أبوه : وراه ..!
: بسلم على كادي وجداني ..
: لكن بكره عزيمة لك ..
: لا يبه الله يطول بعمرك مالها داعي العزيمة ..
أبوه : الا لها داعي ..الذبايح قدها جاهزه ..
: يبه والله ماله داعي ..
آمه : خلاص يامحمد العزيمة واعتمدت .. الحمدلله ربي ردك سالم والله يحفظك .. أبوك من زمان حاط هالعزيمة براسه ..
تضايق وسكت ..
شاف آمه وأبوه يتكلمون بالعزيمة وقام وهو يدق عليها ولاترد آرسل لها مسج..
جاعت عيوني شوفتك ياعنيده
ماترحمين اللي بلتها المجاعه ؟
.
.
.
يوم الخميس ..
القاعه ..
عرس عبدالعزيز ..
رتيل : تهاوشت مع عساف إلين جيت ..
الجوري : هبببله أنتي تعاندين مين .. خافي على البيبي ..
ضحكت : هالجنين يابنات متمسك البيبي بالحياة بشكل مجنون حبيته طالع عنيد على آمه ..
ضحكت سلطانه : وربي صادقة الجوري هبببله ..
لمار جات للبنات : جوري جوهره سوس تعالوا آرقصوا ..
قامت الجوري والجوهره ..
سلطانه : اتخيل شكلي هع ..
كادي : لمور خليها هالسوسه كل شي اتخيل شكلي ..
ضحكت لمار ومشت ..
سلطانه : شخبار محمد ؟
: ماعليه .. عند آهله ..
: غريبه ماجا ..
: عادي راح لاهله مشتاق لهم ..
: الله يحفظه ..
: شخبارك مع مصعب ؟
: ممم كل شي حلو ..
: الحمدلله زين كذا ..
رتيل : آفف يدق ..
: ردي عليه ..
: أكرهه ..
كادي بهدوء وعقلانيه: ريتو تقبلي القضاء والقدر في اللي صار فيك أنسي طارق وتقبلي حياتك مع عساف الحين راح تصيرين آم لـ طفل هو أبوه ..
وهي تعدل تسريحتها بهدوء : آتخيل آحب عساف ..
ضحكت سلطانه وهي تشوفها تقول جملتها المعهوده وتضحك ..
كادي : أنت عقليها معي ..
سلطانه : بجد ريتو .. لما حكيت مع مصعب عنه كان مستغرب التوتر بالعلاقه بينكم .. وإن عساف مافيه مثله على قولته شال هم المسؤلية وخواته من بدري وتحمل أشياء كثيرة من أعمامه وبقوة شخصيته ملك كل شي يبيه بفترة وجيزه..وسمعته الكل يشهد أنها زينه ..
: بنات آقولكم موب زين .. بالعكس آشوفه يصلي كل الفروض بالمسجد من غير بره ب آمه وجدته وخواته .. واهتمامه بهم بشكل موب طبيعي بس تصرفه إن طلقني من طارق وكان السبب الرئيسي هالشي مو تاركني اتقبله نهائيا.. ماحبيت الا طارق ولا أحد راح يأخذ مكانه ..
: حتى البيبي ؟
تنفست بإلم : كلهم قطعه مني ولدي من جوفي وطارق من قلبي ..
كان حكيها وإلمها واضح ..
: فكري فيها بالعقل وأنا على ثقه بإنك راح تتغيرين بخصوص هالشي..
: يصير خير .. شوفوا البنات ..
كادي ابتسمت : آخخ لولا حملي بس ..
رتيل : وأنا بعد ..
ضحكت سلطانه: رحمتكم بصراحه ..
: آشوف فيك يوم ..
ضحكت وهي ترجع ظهرها على الكرسي وتفكر بحياتها مع مصعب مقصره كثير بحقه صحيح ماسبق وتكلم ولاحتى لمح .. تبي تسأل صديقاتها شلون تغير أكثر من نفسها ..آحساس بداخلها أنها ناقصه يجعلها تكره الحياه كثيراً ..



.
أبها ..
بيت آهل محمد ..
ضحك أخوه : شكل عمي مطول السهره كل الناس راحوا ..
ضحك بضيق : طيارتي 11
عبدالاله (أخوه) : آقولك أنا بستأذن منهم ونطلع للمطار ..
راح للمجلس واستأذنوا لاجل سفر محمد ..
عمه : الله يصلحك وبكره بترجع لـ جازان ..
: كلها بالطايره مهنا تعب إن شاء الله ..
سلم عليهم وطلع معه أبوه : محتاج شي ..
ابتسم لابوه : لاتسلم يبه ..
باس راسه ويده : أشوفك على خير ..
أبوه : الله يحفظك ياولدي ويكتب لكم النصر على العدو ..
: اللهم آمين ..
دخل سلم على آمه وخواته وطلع مع أخوه ..
سيارة عبدالاله ..
: متى الرجعه لـ جازان ؟
: لازم بكره العصر نكون متواجدين بالميدان .. وموعد رجعه الرحله 11 الظهر بكره ..
: الله يوفقك .. وهالازمه ماقربت تخلص ؟
: الا بعون الله ..
: تعال ولدك ذا متى راح يشرف ؟
ضحك محمد : منيب مـتأكد لكن عقب خمس شهور أو سته ..
: الله يحفظه ويقوم بنت الخاله بالسلامة ..
فكر بـ كادي هالحمل قالب مزاجها قلب ..ابتسم وهو فرحان أنه بيشوفها ومخطط ماينام ويستغل كل الوقت معها وعقبها يسافر ..
.
.
.
الرياض ..
القاعه ..
صكت كادي من خالها : جدتي جا خالي ..
: الوليد ؟
: لا سلمان ..
ساعدت جدتها لاجل تلبس عبايتها ولبست وطلعوا ..
الجوري : عساف برى ؟
رتيل : قلت له ماراح آطلع معه .. بطلع مع دحوم مرني ..
: متفقين على كذا ؟
: آيييه بس على باله راح انسى واطلع معه لانه يبي يوديني للمستشفى ..
: طيب تحسين بتعب ..
: آمممم عادي .. بس لما اتحرك كثير اتألم شوي ..تدرين مسوين آشياء كثيره لاجل يبقى البيبي ولما شافتني الدكتورة راح آطلع عصبت وناظرت عساف وهي تقول ماله داعي المثبتات زوجتك مو طبيبعه بتفكيرها ..
ضحكت الجوري : ماتنلام هالدكتورة ..
رتيل : تعالي مين راح يوصلك ؟
: السواق
: طلعتي ؟
: لالا باقي .. ذا اللي اروح معه للمدرسه ومشاويري الخاصة ..
دق جوالها سلمت على لمار ورتيل وطلعت .. وعقبها رتيل طلعت ..
عساف وهو واقف قريب من سيارة عبدالرحمن ويتكلم معاه ..
عبدالرحمن : قلنا لك من بدري بنأخذها ..
: طيب الحين لازم ترجع للمستشفى ..
: التعب بنفس رتيل مهوب بجسدها ..
خزه بنظره : وفر التحليل النفسي لك .. وخلها تجي للمستشفى ..
شافوها جات لاخوها ..
عبدالرحمن : توكل هناك أختي جات ..
: يقال إنها زوجتي ..
سلمت وهو يناظرها ويتكلم : للمستشفى ..
فتح لها أخوها الباب وركبت وهو دنق عند الباب ويتكلم معها : لا .. مافيني شي اصلاً ..
: رتيل رتيل ( وهو يرص على أسنانه) يابنت الناس الحركة عليك الحين خطر..والمستشفى آضمن لك وللبيبي .. ترى لو صار له برقبتك ذنبه ..
: كيفي مو ولدي خلاص آنا حره باللي يصير..
عصب منها وصك الباب : عقل آختك ..
ركب ل سيارته وحرك ..
عبدالرحمن وهو يصك الباب ويحرك السياره : بعرف أبوي وين مخه يومه يعطيك ذا ..!
: أغراه بالفلوس .. المهم دحوم مشتهيه شوكلت بشكل .. خل نمر أي سوبر ماركت..
عبدالرحمن مبتسم : شوفي آعناد برجلك صح لكن مب نازله خليك مرتاحه وبجيب لك اللي تبينه ..
ضحكت : طيب ..
.
.
.
بيت جد كادي ..
كادي جلست وهي تنزل الكعب : آوتتتشش ي رجولي ..
جدتها : الله يصلحك أحد يلبس ذا الكعب وأنتي حامل بعد ..
: لازم جدتي ..خالي عطيت جدي العلاج ؟
: آيييه .. بس ترى رفض يأخذ علاج الضغط ..
عبست : لييه ؟
: يقول مايبيه .. ماله لزمه ..
قامت على حيلها وهي تروح تأخذ علاج جدها والما ..وقبلها مرت المطبخ أخذت له فواكه ..دقت الباب ودخلت وهي تشوفه جالس على الراديو : حبيبي أنا ليه رفضت تأخذ العلاج ..
: حبيبه جدها متى جيتي ؟
وهي تجلس على السرير قباله : توني من شوي ..
: وكيف عرسكم ؟
وهي مبتسمه : ححححلو الله يوفقهم ..
جلست تقطع له فواكه وتعطيه دخلت جدتها : جدتي تبين فواكه ..
: بغير ملابسي وبجي ..
ابتسمت وكملت تعطي جدها : وش تسمع جدي ؟
وهو يأكل ويسمع : الاخبار ..
ابتسمت وهي تسمع معه .. طلعت جدتها قطعت لها من الكيوي وعطتها وهي تسولف لهم وعقبها عطت جدها العلاج ..
جدتها : وراه ماخذت من سلمان ..
: مايعرف لـ علاجي الا حبيبه شايبها ..
باستهم وطلعت ..صكت الباب وحطت الصحن بالمطبخ غسلته وطلعت لـ غرفتها..
سلمان : كادي ماقالك الوليد وين بيروح ؟
: غريبه خالي مو نايم ..؟
: لا ..
: يؤ .. خل آدق عليه ..
كملت تمسح مكياجها وتدق على خالها : مايرد ..
سلمان : يلا أكيد مع ربعه ..تصبحين على خير ..
: وأنت من اهله .. صح سلوم سجلت كل موادك ؟
: لا حذفت ثنتين يقولون الدكاترة صعبين ..
: آيييه آحسن ..
مشى ودخل لـ غرفته خلصت مسح المكياج ودخلت تأخذ لها شاور وعقبها تريح..
.
.
.
شقه عبدالعزيز * فجر ..
حب وهي كذلك تكون ليلة عمرهم ببيتهم ..
وهو حاط يده على راسها وهو يقول : اللهم أني اسألك من خيرها وخير ماجلبت عليه وأعوذ بك من شرها وشر ماجلبت عليه ..
***
وبلفظ : " إِذَا تَزَوَّجَ أَحَدُكُمُ امْرَأَةً أَوِ اشْتَرَى خَادِمًا، فَلْيَقُلْ : اللَّهُمَّ إِنِّي أَسْأَلُكَ خَيْرَهَا وَخَيْرَ مَا جَبَلْتَهَا عَلَيْهِ، وَأَعُوذُ بِكَ مِنْ شَرِّهَا وَمِنْ شَرِّ مَا جَبَلْتَهَا عَلَيْهِ، وَإِذَا اشْتَرَى بَعِيرًا فَلْيَأْخُذْ بِذِرْوَةِ سَنَامِهِ وَلْيَقُلْ مِثْلَ ذَلِكَ "
رواه : ابو داود في السنن , و ابن ابي الفوارس في الثالث من الفوائد المنتقاة.
***
وهو يمسك كفوفها : سعيد جداً بأننا الحين زوجين والليلة ليلة زفافنا.. أبشري بسعدك من كل شي لكن لي عندك طلب وعارف إنك بنت آصول وعارفه هالشي أمي تراها ربتنا وتعبت علينا وهي أغلى شي بعمري كله أبيك تحترمينها وتعتبرينها آمك وهي تعتبرك بنتها وتغليك من غلا خواتي ..
: لك مني كل الاحترام لاهلك ..
ابتسم : وهذا العشم ..
وقفت لاجل تبدل وهو تركها براحتها .. قام بدل وهو يشوف الاكل على الطاولة.. جلس على جهازه يلعب لعبته المفضله إلين خلصت وأخذت وقت..
ابتسم من شافها : تعالي تنعشى عشاء خفيف وعقبها نسهر ..
جلست وهي تأكل بهدوء تام وهو كذلك ساكت ماتكلم حب يتركها براحتها وتأكل..
شربت ماء وقامت ..:ماتعشيتي ..!
: لا أكلت ..
نزل العصير وقام .. غسل وهو يدخل للغرفه وينزل جواله ..رفع راسه على صراخ قوي ..


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الرابع والاربعون ..
شقه عبدالعزيز*فجر
ركض للصالة وهو ينادينها ويسمع الصراخ القوي والغريب ..!
:فجججر ..
تجمدت مكانها من الصراخ القوي : عبدالعزيز ..
لف لـ صوتها الخايف .. ممداه تقدم الا والصراخ يزيد تفاجأ فيها تبكي وتتعلق فيه ..
استغرب الصوت مريب جداً ..
: لاتخافين حبيبتي ..
الصوت أكثر ينسمع والحين صار متواصل : بسم الله الذي لايضر مع آسمه شيئ في الارض ولافي السماء ..
قال هالدعاء : بابا فجر لاتخافين ..أكيد شي عادي ..
ضمها أكثر : حبيبتي ..
: طلعني من هنا ....
انقطع صوتها بالبكا ودفنها بحضنه من خوفها ..مشى بهدوء معها : وين عبايتك؟
شافهاا وأخذها .. حطت غطاها ..أخذت معه لغرفتهم سحب جواله وغترته وطلعوا ..
لفت آنتباهه إن مصدر الصوت من جيرانهم تذمر نزلوا وهو يركب سيارته حرك الوضع بينهم هادي يتخلله صوت بكاها مسك كفها : حبيبتي شوفينا طلعنا لاتخافين ..
: ماراح آرجع هناك ..
: ماراح نرجع إلين نشوف حل هالمشكلة ..
وقف قبال آحد الفنادق فتح الباب لها وهو يمسك كفها .. حجز لهم جناح خاص فيهم ..
صك الباب وهو يبعد عبايتها عنها ويحاول يبعد الخوف عنها : لبى الدموع..
مسح دموعها وهو يمشي معها ويغسل وجهها ..مسحه وضحك : خلاص ياخوافه ..
رجعت آرتمت بحضنه من غير شعورها : خفت ..
استانس وهي بحضنه وهو يضحك : الله ي زين الخوف وهو يقط بعض الناس بأحضاني ..
وثقها أكثر وماتركها تبعد : ماكنت متوقع تجين لاحضاني بهالليالي ابداً
ضاع وجهها من حياها وهو مبتسم ولاهمه ..
ضحك وخربط شعرها : روحي آرتاحي ..
ميته خوف وحيا .. تبيه يجلس معها ومايروح منه خوفها وماتقدر تقول له حيا منه..
وهو يغمز لها : طيروا الليلة علينا ..
لفت بسرعه بوجهها عنه .. ضحك وهو يخربط شعرها من ثاني ويرمي نفسه على السرير :نامي حبيبتي ..
: آممم ماجبت جوالي ..
وهو يعدل المخده تحت راسه : بكره راح آمر الشقه وآشوف مصدر الصوت وبجيبه معاي ..
: آوككي ..
: بغيتي شي من الجوال ؟
: لا ..
وهو يجلس ب اهتممام : أكيد ماسألتي الا لشي .. آمري شاللي تبينه فيه ؟
وهي تناظر آظافرها وعيونها لامعه : أبي مقاطع حافظته فيه قرآن ..
: خايفه ؟
ناظرته للحظه وآشرت ب آييه ..
قام وهو يأخذ جواله ويشغل القرآن تركه قريب وهو يأخذها ويضمها لصدره ويغطيها : نامي وعليك آمان الرحمن من كل شي تخافينه ..
.
.
.
بيت جد كادي ..
الوليد : عاد مدري نامت ..
وهو يعدل شماغه وبلهفه لها : لالا مانامت ..
ضحك خاله : عارف أنك ماتبي وجهي رح لها ..
ضحك : تصبح على خير أجل ..
خاله وهو يضحك : وأنت من آهله ..
دخل خاله لغرفته وتقدم لـ غرفتهم أخذ آنفاسه كأنه أول مره يدخل عليها كله توتر من ردة فعلها ..تنفس ودخل وهو يصك بهدوء الباب كانت توها بتنام والنور طافي فزت من السرير وبخوف : ميين ؟
شغلت الابجوره وفهت بصدمه : محمممد
ابتسم : جيتك ..
ركضت من فوق السرير لـ رقبته بسرعه وهي تصيح وتعاتب :حقييير اششتقت لك سسسخيف ..
وهو مبتسم وشايلها : وبعد ..
صارت تبكي تحت رقبته لفتره وهو يجلس وهي بحضنه رفع وجهها : بعد عيني..
وهي تكف دموعها : آشتقت لك والله ..
رجعت لحضنه : ترى سخيف ..
ضحك : آشتقت لك ..
: واضح ..
: والله ثم والله آشتقت لك بالحيل ..
مسحت دموعها : والدليل ؟
: أني جيت لك ..
: عقب وشو ؟
: كادي لو أمك وأبوك أحياء وطلبوا منك طلب راح تلبين لهم الطلب والا راح تجين لي ..جربي شعوري حسي فيني آمي وأبوي ذولاي ..
بدموع وهي تبعد عنه : مقدر آجرب شعورك لان آمي وأبوي ميتين ..
كره لسانه وزلاته هاليومين كاثره ..!
وقف وراها : كادي ..
: ليتك ماجيت ..
: آفا ..
: قلبت مواجع غافيه عني من زمان ..
باس جبهتها : آسف ..
: وش آسفك راح يفيد يعني ..!
وهو ماسك كفوفها : ماتشفع لي جيتي من أبها وطيارتي بكره 11 الصباح .. واللهفه اللي بخاطري عليك .. والمزاج التراب من وقت الزعل إلين هاللحظه..والرصاصه الطايشه اللي كانت راح تجي بين المحاني ..
رفعت عينها بسرعه بعينه : وشو ..؟
: ربك ستر وسلم ..
تعقلت برقبته وهي تبكي : ولاتقولي ..وتقول هناك آمااان ..وتقول بعيد..
: كادي عمري الحين أنا بخير ..
بعدت عنه : محمد تكفى لاترجع هناك .. استقيل الله يخليك ..
ابتسم : طيب اسمعيني خلينا نسهر الليل سرى ولا أخذت علومك وعلوم هالحلو..
حطت كفها على كفه اللي آمتد لبطنها اللي بدأ يبرز : هو بخير بس آمه لا..
: وشاللي مضايق آبوه غير ضيقه آمه ..
تحاول تطلع من مودها الكئيب وتبدل ضيقته : آشتقتي لي بجد ؟
ابتسم : ذايب ذوبان ..
وهي تصرف نظراته : ناحف ومنقلب لونك ..
ضحك وهو يكف باقي دموعها برموشها : عاش مصرف ..
ضحكت : آفف منك ي أنت .. ضمني لك ..
ضحك وهو يضمها : أكثر ؟
بجنون : حلالك ..
ضحك وهو يبوسها : الله لايحرم محمد هالضحكه ..
.
.
.
اليوم الثاني ..
الوليد : مابعد نمتم ؟
: لا ..
: مب صاحين .. كادي خفي عليه ياخالك ..
ضحكت وكملت تحضر الفطور ..سمعت صوت جدها صحى : حمودي روح شوف جدي صح ..
مشى محمد لاجل يسلم عليه ويجلس وياه ..
الوليد : كدو تراضيم ؟
وهي تنزل القشطه : آييه .. خايفه عليه كان راح يصاب ..!
آنصدم خالها : متى ؟
: قبل فترة .. بس الله ستر ..
: الحمدلله اللي سلمه .. بنت خفي عليه من الزعل تلاقينه يهوجس فيك وجا للرصاص ..
ضحكت من قلبها على خالها ..
دخلت جدتها وابتسمت وهي تشوف وجه كادي منور بجيه محمد لها ارتاحت براحتها وهي تدعي إن الله مايفرقهم ..
.
.
.
الفندق ..
مسكت يده : لاتخليني هنا ..
ابتسم : على بالي نايمه ..
وهي تجلس : وين بتروح ؟
: بقوم آغسل وآطلب لنا فطور وعقبها آوديك لاهلي وآروح آشوف سالفة الصوت البارح ..
: ممم أبي آمي ..
: خليها بعدين لازم الحين نروح لبيت آهلي وحتى فهد مسوي عزيمة غدا .. وحلو بإن آمك تجي وتشوفك قبالها ..
ماردت ..
: فجر خل نروح آول لشقتنا نأخذ ملابسنا من هناك ونبدل وعقبها آوديك لاهلي وارجع آشوف السالفه ..
: لالا ماروح هناك ..
ابتسم ورجع جلس على السرير : لاتخافين وش لزمتي معاك .. أنا شاك بشي معين بس بتأكد ..
بخوف : وشو ؟
: الصوت البارح الله يكفينا الشر صوت شخص ملبوس ..
: شلون ؟
: يعني فيه جن بسم الله الرحمن الرحيم ..
حطت كفها على فمها : تمزح ..
: منيب متأكد لكن بشوف السالفه ..
وهو لمح الخوف متأصل بوجهها من البارح : ماثقين فيني ..
: ليه ؟
: ملامحك مخطوفه من البارح .. عروستي لايقولون آخوانك روع أختنا علينا ..
ابتسمت غصب من آبتسامته : آييه آفداك ..
قومها معه ودخلو لاجل يغسلون ..طلب لهم فطور أكلت شوي وآكتفت : أذا أكلك كذا راح تطحيين بأي لحظه ..!
رسمت آبتسامه : اللي مر فينا البارح مو شوي ..وماراح آتطمن إلين آشوف شاللي صار ومصدر الصوت لانه شي مرعب ..
: حتى قبل السالفة ماتعشيتي ..!
: لان مالي نفس ..
ابتسم وقومها معه : مابيك تذبلين ..أخذتك من بيت عمي وش زينك وأبي تكونين معي أفضل ..
غسل ورجع لها .. أخذت عبايتها وهو ابتسم وهو يناظر ثوبه : ماحب يكون الثوب كذا ..
ناظرته وهي تلف الشيله : آممم موب معفوس حيل ..
حط الغتره على كتفه وهو يمسك كفها وطلعوا من الفندق لـ شقتهم ..
من دخلوا للشقه وهي ماتركت يده وهو مبتسم عليها وماسك نفسه لايضحك : شوفي مافيه صراخ لاتخافين ..
شدت على كفه أكثر : يمكن شوي وتصرخ ..
رفع حاجب : مين ؟
: الصوت نفسه ..
: لا بإذن الله مهنا الا كل خير ..الحين أذا تبين تبدلين ملابسك وحضري لك كم لبس لاننا بنرجع الفندق إلين آشوف السالفة وحلها ..
دخل معها للغرفه وهو يناظر يدها بيده وابتسم .. حست فيه يناظر يدها فكتها بسرعه وانقلب لونها ..
ضحك وهو ينسدح ماحب يحرجها أكثر تغطى باللحاف لاجل تأخذ ملابسها براحتها .. تحركت من مكانها بهدوء وهي تطمنت عقب ماغطى نفسه وهي تطلع لها ملابس من الشنطه أخذت كل المهم ودخلت لاجل تأخذ شاور وتجهز للعزيمة ..
تحرك عقب ماسمع صك الباب وهو مبتسم ..أخذ له ملابس وهو يدور ثوب طلع له ودخل حمام ثاثي أخذ له شاور سريع وطلع له شماغ جديد لبس وعدل العقال وهو يناظر ساعته : ي حب البنات للشاور ..
رش عطر وطلع يتأكد من الصوت ومصدره ..
سمى بالله وهو يدق باب الشقه المقابله لشقتهم .. تنفس بهدوء ..لف على انفتاح الباب : السلام عليكم ..
الرجال : وعليكم السلام .. سم ي الاخو ..
: معاك عبدالعزيز صاحب الشقه المقابله لكم ..
: الله يحيك .. تفضل ..
ابتسم : لاتسلم ..بس بغيت آستفسر عن صراخ البارح قوي من عقب 12..!
الرجال بحزن : سامحونا أزعاجنكم لكن بنتي معاها مس وبالليل تشتد حالتها ..
تأزم عليها : لاحول ولاقوة الا بالله .. الله يشافيها ويعافيها ..
: اللهم آمين .. والله ي خوك تعبنا من حالها والمشكلة رافضة تروح لـ شيوخ ..
: طيب الحاله من مبطي معها ؟
: لا .. مالها فتره ..
: جب لها شيخ يقرأ عليها وبأذن الله تتعالج ..
: حاولنا وتعبنا ..
: جب الشيخ وكلموها بالهدواه واللين وراح تطيع ..
: بنحاول والله كريم عساها تطيع ..
: الله يشفيها ومرضى المسلمين ..يلا عن أذنك وعذراً على التطفل لكن سكنت البارح وشدني الصوت .. عموماً أي شي تحتاجه بس دق علي وابشر بعزك..
: الله يجزاك خير .. يشهد الله إني مفتشل منك ومن الجيران خاصه بعضهم متأذين من الصوت لكن ظروفي ماتسمح لي اخرج وخاصه إن اللي مستأجر عنده رجال طيب ومساعدني بالحيل وصابر بالتأخر بالايجار لكن الله يعلم إنها ظروف ..
ابتسم : هونها كل مشكله ولها حل .. عن آذنك ..
رجع لـ شقته وكله فخر بأخوه فهد لانه تأكد أنه مساعد الرجال ولاأحد له علم ..
ابتسم وهو يشوفها ..
: وين رحت ؟
: لجارنا ..
: قال شي عن الصوت ؟
: آيييه ..بنته الله يعافيها معاها مس ..
: ي حياتي الله يشفيها ..
وهو يقرب لها : ي حياتي أنا ..
دنقت ..
وهو مبتسم ويرفع وجهها له : لبى هالوجه ..
ضاعت ملامحها وابعدت عنه ضحك وهو يرجع يرش عطر : مشينا بس .. بس فجر حطي لي كم لبس معاك .. إلين نحل هالمشكله ..
وهي ماتناظره : وين ملابسك ؟
ضحك من صوتها الخافت ولاناظرته تقدم حط له وعطاها وهو يغمز لها : ماصار شي ترى ..
طلع وهو يفك جواله من الشاحن ويناظر المكالمات ..
ابتسم على ربعه وش يبون غير المقالب ..
شافها طلعت شال عنها الشنطه ووعقبها صك الباب ..
: أول مره ماروح صلاه الجمعه مع فهد ..
: يمكن مابعد راح ..
ناظر ساعته : لا راح فهد يحب نبكر للمسجد ..
: تونا عشره يمكن مابعد راح ..
: ان شاء الله ..
.
.
.
بيت جد كادي ..
: خلاص بتروح ..
: آيييه لازم ..
: ضروي خلك شوي ..
: رحلتي 11
: بس 11 على نهايته ..
سكت ..
: طيب راح تجي قريب ؟
: إن شاء الله ..
: طيب ماينفع تجلس هنا وتقول أنت مريض ..
: ماقدر لازم آروح ..
وهي تمسح دموعها : طيب هالحقيرين راح يروحون عننا ..
: الحوثين ؟
: آييه ..
: بعون الله قربنا نخلص منهم ..
: طيب مافيها شي لو نقص شي واحد من الافراد ..
:لازم آكون هناك ..
تنفست وهي تمسح دموعها من ثاني : طيب راح تشتاق لي ؟
: محروق من شوقي عليك ..
ضمها لحضنه وهو يهمس لها ويهديها باسها وكف دموعه : آشوفك على خير .. ووعد أقرب موعد نطلع فيه بجيك لهنا مباشره بس لاتبكين كذا ..
طلع من غرفتهم شاف سلمان سلم عليه ونزل تحت ..
سلمان وهو يوقف على باب غرفتها : خلاص كدو بيرجع ..
ماردت على خالها ونزلت وهي تشوفه يسلم على جدانه ويطلع مع خالها الوليد..
تمتمت بهمس : آستودعك خالق الدنيا ومافيها ..
سيارة الوليد ..
: تبي تمر لـ سحر ؟
: ي ليت ..

.
بيت آهل لمار ..
ضحكت فجر وهي تشيل ولد فاطمه ( أخت عبدالعزيز الكبيره) : لاتصصيح عيب أنت كبير ..
أسيل : هو كذا استغفر الله ..
: يدنننن .. هدا هدا حبيبي لاتصيح عيبب صرت كبير ..
فزت على صوته : صادقه مفروض الكبار مايصيحون ..
انقلب لونها : جيت ..
وهو يشيل ولد أخته ويسلم عليه : آيييه تو من شوي من الصلاة .. أسيل عطيني عصير ..
حضرت له وهو يجلس ويشرب : مابعد جا أحد ؟
أسيل : لا .. بس خواتي من البارح هنا ..
: آييه سلمت عليهم قبل الصلاه ..
ناظرها : ترى فهد حجز لنا على دبي رحلة لمده آسبوع دام ماراح نسافر لاجل دراستك ..
ماعلقت ..
وهو مبتسم ويسولف لـ أخته : لاتفوتك فجر البارح آثرني تزوجت بيبي ..
تلقائيا طلعت معها : عبدالعزيز ..
ضحك معها وهي تضحك ومنحرجه : لا بقول بس لـ آسيل ..
آسيل تحمست : وشو وشو ..
وهو يشرب ولد أخته : شوفي أسيل طقتها اللقافه .. خلاص أجل بهون لاجل ماحرج مرتي ..
: عزوزز والله أن تقول شفني حلفت ..
ضحك من قلبه على اللقافه : ماصار شي بس بنت عمك دلوعه وخوافه ..
: لاتقول عن الصوت ؟
: الا ..
: آيييه شوف فجر ولمار خكريات ..
دخلت لمار : بعينك ..
ضحك عبدالعزيز وهو يقوم يسلم على لمار ماشافها مع خواته وامه : هلا لمور..
سلمت على أخوها : شخبارك ؟
: عال العال ..
جلست على الطاوله : آسيل جيبي لي ماي ..
: أفطري لمار ..
ابتسمت لاخوها : بس بشرب ماي ..
: لازم تأكلين ..
حبت فجر العلاقه بينه وبين خواته واهتمامه الواضح فيهم ..جات تطلع ناداها : وين ؟
: بروح لـ عمتي ..
حط ولد أخته بحضن آسيل : قبل ماتروحين لامي تعالي أبيك بشي ..
أخذها وطلعوا لـ غرفته : فجوره هذي هديه بسيطه جداً البارح كنت بعطيك آياها قبل سهرتنا لكن اللي صار فكرش آم الليلة ..
بهمس : شكراً ..
فتح العلبه وركب لها الدبله وهو يبوس موضع الخاتم وكفها : ترى لونك للحين مخطوف ي بنت .. خذي راحتك ترى خواتي يحبونك وأمي بعد ماتتخيلين لما قلت بتزوج شكثر فرحت ولما قلت فجر زادت الفرحة ..
: صدقني عمتي آعتبرها بمقام آمي والبنات بـ غلا منى وغاده ..
وهو يضمها من كتوفها لصدره : كلامك يخليني آتأكد وآثق للمره الالف بإن اختياري صح ..
ضاعت بحضنه : لاتحاولين الفكه بتركك بكيفي ..
: الناس تحت عيب والله ..
ضحك : لا مب عيب عندي ..
: بليز ..
ضحك أكثر عليها : طيب نزلنا ..
دخلت لـ داخل وهو مشى للمجلس شاف مساعد ولافي وسامي وسليمان ( أخوان فجر الكبار) سلم عليهم وجلس: حياكم الله ..
: الله يسلمك ..
.
.
.
شقه الجوري ..
رتيل معها جات لها قبل صلاة الجمعه ..
: ي زين هالشي .. حلو كذا أبي آعيش وحدي ..
وهي تعطيها عصير : حلو تحسين نفسك مستقله عن الكل .. بس الوحده تذبح خاصة بأوقات تكونين محتاجه أي شخص معك ..
: طيب سطام مايجي ؟
: نادراً .. حتى احنا متفقين نبعد عن بعض هالفترة ..
: لييه ؟
: آممم لان علاقتنا متدهوره بالحيل .. خاصة عقب زواجه والحين حمل آمجاد ..
: صدقيني جوري كل شي بأجره بأذن الله ..
وهي مبتسمه : عارفه والله يعوضنا خير ..
: تغارين عليه ..
وهي تحرك ساعتها بهدوء : كثثير .. أكذب على نفسي بأوقات كثيره لما آقول مايهمني بس كل ماشوفهم سوى ويدلعها ويهتم فيها آغار عليه بشكل لايطاق..
: يعني تحبينه ؟
: ججداً .. قلبي غبي عارفه بس ماقدرت آحكمه خاصة لما كنا مع بعض وقبل شيل الرحم كان غير معي بشكل محد يتوقعه شخصيته مره حلوه بس مشكلته مزاجي (بإلم) ويعشق بنت خاله ..
ظلت تناظرها بحزن ..
: حتى فرحته بحملها غير عني تماماً لما حملت حسيته آنصدم وماحب هالشي برغم إني سألته وقال لا فرحان .. بس مع بنت خاله عرفت إن شعوره كان كذب ..
: وتحبينه برغم كل ذا ..!
: الشخص الوحيد اللي عطاني حب (بغصه ) ولو هو كذب .. كنت محتاجه أحد يضمني يحتويني خاصة عقب اللي سواه أبوي فيني ولقيته وعطاني كل شي بس كل شي كذب × زيف × خداع ..!
:تطلقي منه..
رفعت راسها وابتسمت بإسى : تخيلي برغم كل المشاعر اللي يكنها لي من عدم حب رافض يطلقني ..!
بقهر : لييه ؟
: يقول أبوي راح يزوجني لـ غيره وأكيد بيكون شخص مب زين ..
ضحكت من قهرها : شفتي كيف بس ..!
: بلا في شكله .. يعني فيه كائنات حقيره مثل عساف ..
ضحكت الجوري : ريتو بسألك بجد ..
ب اهتمام : وشو ؟
: لو طلقك عساف تضمنين يأخذك طارق ..
سكتت بتفكير وعقب لحظات : اكيد اصلاً طارق يحبني حيل ..
: شلون عرفتي آنه يحبك ؟
: آحساس بداخلي عمره ماخذلني ..
: يمكن يحبك بس يمكن آهله يوقفون بوجهه لو بغى يأخذك ..
: آممم آقولك شي أقوله للمره الاولى .. عارفه بأن طارق يحبني بس أننا نجتمع ثاني ماظن .. والحين طريقتي بالتعامل مع عساف مب لاني آبي اتطلق لاجل آرجع لـ طارق .. لالا مب سبب آبداً كل تعاملي معه بسبب زواجنا وتدخله ب آشياء كثيره ماتخصه ..
: آغفري له كل هالزلات لاجل البيبي ..
: مستحححيل لا آغفر له ولا آنسى ولا آححبه لان قلبي لـ طارق وبس ..
: ريتو ترى الدنيا تغير شوفي لكم من الفراق تقريباً خمس شهور والحين أنتي على ذمه رجال ثاني وحامل وبعد كم شهر راح تصريين آم ..تخيلي ولدك يحس لوللحظه بإنك تحبين غير أبوه ..
وهي تشرب عصير : فيني طبع لما أحب أحد احبه بجنون ولما آكرهه كذلك.. فما آقدر آبدل هالشي ..
: لازم تجبرين نفسك ..
: عقلي وقلبي مع طارق ..
: بس حرام ..
: آخخ بس ..
: ريتو مايهم شي .. لاتتبعين قلبك خليك طالبه لـ رضا الله ..
: الجوري طريقة فراقنا حقيييره بشكل .. فيها استغلال وتفعيل لـ شي آسمه سلطه والدين ومال وجاه وذا اللي مب تاركني آتقبل عساف ..
: أنسي كل هالاشياء وخلي تفكيرك منصب على رضا الله سبحانه وتعالى ..
سكتت وهي ضايقه حكي الجوري جاها على المحك ..
الجوري : تبين ورق عنب ..
وهي تتنهد : أبي شوكلت ..
ابتسمت الجوري : ولدك راح يطلع دب دام وحامك هالشي ..
بضيق : غبي على آبوه ..
ضحكت بشكل : وجع لاتقولين عنه كذا .. ريتو ي هبله قطعه منك ..
حطت كفها على بطنها وهي تشوف الجوال : لامن ذكرنا القط قام ينط شوفيه يتصل ..
ضحكت الجوري : ردي كان آسلوبك زين والا لاتردين ..
ضحكت وقامت مع قومه الجوري : اتخيل شكلي آعطيه اسلوب زين..
:ههههههههههههههههههه تعالي على طاري كلمه سويس شخبارها مع مصعب ؟
: تقول تمام .. ولو أني متأكده أنها ماعطت الولد ريق حلو ..
ضحكت الجوري وهي تشيل الصينيه : عاد مصعب ي حبي له يسكت ولايتكلم..
: ويحبها حححيل .. لايفوتك تسأله عن مشيتها تغيرت ويقول لها آييه ..
:ههههههههههههههههههههههههههههه ي عمري عليه ..
:هههههههههههههه ماشفتيه قريب ..
: آخر مره بعرسهم ..
: طيب عرف إنك نقلتي للشقه ؟
: لا ..
: كلميهم يجونك ..
ابتسمت : فكره مهيب بطاله .. راح آكلمهم على نهاية الاسبوع يمروني ..
رتيل : آفف يدق ..
ردت وهي تتذمر : ها ..
وهو يقوم من الصاله : ها بعد ..!
وببيت صديقتك ومن غير آذني ..!
: مركب رادار ؟
: لعيون الهيته والفرفره الفاضيه ..وبعدين معاك ؟
: وش تبي الحين ..
: يٌقال لو عرفتي شاللي آبيه نفذتي ..
: شوف الحين أنا ببيت الجوري وفي بيتها آصنصير وصلني لشقتها من غير تعب .. وجالسه يعني ولدك ب آمان ..
: أنتي شخبارك ؟
: بخير ..
: طيب باقي معاك النزيف ؟
: ترى راح من زمان ..
: من حركتك الواحد يده على قلبه ..
: طيب تطمنت على كل شي .. بروح آتغد مع صديقتي ..
:الاشياء الضاره ابعدي عنها ..
: لا ..
: لاحول ولاقوة الا بالله .. رتيل ..
: استغفر الله بس .. الحين لو قلت ابعدي راح ابعد مثلاً ..!
لا طبعا .. بصك صح مابي اسمع صوتك ..
: العصر راح آمرك بشقه صديقتك أختي راح تمر الليلة ولازم تكونين موجوده..
: أختك مين ؟
: رهف ..
: ترى مالي خلق أحد ..
: من متى لك خلق أحد ي مدام .. اختي بتجي الليلة ولازم تكونين موجوده وعقبها كلمي آخوك أذا تبين ترجعين لبيت آهلك ..
: تخيل آصدقك ..
بعصبيه : من متى كذبت عليك ؟!!
: أنت من متى صدقت ..!
المهم بجي للبيت أخوي راح يجيبني ..
:لالا .. أنا بمرك ..
: شوف تبي أجي مع أخوي والا ماراح آجي ..
بتعب واضح منها : طيب طيب ..
صكت الجوال ..
الجوري : مستحيله أنتي ..!
كان التعجب على صوت الجوري واضح ..
: آحاول أكون معه مثل مايبي بس مجرد سماعي لـ صوته أكرهه آكثثثر ..
: الله يهديك ..
وهي تبتسم : آمييين ..
ضحكت الجوري ولفت تكمل تحضير الغدا وهي تساعدها ..
.
.
.
بيت عساف ..
المغرب ..
عدلت شكلها وهو يناظرها ولانزل عينه للحظه عنها ..
: فيه شي ؟
: الكلى كيفها معاك ؟
: عادي ..
: ماتألمك ؟
: بين وقت ووقت ..
قام وهو يلفها له : وين موضع الالم ؟
تغصب نفسها تتغير معه وهي تأشر على موضع الالم : هنا ..
حط كفه : هنا ؟
: آييه ..
: المشكله الحين الحمل ولازم نوقف العلاج لاجل مايتضرر الجنين ..
: آييه عارفه ..
: تقول الدكتورة لازم تتبعين نظام بإنك تبعدين عن الاشياء الضاره لاجل يخف التهاب الكلى ومايتطور إلين تولدين ونرجع للعلاج لو ماراح ..
: آوككييه .. بس أختك راح تجي ؟
: لا .. راح يجون ناس من طرف الوالده ..
: ليه ماقلت ؟ جهزت نفسي على آنها بس آختك ..
وهو يلمس خدها بهدوء : خليك كذا فاتنه وش ناويه تسوين أكثر ..
اجبرت نفسها تبتسم له ..
: لحظه الحين بحكينا الهادي جد يعني واقع ..
وهي ترش عطر على مجرى نبضها : لييه ؟
حط يده على خدها : آحس أني بحلم مستحيل تتكلمين معي كذا ..
ضحكت : بنزل ترى تحت ..
تنفس : رتيل ..
: خلاص راح آنزل مو حلوه بحقي الضيوف يجون وأنا هنا ..
مشت لـ صاله الجناح وهي تشيك على شكلها للمره الاخيره ابتسمت بثقه مجنونه ..رفعت عينها ويده على خصرها وهي ساكته برغم الشي اللي بقلبها له بس حكي الجوري آثر فيها كثير ..
سلمت على عمتها وجدتها وشاهه ودلال والبنات ..وهو يجلسها جنبه : ريحي ظهرك ..
ساره تناظر خالها : خالي اعتراف صريح تخاف عليها أو على البيبي ..
ويده من ورى ظهرها ومبتسم : الاثنين ..
: رتيل ماتغارين من اليبي ..
ابتسمت : عادي ..
: طيب أنتي مين آغلى عندك خالي أو اليبي ..
بكذب بكل آحساسيسها ومشاعرها وحتى عقلها : عساف ..
مناير صفقت: آآآآوه بصراحة عساف تفوقت عليك رتيل ..
وهو يهمس لها : وش سوت لك صديقتك ؟
برفعة حاجب : ليه ؟
: من رحتي ورجعتي وفيك شي ..
: عساف خصري ترى ضاغط عليه ..
ابتسم وهو يبعد يده : ها ؟
تنفست بعمق وماجاوبت ..
دلال : بسم الله توكم بالجناح والحين تتهامسون ..!
رفع راسه : ترى رتيل ممدى آمس طلعت ..
: بس أنت كنت طول الوقت معها بالمستشفى ..
: ولايضر لو همسنا لـ بعضنا للحظات ..
وقف وهو يشوف رهف تدخل : مرحبا مليون ولايسسدون ..
ضمها وطول بـ سلامه وحمل لها عتاب قوي : أخوك تقطيعين فيه كل هالفتره..
رهف وهي تبوس أخوها : مرآ سوري ..
: الليلة تنامين هنا ..
ضحكت آمهم : رح لـ نسيبك تلاقيه بالمجلس ..
: طيب بروح بس بوريها شي ..
رجع مسك كف رتيل : شوفي رتيل زوجتي عارف شفيتها بالعرس..
ابتسمت رهف : متغييييره حححيل ..
ضحك : ححلوه..
وهي تضحك مع أخوه وتسلم على خواتها وبناتهم : رتيل ترى أنتي اللي جبتي راسه عقب صد عن الزواج ..
ضحك : لاتكبين عشانا ..
ضحكت جدته : ماقالت الا الصدق ..
مشى من جنبها : آنتبهي لنفسك وللبيبي ..
: رهوفه الليلة تنامين هنا آوكككي ..
ضحكت : آيييه اصلا قايله له ..
ضحك ومشى مزاجه رايق بشكل لايعقل عقبها بدأ تقبل رتيل له وتصريحها بإنه آغلى من طفلهم شعور يحسه لايصف ابداً .. عكسها هم بدأ يعتلي خاطرها وتسأولات ي ترى هي بالطريق الصح أو العكس ..!
جلست رتيل على دخول أم فهد وقفت وهي تشوفها سلمت عليها وهي متأكده آنها شافتها من قبل ..من غير نظرات آم فهد الغريبه لها ..
رهف وهي تجلس قبالها : آيييه كيف الحمل معاك ؟
: تمممام ..
: تكفين رتيل ترى عساف ميت على الببيبي آنتبهي يصير له شي ..
ابتسمت ..
أم فهد : مشالله مبروك على الحمل ي رتيل ..
ابتسمت : الله يبارك بعمرك .. آمم كأنك شايفتك من قبل ؟
آم عساف : أكيد بالعرس هذي زوجة آخوي ..
تذكرت بأنها مادخلت الا ل نص القاعه وآغمي عليها وماشافت غير صديقاتها وآهلها ..
وهي تتمم : ممكن ..
جات شاهه : يمه عساف يبيك وأنتي ورتيل ..
قامت آمهم ..جات رتيل تقوم ..
جدتها : آمشي على هونك ..
: إن شاء الله ..
شافت آم فهد الاهتمام المجنون فيها وحتى آبتسامه رتيل مافارقتها حست بـ قهر على حال أخوها اللي رافض الزواج وهذي فرحانه هنا ..!
ماعرفت بالخافي المستور ..
.
.
.
اليوم الثاني ..
الظهر
المستشفى ..
: أنا أبي أاجل العملية لـ وقت ثاني ..
: بس الورم ممكن يتفاقم ..
: إلين عطله الربيع الحين ماقدر وتوني توظفت صعب جداً ..خاصة بإني آثبت جدراتي بالشغل ..
: كل شي براحتك بس كل م تأخرتي عن العملية كل مازاد خطر الورم ..
: لازم أأجلها ..
: الجوري راح تضرين نفسك ..
: ظروفي تحتم علي هالشي دكتوره ..
: حطمتيني ي الجوري وأنا اللي كنت ناويه آخبرك بخبر جمميل جداً ..
ابتسمت : لي ؟
: أكيد ..
: وشو ؟


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الخامس والاربعون
المستشفى ..
: اول مين قال لك بإنك عقيم ؟
شي تسرب لنفسها يوحي بخبر جميل : يعني أنا مب عقيم ..!
ابتسمت الدكتوره : كل الفحوصات والتحاليل والاشعه تبشر بـ عدم العقم ..
تسربت هالمره دموعها : بس شلت الرحم ..
: لا ياماما كل شي بخير ..
: مستحيل سويت عمليه والرحم تمت آزالته لاجل النزيف عقب الاجهاض ..!
الدكتورة وهي تقوم من مكتبها وتهديها : ماما الجوري آهدئي ..هالخبر مفروض يكون مفرح بالنسبه لك ..
جابت لها الممرضه ماء عطتها الدكتوره إلين هدأت نسبياً : أبي كل شي يعاد من ثاني ..
الدكتورة : نعيد الاشاعه ونتأكد بكره بأذن الله تعالى ..
وهي تمسح دموعها : الحين أبيها بليز ..
: الحين راح آكلم وآشوف ..
قامت الدكتورة ودقت ..ابتسمت للجوري : تعالي ..
لفت الجوري الشيله وهي تحط الغطا ..عدلت عبايتها على راسها وهي تأخذ شنطتها وتطلع مع الدكتورة .. لحظات عصيبه مرت عليها من دخلت للاشاعه كل عيونها مغرقه دموع قرأت آيات من كتاب الله ..
قامت وهي تناظر الممرضه والدكتورة : ها دكتوره ..
: موجود الرحم ي الجوري ..
: طيب يمكن أجزاء منه آزليت ؟
: لالا ..عنق الرحم موجود وكذلك عدة أجزاءه ..الجوري لو تمت أزالة الرحم تماماً كانت صارلك آشياء كثيرة .. حتى كانت حياتك الخاصة كـ آنثى تغيرت تماماً..!
إلم آعتصر قلبها : دكتورة يعني الحين مب عقيم ؟
: لا يالجوري أذا كان عدم الحمل فيك هو كذبه آستئصال الرحم فالرحم عندك كامل ومن كل الفحوصات تدل بإنك بخير من ناحيه الانجاب ..
لحظات والصدمة رجعت لها آفكار كثيره جات لها ببالها وهي تفكر شلون وليه قال لها هالحكي ..!
.
.
.
بيت آم فهد (أخت طارق )
مانامت زين من قهرها على أخوها .. دقت عليه : طيب أنا الحين عندي كم شغله أبي آخلصها متعلقه ب السفر وراح آكلمك ..
: يعني بعد كم ؟
: ربع ساعه ..
: لاتبطي ..
: آشغلتي بالي عسى م أحد فيه شي ؟
: لا الكل بخير الموضوع يخصك ..
: خلاص آخلص وآدق عليك ..
صكت من أخوها ودقت على نوت ( أختهم) ..
نوت : شفيه صوتك ؟
: نوت البارح رحت لبيت حماتي أم عساف وشفت هناك رتيل ..
بصدمة : طليقه طارق ؟
: آيييه .. آخخ لو تشوفينها مستانسه وفرحانه بحياتها والحين حامل وأخونا دافن عمره على ذكراها ..
: وش تسوي الحين طريقها من طريق رجلها ..
آنقهرت من برود أختها : لكن شوفي أخوك ..!
: شوفي مايقدر يعالج نفسه بالزواج وهو للحين مانساها ..
: لا بيقدر .. الحين بكلمة ولايسافر والا وهو متزوج وبعزمها على زواجه..
: لالا منيب معك بهالحكي .. الدنيا مهيب كذا ..
: شلون مهيب كذا وهي متهنيه بحياتها وعايشه أحسن عيشه لو تشوفين يانوت حماتي والكل طايرين فيها وفي حملها .. وذا دافن شبابه ..
: ي عمري على أخوي ..
: شوي وبيدق علي ولازم يشوف حاله ويتزوج .. مهيب شينه الحلايا مستانسه بعمرها وهو لا ..
: مهوب طايعك ..
تنهدت : من البارح مانمت زين كله من التفكير .. أجل أخوي يجلس على ذكرى وحده ولايتزوج ويضيع شبابه ..
نوت : ويتزوج ويضيع بنت الناس ويطلقها ..
: بندور له بنت جميله وش كثر البنات الجميلات وأجمل من رتيل ..
: يختي ترى العبره مهيب بجمال الشكل لا القلب طارق حبها وانتهى كل شي بالنسبه له بفراقها ..
: لاغلطان ..وبكلمه عن هالموضوع .. ولو ماطاع بكلم أبوي يقنعه وبخطب له اللي تسوى رتيل وأهلها كلها ..
: الله يعين .. طيب متى راح يسافر ؟
: أكيد قربت سفرته لان خلص كل أوراقه .. الله يرحم أمي لو عينها تشوف آصغر عيالها كيف لعبت فيه رتيل وحرم على نفسه الحريم من عقبها..
: الله يرحمها ..
: آميين .. آسمعي بسكر الحين لاجل مايدق طارق ويلاقيه مشغول..
: طمنيني بعدين ..
: إن شاء الله ..
صكت منها وقامت لاجل تشوف عيالها وينامون إلين العصر وعقبها يذاكرون.. رجعت وهي تشوف مكالمه لاخوها دقت عليه : هلا طارق كنت آنوم العيال ..
: هلا ب الغاليه .. وش السالفه شغلتي بالي ؟
: متى راح تتزوج ؟
ضحك : قولي إنها السالفه المهمه ؟
: آيييه مههمه ومهمه ..
: الظاهر تم النقاش بهالسالفه ..
: آيييه تم لكن طريقتك غلط أجلس راح تجلس طول عمرك بلا حريم لييه إن شاء الله ..
: يالغاليه وش فتح السالفه قبل حزة السفر ؟!
: آمس شفتها وتنكدت ....
: رتيل ؟
ماتحرك بسيارته من قبال السفارة ..
: آيييه آخخ ي ختك لو تشوفها مرتاحه وسعيده مع رجلها ..
ساكت ويسمع بصدمه ..
: قهرتني البارح تضحك وتسولف ولا خايفه على حملها ..
بهمس : حامل ؟!
: آيييه ومتشفقه للضنا ..
: لحظه رتيل متأكده مرتاحه بزواجها ؟ والحين حامل (قالها بغصه كبيره) حامل متأكده ؟
: آيييه حامل وتوها بالشهر الاول .. ومرتاحه بزواجها كل شوي يناديها وميت عليها وهي أكثر ..
تنهد بإلم عقب لحظات وآخته تحكي قاطعها وهو متألم للحكي : الله يوفقها ..
: وأنت بعد دور لك بنت سنعه ..
: الله يعافيك مليت من النقاش بهالموضوع راح آسافر أدرس والزواج لاحقين عليه ..
: وش لاحق طارق خبل أنت كله تفكر فيها آنسساها تراها نست شي آسمه طارق ولاتدري عنك حتى أنا ماعرفتني لما شافتني ..
صدمه جديده تلقاها ..لوتحبه مانست شخص يمد له بـ صله ..
: فكر بنفسك بشبابك .. ترى الحين هي نتنظر ولدها مدري بنتها ..
: خلاص ياخوك وش ناوية علي ..!
رتيل وراحت بدربها الله يوفقها ويسعدها ويخلي لها ولدها .. وأنا الله يوفقني بدراستي ومستقلبي ..
: والزواج ؟
: الزواج طويت صفحته ..
عصبت : طارق آعقل والا بكلم أبوي يتدخل بالسالفه ..
ضحك بـ هم كبير : الله يعافيك ترى مقبل على غربه لاتتركين الوالد يزعل مني الزواج أخذت منه نصيبي ي أخوك .. كانك تبين السعاده لي ادعي لي بالتوفيق وراحة البال ..
بكت من قهرها عليه ..
تضايق فوق ضيقته من سمع بكاها : ي الغاليه صدقيني مرتاح الحين ..وشاللي أخذ بنت الناس وتشقى معي وتتعذب .. ترضين هالشي ؟
وهي تأخذ مناديل : لا مارضى لكن أنت قاعد تفني نفسك .. أجمل البنات يتمننون قربك وأنت نافر من الكل وطالب لـ حب اللي متزوجه وتحب زوجها والحين حامل ..
حكي أخته يجرحه فوق جرحه كثير ..
جرحي | كبيّر
والجَرح فوق الجَرح
يا عِبَاد الله خطيّر .
ظل يقنع في اخته إلين هدأت واقتنعت نسيباً وعقبها غير السالفه لـ سفره ..
.
.
.
بيت الجوري ..
صحت من نومها المتقطع صلت المغرب ومسكت جوالها وهي تدق على سطام مارد عليها أكثر من مره .. دقت على السواق لاجل يمرها دخلت أخذت شاور سريع طلعت وهي تجفف شعرها ناظرت جوالها مادق للحين السواق جلست وهي تأخذ ماي وتشرب وفكرت ب آجهاضها وهي تتذكر الحبوب الحين تجزم مليون بالميه آنه الحبوب منه وهو المتسبب بالاجهاض ..!
دق جوالها ورفعته أخذت العبايه والشيله لفتها عليها وحطت النقاب والشيله وطلعت للسواق .. أعصابها وأخلاقها سيئه لدرجة لاتعقل من الكذب اللي تعرضت له من سطام ..
: لو سمحت لاتروح ..
: إن شاء الله ..
دقت الجرس وفتحت لها الشغاله ابتسمت آبتسامه ميت وهي تسلم عليها ..
: لو سمحتي نادي سطام ..
شافت عمتها وعمها دخلت سلمت عليهم ..
عمها : حيا الله الغاليه ..
بنفس ابتسامتها : الله يحيك كيفكم ؟
عمتها : الحمدلله .. لكن فاقدينك بالحيل ..
: وأنا أكثر ..
عمتها : غريبه سطام مامرمك ؟
: أبيه بس بـ شي معين وأبيكم تسمعون وعقبها ينفذ طلبي..
خالط التوتر صوت عمها : عسى ماشر ؟
رفعت راسها وهي تشوفه نازل ومعه آمجاد ..
سلم على وجلس : شاللي جابك ؟
: جابني كذبك وزيفك ..
عقد حواجبه : وش قصدك ؟
: ليه قلت إني عقيم والرحم آزيل ؟
بلم من الصدمه ..
عمتها : مافيك شي ؟!
للمره الاولى ماتنزل دموعها وهي تناظره : تصوري مافيني ولاشي ولله الحمد..
كل هالمسلسل كذبه من سطام لاجل يتزوج بنت خاله ..(بعصبيه) قتل طفلنا لان الحبوب منه الكاذب قال آنها زينه ..!
صدمه مب أي صدمه لـ أبو وأم سطام تركتهم يناظرون ولدهم بصدمه ..
: فوق الخمس شهور عايشه بحزن وهم وقلق لييه خلاص تزوج بنت خالك بس لاتقتل ولدك لاتقول إني عقيم ..
سكتت وهي تناظر الكل ساكت من متى توقعت منهم شي لها ..
وقفت وهي تناظر سطام : طلقني ..
عيونه متعلقه فيها والكل رفع راسه لها بصدمه ..
: طلقني مابقى بالقلب مكان يستع ل جروحك ..
بلع ريقه وهو يناظرها ويتكلم : ماراح آطلقك ..
بتهديد : راح تطلق وأذا مب الطيب كل شي بيجي بالمحاكم ..
سحبت شنطتها والغطا .. وقفها صوت عمها : الجوري ..
لفت له : خاف ياعمي من دعوة مظلومة في جوف الليالي لاتصيب وطلقني من ولدك مثلماً بليتني ..
قالت كلمتها وطلعت وللحين بصدمه مابكت ماتغير صوتها ماكسرها دمعها مثل كل مره تعجبت كثير من نفسها رفعت عينها من آفكارها وهي تشوفه قبالها : شوفي آدري ..
ضحكت من حر مافيها : السالفة ذي بالذات مافيها أي تبرير .. كل تبرير فيها غبي من الحين ..طلقني والله ثم والله كنت أحبك حب مايعلمه غير الله لكن من كشفت كذبتك سبحان من نزعك مني ..
حطت نقابها وهي تعدل عبايتها : طلقني ولاتفكر تروح لابوي لان من هاللحظه مال أحد سلطه علي ..
مسك كفها وفكته : يدك لاتلمسني فيها ..
تركته وطلعت لخارج الفيلا .. ركبت السيارة وتركت سواقها يحرك لبيتها ..
شكرت السواق ونزلت لبيتها وكل راسها صداع تحس بثقل مميت بجسدها..
تمددت في الصاله بـ عبايتها والشيله على رقبتها سمعت الاذان راحه تسربت لنفسها عجيبه رددت الاذان معه وعقبه دعت الله الخلاص من سطام وحياتها معه ..قامت وضت وصلت العشا وهي ترمي نفسها على السرير .. بكت فجأه حالها ..!
كرهت عمرها نفسها كل شي دفنت وجهها بالمخده وهي تشهق تتابعت شهقاتها إلين غفت من فزات لها كل وقت ..
وش تمسي النوم لانمته مقطع
كل ساعه تقفز وأنت شاهق بـ عبره ..!
.
.
.
بيت عساف ..
سكرت من أخوها وجلست تقرأ لها كتاب .. حست ظهرها تعب من الجلسه قامت وأخذت الكتاب معها عدلت المخده على ظهرها وكلمت قراءه تأثرت كثير بـ قصه ماشطه آبنه فرعون ..تفأجات فيه وهو يجلس جنبها ويسكر الازارير لـ بلوزة البجاما : مندمجه بالقراءه لدرجة أنك ماحسيتي فيني لما دخلت ..
: لما آندمج بالقراءه قلماً آحس باللي حولي ..
: حلو كذا .. طيب وش اللي تقرأين ؟
: كتاب القابضات على الجمر لـ الشيخ محمد العريفي ..
: كأنه قديم ؟ لاني آذكر جبته لوحده من خالاتي تبيه ..
ناظرت بالكتاب والطبعات : يب يب بس ماقريته ..
: طيب أقدر أقرأ معاك ..
مدت له الكتاب ..
ابتسم : لالا أبي آقراه معاك ..
تغطى معها وهو يحوطها بيده أكثر على ظهرها : لـ وين وصلتي ؟
ضيق فضيع يكتنفها : لنص القصه ..
كمل يقرأ معها .. ماتحملت وقامت من السرير بسرعه وكفها على وجهها..حط الكتاب من حضنه وقام : رتيل ..
دق الباب عليها :آتركني ..
خاف عليها : فيك شي ؟
: بدل بجامتك ريحه عطرك مابييها ..
تلقائيا ابتسم : آوكككي أخذ شاور لـ عيونك لاجل يروح العطر ..
دخل لـ غرفه الملابس وأخذ بجاما ودخل للحمام الثاني لاجل يأخذ شاور ..
طلعت عقب فتره وعيونها دامعه :آخخ ياقلبي ..
انسدحت على السرير ب العرض ويدها على بطنها وهي تتنفس : آفف ليكون الوحام الغبي اللي يقولون ..
ضمت المخده وهي تتحدا نفسها ماتصيح وتصبر وتجبر نفسها على التغيير تحركت عقب فتره وهي تحس بيده : بدلت ..
ابتسمت ..
عساف وهو مبتسم : الوحم شكله راح يبدأ ..
: شكله كذا ..
: طيب ماتشتهين شي ؟
: لا ..
وهو يشليها ويعدلها : ترى آقدر اتحرك ..
:تراك ريشه ..
قالها وهو مبتسم ويشيل الكتاب : تبين نكمل الكتاب ..
: آيييه آبي آكمل قصه ماشطه آبنه فرعون ..
كملتها وهو يقرأ تعوذ من آبليس : اللهم آني آعوذ بك من الشرك ماظهر منه ومابطن ..
وهي تصك الكتاب وبإلم : تخيل عيالها يرميهم فرعون وجنوده قبالها وآيمانها ثابت .. يارب آزرقنا الثبات على دينك ..
: آميين .. سبحان الله كلما آشتد البلاء بالشخص وصبر كان له من الله الجزاء والنعيم الوفير ..
: الله يرزقنا الجنه ..
: آميين .. كأنك مودك ضاق ؟
: جداً ..
: طيب الحين شرأيك تنامين ..
: مافيني ..
ابتسم : تجين ننزل للمسبح ؟
: ي ماما لابرد ..
ضحك : آيييه عارف .. بس ننزل نمشي ..
: آوكي ..
قامت رفع حاجب وهي تشوفه يلبسها فرو ..
: لازم ..
: وأنت ؟
: تبين أخذ ؟
ي كثر ماتضحك على آحساسها وتجبره : آييه ..
تقدم آخذ البشت الشتوي الكثيف ونزلوا من باب جناحهم .. فتح الاصنصير ودخلوا وهي تناظر باب القبو تراجعت بخوف ناظرها بغرابه : شفييك؟
بخوف ورعب : لاتدخلني هنا ..لاتدخلننني ماسويت شي ..
وهو يشليها ويبعد فيها عن مكان القبو إلين جلسها على الكرسي ب الحديقه ..
عيونها كلها مغرقه دموع : بعد عني ..
تضايق : والله ماراح آدخلك ..
غصت بدموعها : لو تحبني للحظه مادخلتني هناك ..
ضمت نفسها وصارت تناظر السما ..
مرت ربع ساعه عليهم وهم بنفس الصمت ..
تنفست بهدوء وهي تعدل جلستها ومسكت كفه : سوري ..
: أنا اللي آسف .. رتيل أنا بمب هذا السوء اللي تشوفينه فيني .. كل ذنبي أني أحبك وبس ..
: بلاش نفتح آشياء ترجع ماضي سيئ .. خلنا نبدأ حياة جديده مافيه الا أنا وأنت وطفلنا ..
: تنسين الماضي ؟
: إن شاء الله ..
: تقولين مستحيل تنسين ولامن كرهتي شخص ماتحبينه !
مالقت أجابها لان كل هالشي بداخلها ولاتغير ولاراح يتغير الا بـ معاناه كبيره جداً بالنسبه لها لان هالشي فيه تغيير شخصيه وطبع وطباع كثيره !
ظل ينتظر آجابتها على حر من الجمر ..
عقب فتره من الصمت والحيره : البارح لما سألوني البنات مين أحب أكثر جاوبت والا ؟
: الا ..
: ومين قلت ؟
بـ عدم آقتناع : أنا ..
لمحت عدم الاقتناع بصوته : كان ب آمكاني آجاوب مثل آجابتك أو آقول البيبي بس قلت أنت يعني أحبك ..
وهو يناظرها بعمق : متأكده ؟
ناظرت للسما وهي تتمرجح بالكرسي المتحرك وبدلع ماكر : الا أنت تحبني ؟
رجعت تناظره وهو يضحك : وتسأليني ؟
رجع يضحك وهو يجلس حنبها ويتمرجح معها : رتيل وتسأليني أحبك ؟
ضحك من ثاني : الا أحبك وأحبك وأحبك ..
ضلت بحضنه وهم يتمرجحون ويناظرون للسما وجوهم هادي ..



.
.
الشرقيه ..
البحر
نادر : ودي أعرف وش فيك ؟
يرمى آحجار بهدوء بالبحر : مافيني شي ..
هاني : الا أنت من رجعت الظهر ومزاجك زفت ..
نادر : طارق وش فيك ترانا أخوياك ..
ابتسم : بس متضايق السفر والحوسه الصايره ..
: بالله ؟
ضحك : وبعدين بفارق هالخشش .. والدراسه هناك ماعرفها تندمت ماخترت بريطانيا ..
وهو يحط يده على كتفه : يارجال كانها بالفقد بنفقدك أكثر .. وكانها بالغربه أنت قدها ..
هاني :صادق نادر .. هونها بس يالخوي ..
: الله كريم..
هاني يناظر ساعته : قربت على 2 ورانا قومة 5 الفجر ..
ضحك طارق : توكلوا الله يعينكم على هالشغل ..
نادر : من قلب الله يعين ..قم ..
:لابجلس هنا إلين الفجر ..
هاني : ياخي قوم برد يجمد الواحد ..
: بجلس هنا ..
نادر : الله يعينك وأنا أخوك على هالذكريات ..
ضحك : الله يوفقها ويسعدها بحياتها راحت بنصيبها بس محتاج آخذ من هوى الشرقيه وبحرها السفر قرب والغربه هالمره بتطول ..
: طارق من عمرك 19 سنه سافرت ورجعت للسعوديه بـ عمر 24 سنه والحين راح ترجع تسافر كم ناوي تجلس هناك ؟!
ياخوك الهروب من الواقع مهوب حل إلين متى تهرب عن الوطن ..
: بالعكس شوفني رجعت لهنا واشتغلت بس المشكله كشخص آعشق الدراسة والتدريس الاقي نفسي فيها أكثر ..وكلها خمس سنين ونرجع لارض الوطن وأنا دكتور بالجامعه واطمح لاعلى ..
: الله يوفقك وييسر لك ردبك وينسيك بعض الناس ..
ضحك : خلاص الله يوفقها ..أخذنا نصيبنا مع بعضنا واكتفينا ..يلا روحوا وراكم قومة عقب ساعتين ..
هاني : نشوفك العصر اجل ..
: آوكي ..
راحوا ربعه وهو يناظر البحر المتعالي والمتقارب موجه رفع ثوبه من الموج المتلاطم وآبعد شوي عن البحر وهو يتخيل عيونها فيها ..غمض عيونه لاجل تبعد عن خيالاته لو شوي ..!
يابحر لاتعاند والقمر فيك ذاب
هون الموج نفسي زادت طعونها
يابحر لاتزيد الموج بلا حساب
لاتذكر عيوني نظرت عيونها
ركب سيارته وهو فاتحها ويناظر البحر وكل كلام أخته بفكره الحين مستانسه بحياتها وفرحانه وحامل ..
ضرب الدركسون بقوه : كييف كيفف وهي تقول ماراح تحب غيري ..!
حط راسه على الدركسون لاجل مايبكي وبكى حبها وفراقها وحبها لـ غيرها ..
حكي دار بينه وبين نفسه حلفت له ماتحب غيره وهي تحب ..!
آوهمته ب آشياء كثيره وعملت العكس ..تحرك من سيارته وهو يفك الازرار العليا من ثوبه تكئ على سيارته وهو ضام يدينه ويناظره ويتخيلها فيه من شوقه لها ..
رحلت إلى بحار العشق حلمي
أضم لروحي الحر يداه
أعانق طيفه فأهيم شوقاً
وحباً زاد في قلبي لظاه
لكن حارت الاشواق بيناً
ولا أدري عيوني هل تراه ?
فرحت آناشد الظلماء إيني ؟!
فهذا الليل ضيعني خطاهُ
فلاخبر ولا امل يواسي
فـ عزف الموج أرعبني صداه
سأشكوا الحزن يا أمواج أني
وحيد مثقل مما دهاه
فيا موجي ولم يبقى سوانا
إليس الحزن في عيني تراه ؟
فكن أنسي أسوق لك المعاني
فإن القلب كبله آساه
وأني تائه في بحر حب
وكم قبلي من العشاق تاهوا
فـ وأسفاه لقياه سراب
ومن يلقى السراب أذا أتاه ؟
ويالله كم كثرت جراحي
وضاقت بفسحة العليا مداه
.
.
.
اليوم الثاني ..
بيت عساف ..
صكت من الجوري ونزلت لعمتها والبنات تحت .. شافته جالس وهو يناظرها : مين كنتي تكلمين ؟
وهي تحط مخده بحضنها : الجوري ..
: شخبارها ؟
عضت على شفتها السفلى وبغيض : صديقاتي بعد عنهم كلهم متزوجات ..
ضحك وحسبها غيره ..
قامت عنه وطلعت للحديقه وهو يمسك خصرها ومبتسم : سألت عنها لاني آعتبرها آخت فقط لاغير ولان لها اليد الطولى بتغغيرك المفأجى ..
: لاتسأل عن صديقاتي بليز ولاتجي صوبهم ..
وهو يضحك : من عيوني لو احتاجت أي خدمه ترى جاهز أخدمهم ..
: عسساف ..
وهو يمسك آصابعها النحيفه ويناظر الخاتم : طيب من عيوني .. حبيبتي الخاتم بسيط جداً اليوم آبيك تختارين وتجي لك بكره ..
طولت النظر بخاتمها وطرى لها طيفه : أحب البساطه ..
: كلنا نحبها بس أنتي زوجتي وأبي لك شي فخم ..
: أحبه وماراح آغيره ..
ابتسم : طيب بس لاتزعلين ..
تذكرت : صح الجوري تبي شغاله وسواق وكل آهلها مب زيين..
: طيب عندي مكاتب مختصه بالاستقدام بس حددي لي الجنسية وأجيب لك ..
ابتسمت : جد والله ؟
ابتسم :والله ..
طلعت جوالها بسرعه من جيبها وهي تدق وتسأل الجوري سكرت منها وهي تناظره : تبي من الفلبين ..
: من عيوني وخلال هاليومين يكونون عندها ..
: يعني آعتمد ..
: عساف دامه قال كلمه آعتبريها صارت ..
: آوككي ..
ضحك : مغروره ي ناس ..
وهي تسأله بجديه : لنا كم شهر مع بعض للحين تشوفني مغروره ؟
: أوقات ..
: ثقه ..
: لا غرور خاصة معي ..
وقفته وهي تناظره : أنت بالذات كل وقتي معك عناد ..
ميت فيها وعليها : آخخخ عنيده وبس ..
وهي تبعد عن طريقه : عنيده بحالات ..
: ومعي بالذات ..
: آوه صفات كثيره فيني مهيب معجبتك ..
: بالعكس كل صفاتك عاشقها عشق ..
غيرت السالفه وهي ماحبت تتعب آحساسها أكثر من كذا : آهتم بموضوع الجوري ..
: لعيونك الحين آدق على المكتب المتخص ب استقدام العماله من الفلبين ..
جلست تناظره وهو يكلم المكتب .. ضمت نفسها وجلست بالمرجيحه وهي ميته بالجو هادي جداً مع شتاء الرياض ..
.
.
.
بيت الجوري ..
: لو تفهم للحظه كان طلقتني ..
: الجووري لازم كنت آقولك لان الحمل عليك خطر بهذاك الوقت ..
ضحكت إلين تتابعت شهقاتها : كذذذذاب ..كذذذذاب أنت ..
لييه كنت تقرب لي وتنام عندي ليييه ؟!
ماخفت أحمل وتنفضح كذبتك ..
قامت من مكانها وهي تبعد عنها دخلت غسلت وجهها بما بارد لعله يجمد دموعها وماتنزل قباله هو ب الذات ..
طلعت وهي تأخذ مناديل : شوف ي سطام كرهتك وكرهت عيشتك طلقني أفضل لي ولك ..
راسه معند : لا طلاق مستحيل .. لكن راح أخليك معلقه كذا ..
: الله ينتقم لي منك ويوريني فيك عجائب قدرته ..
: الله ي الجوري وش هالدعوه ..!
من قلبها : الله يحرق قلبك مثلما آحرقت قلبي على ضناي ..
بصدمه: محال آنتي الجوري ..
: واللي تعيش معاك يبقى فيها آحساس .. آطلع برى الله يوريني فيك وفي كل من تسبب بالزواج الظالم ..
جلس يناظرها بصدمه البنت متغيره تماماً .. دق جرس الشقه فتح الباب وشافت أبوها .. سلمت عليه كانت راح تحضرله قهوه : لا آجلسي ..
جلست وهي تشوفهم يتكلمون ..
ناظرها أبوها : الجوري وراك متزاعله مع رجلك وتبينه يطلقك ؟
: ماعرفت السالفة ؟
: الا لكن برر وحكيه معقول ..
وهي تقوي من نفسها بنفسها : سطام ماعدت أبيه وزين أنك عرفت لان لو ماطلقني راح آصعد القضيه لـ حقوق الانسان ..
أبوها بحده : وطلع لك لسان ..
ساكته والخوف بدأ يملاها من حكي أبوها ..
: رجلك مهوب مطلقك .. يكفيك آنه رضى لك بالشغل وسكنك بشقه وحدك ..
هدأت نفسها واستجمعتها من ثاني : شغلي ماراح يقدر يكلمني عليه لانه مب قادر يصرف على نفسه لولا الله ثم أبوه .. والشقه من آملاكي الخاصة يعني لاهو ولاغيره لهم فضل علي ..
صرخ : الجوري ..
وهي توقف : طلاق راح آتطلق وشغلي راح آكمله وشقتي راح آسكنها وقلتها من البارح لـ سطام لايقولك لاني مابي آدخل تحت بند العقوق ..
بحده : مقصدك ؟
: ماراح آطيعك بشي ولا آسمح لك تتدخل بحياتي من هاللحظه ..
عصب أكثر وقام لاجل يضربها مسكه سطام : لا ياعم ..
: اسمعيني لو ماطعتي زوجك الحين قدامي على البيت ولافيه شغل ولاغيره ..
وهي تناظرهم : آسمعوني هالبيت يتعذركم .. وأذا ماطلعتم راح آقدم شكوى للشرطة مرفقه بكل الاوراق بالاعداءت اللي صارت مني تراها عندي ..
: تهددين أبوك ورجلك ..!
: آيييه أنتم اكثر آثنين تأذيت منهم .. آطلعوا من بيتي ..
سطام نفخ فيها : انهبلتي أنتي او شاربه شي ؟
بصراخ فيهم : آيييه دامك زوجي وذا أبوي انهبلت ماعاد فيني مخ ..
شالت فازه كبيره وهي بقمه عصبيتها وانهاريها منهم : آطلعوا بررررررررى ..
أبوها : الجوري ..
ماخوفها بصرخته لانها صارت فاقده للاحساس بكل شي حولها ..
سطام : عمي خلاص آتركها إلين تهدأ ..
بقمه آنهيارها : ماراح آهدأ إلين تطلقني ..
وهو يسحب جواله وأخلاقه زفت : قلت لك أخليك معلقه اجل ..
طلع من شقتها ..وهي تناظر أبوها وتشهق : وأنت شتبي ؟
: لا أنتي بنتي ولا أعرفك ..
بقسوه وكرهه : أحسسسن دام الابوه كذا مابيك ولاأبي قربك ..
آنهارات على دعوه ابوها وتسكيره باب شقتها نزلت الفازه وهي تتحطم جنبها : آآآه يممه تعبانه تعباااانه ..


.
.
مرت عدة آشهر على أبطالنا لم يتغير الحال كثيراً ..
الجوري تغيرت كثير ماعادت تحتك ب آهلها الا لمحاولة رضى أبوها عليها وعلاقتها مع سطام سيئه جداً برغم محاولاته الكثيره لاصلاح حالهم ..
سلطانه ومصعب تحاول كثير تتغير وقدرت وقتها من شغلها لبيتها خاصه بعد نقلها لـ فيلاً خاصة فيها علاقتها معه لم تتغير وهو ينتظر تغييرها ويلهي نفسه مع خاله المريض علاقتها مع أخوها مقطوعه برغم محاولات سعود ومصعب معها..
كادي ومحمد من سافر المره الاخيره ماجاها وقربت رجعته صارت بحملها في الشهر الثامن ..
الجوهره وريان لازالت تحاول تغير فيه ورافضه موضوع الحمل إلين يتغير كلياً..
مساعد ولمار خلص بيتهم والحين هم بالمراحل النهائيه بالتأثيث وتستعد للرجعه معه ..
رتيل وعساف لازلت موهمه عساف ونفسها بالمقام الاول بالتغير حياتهم هادئه جداً دخلت الشهر الخامس وقربت تخلصه وحريص عساف جداً عليها وتحسنت صحتها من ناحيه الكلى وزال فقر الدم عنها بفضل الله ثم اهتمام عساف ..
مشاري * ديم
آستقبلو طفلتهم الاولى بفرحة كبيره حياتهم هادئه مع حدوث غيره بسيطه من ديم على مشاري بسبب تدرسيه لطالبات ..
عبدالعزيز وفجر حل فهد مشكلتهم بالسكن ونقل جارهم لبيت آخر مع غيره فجر على عبدالعزيز المجنونه وتحمله لها ..
طارق سافر لـ كندا ويدرس هناك ويحضر الماستر ..
.
.
.
شقه مشاري * ديم ..
وهو يلاعب بنته : آغغ آغغ ..
ديم وهي تأخذ رضاعتها : الحمدلله تراها ماتفهم توها ماكملت أربعه شهور ..
وهو يضحك مع تعابير وجه بنته : ندمان كثثير بإني رفضت الانجاب بأول زواجنا شوفي هالحلوه شلون ملأت علينا حياتنا ..
وهي تسوي لها رضعه وتناظره : لاتفكر بـ قرار ومضى ..
: بس حبيت آفضفض ..
: وديم كلها لك وتسمع لك ..
ابتسم لها وهو يحط بنته على صدره وينومها : قلب بابا ..
ضحكت : مشاري راح تدلعها كذا أكثر .. حطها بسريرها ..
: أتركيها يازين ريحتها تهبل ..
ابتسمت : حطها ي مشاري بسريرها ..
: لالا خليها ..
يأست منه : طيب آجل لو رجعت ( آستفرغت ) لاتجي تقول مسحي لي ولبنتي..
ضحك وهو يحك خدها بأنفه : مالنا غيرك .. الا ديم ماصارت ترجع مثل قبل ؟
: لا من غيرنا الحليب خفت كثير ..
: زين زين .. ديوم كم الساعه ؟
ناظرت ساعتها : عشره
: آوه فاتني الحين قلت لـ قائدت المجموعات يرسلون لي البحوث والمشاريع على الايميل وراح آرد عليهم بحال وصوله ..
حط بنتهم بحضنها وقام فتح لابه وهو يجلس على الصوفا .. : شفيه النت ؟
بغيره : نسيت طال عمرك تشغل المودم ترى كله بحوث ..
ضحك وقام : ديم أنتي عارفه هم طالباتي ولاني متفق معهم على الموعد لو مالقيت البحث الحين راح آخصم منهم لو مافيه عذر مقنع ..
: مفروض يرسلونه عن طريق المناولة بالجامعه ..
: مافيني لـ حوسه المناولة .. وذا آيميل خاص بالماده يعني مجرد آخلص السنه آكنسل الايميل ..
: الله يستر بس ..
ضحك وهو يفتح الايميل وقام لعندها مسك خدودها : شوفي شفت بـ لندن آشكال وأنواع لكن هنا ( آشر على صدره) مافيه الا ديم أحبها هي أغليها هي آعشقها هي كل نساء الدنيا عدا آمي مهن بـ شي .. هي قلبي وحياتي والحين عندي منها اجمل شي بحياتي دانه من حبي لها سميتها دانه بداية بحرف أمها ولان اللي جابتها دانه ..
مسكت يد بنتها وهي تناظر فيها باسها بقوة وباس بنتهم مثلها وهو يرجع لـ للابه ضحك ورفع راسه : ديم بنتك جاتها ضحكه وأنتي وجهك آختفى ..
ضحكت مع بنتها وقامت تلهي عمرها وهي تحطها بـ سريرها وتنومها وهو كمل يشوف البحوث ويرد على البنات برد يفيد بإن المشروع وصل ولما يطلع عليه راح يعطيهم خبر لاجل تتم المناقشه ..
.
.
.
بيت مصعب * سلطانه ..
رجع من المستشفى منهد حيله رمى نفسه على السرير : آخخخ تعبان حاس عظامي راح تتكسر ..
: قوم جهزت لك شاور راح يهديك ب الحيل ..
: مافيني ي سلطانه ماشوف الدنيا من التعب ..
: لازم تقوم شوف كيف الارهاق لاعب فيك .. بس خذ شاور وعقبها نام ..
جلس بتعب : تعبان ..
رحمته : طيب لاتروح للشغل إلين يطلع خالك بما أنك مرافق له ..
: ماقدر أنا الوكيل لامي وعمتي والبنات والشغل والاوراق كلها تعتمد علي لازم آوقعها ..
: وأخوانك ؟
: كلن ماسك شي .. لكن الاشياء الرسمية تعتمد علي ..
: آها ..
مدت له كفها وقومته .. ابتسم لها بتعب وقام ..
: تبي آجهز آكل ؟
: لا حبيبتي .. عساني مارقد بالحمام بس ..
ضحكت عليه : ي حبيبي ..
كأنه تعجب آستغرب فهى مشاعر تخالطت عليه ..
صدت وهي تعض على لسانها وحكت : زلة لسان ..
سكت للحظات : غلطه ؟
: زله ..
: آقولك غلطه يعني م ستاهلها ؟!
وهي معطيته ظهرها : مابه من الدنيا يستاهلها سواك ..
قشعريره آجتاحت جسدها وهو واقف وراها وهامس لها : كثري من هالزلات تراي محتاج جرعات حنان هالايام ..
دخل وصك الباب وبدأ ياخذ الشاور وهي منصمه مكانها : آوتتتش ..
تحركت ودخلت ب السرير وهي تتغطى زين وعلى طرف السرير من زلتها وحكيه اللي قلب كيانها ..
طلع من الشاور ابتسم وهو يشوفها متغطيه وبطرف السرير ابتسم أكثر وبقلبه عسى نهايه صبري خيره ..
آنسدح وممدى حط راسه الا ونام من الارهاق والتعب اللي حاس فيه ..عكسها ماقدرت تنام بس آنها ماقدرت تتحرك لو حركه كلها خوف يصحى مادرت آنه رايح بسابع نومه ..
.
.
.
يوم آخر ..
المدرسه
فصل 3 آدبي
الجوري وهي تقرأ لهم أحد الاحاديث بدرسهم ..
عن أبي هريرة قال قال رسول الله صلى الله عليه وسلم: ( إن الله تعالى طيب لا يقبل إلا طيبا وإن الله أمر المؤمنين بما أمر به المرسلين فقال تعالى: ( يَا أَيُّهَا الرُّسُلُ كُلُوا مِنَ الطَّيِّبَاتِ وَاعْمَلُوا صَالِحًا إِنِّي بِمَا تَعْمَلُونَ عَلِيمٌ). وقال تعالى: ( يَا أَيُّهَا الَّذِينَ آَمَنُوا كُلُوا مِنْ طَيِّبَاتِ مَا رَزَقْنَاكُمْ). ثم ذكر الرجل يطيل السفر أشعث أغبر يمد يديه إلى السماء يا رب يارب ومطعمه حرام ومشربه حرام وملبسه حرام وغذي بالحرام فأنى يستجاب له) رواه مسلم.
الجوري وهي تناظر طالباتها : ها يابنات بعد ماقريت هالحديث أبي اول شي تعريف بالرواي ..
ابتسمت بأسئ : بنات من صحابه رسول الله عليه الصلاه والسلام وأكثر صحابي روى عن الرسول صلى الله عليه وسلم طبعا ليه كان أكثر الصحابه روايه عن الرسول لانه رضي الله عنه كان يجلس كثير مع الرسول اللهم صلي وسلم عليه ودعا له الرسول عليه الصلاه والسلام بالحفظ وهو عبدالرحمن بن صخر الدوسي ..
ميار : آبله
: هلا ميار ..
: آجاوب ..
ابتسمت : يلا ..
: لما آسلم كان سيئ الحفظ وقال هالشي للرسول صلى الله عليه وسلم وبعد هالدعاء مانسى ..
ابتسمت الجوري : جزاك الله خير معلومه جميله .. طبعا هنا ي بنات حديث وهو خارج الكتاب وهو
كان سيء الحفظ فشكى ذلك للرسول صلى الله عليه وسلم فقال له : افتح كساءك فبسطه، ثم قال له : ضمه إلى صدرك فضمه ، فما نسي حديثاً بعده قط .هذه القصة - قصة بسط الثوب - أخرجها أئمة الحديث كالبخاري ومسلم وأحمد ، والنسائي ، وأبي يعلى،وأبي نعيم .
: طيب ليه كني بأبي هريره ؟
مها : أنا
: جاوبي
: لانه كان يحمل هره صغيره ..
: صحيح جزاك الله خير ..طبعا هناك ي بنات احاديث وإن اختلفت الاسانيد لكن بقولكم أحد الاسانيد عن طريق الترمذي ..
قال أبي هريره: كنت أرعى غنم أهلي، فكانت لي هريرة صغيرة ، فكنت أضعها بالليل في الشجرة ، فإذا كان النهار ذهبت بها معي فلعبت بها فكنوني بأبي هريرة ..
: وأستاذه كان بار ب آمه ..
: عارفه شاللي كان يقوله لها ؟
: آمم لا ..
ابتسمت : كان رضي الله عنه لما يدخل لامه يسلم على آمه رضى الله عنها وترد السلام فبقول لها رحمك الله كما ربيتني صغيراً وهي ترد عليه رحمك الله كما بررتني كبيراً تخيلوا ي بنات كل مادخل لها قال كذا .. سبحان الله ..
غيد : استغفر الله ي أبله بس ..
ضحكت الجوري : لييه ؟
: مدري آبله آحس علاقتي مع امي مو ذاك الزود صحيح مارفع صوتي وأحب راسها لما آجي من المدرسه بس ماجلس معها كثير ولاشي ..
ابتسمت : شوفي غيد والحكي للبنات كلهم .. الام والاب نعمه من الله عز وجل كثير من البشر فاقدينهم أو أحدهم حاولوا قد ماتقدرون تبرونهم وتجلسون معهم ولاترفعون صوتكم عليهم ولاحتى تجادلونهم يعني يقول لكم آمكم وابوكم شي قولوا إن شاء الله تامرون حتى لو مش مقتنعين بهالشي ..بس من حقهم عليكم أنهم طاعتهم الا في معصيه الله أذ لاطاعة لمخلوق في معصيه الخالق ..
: بس آستاذه آمي ماتحب بعض صديقاتي ..
: أكيد آمك لها نظره آجلسي معاها قولي ياماما ليه ماتبين صديقتي شايفه عليها شي .. وشي آهم آفصلي بين آسلوبك مع صديقاتك وأخوانك بآسلوبك مع آمك وآبوك ملاحظه بعض البنات والعيال يكلمون والدينهم كأنهم من ربعهم ..!
: آستاذه بعض الاهل يحدونك ..
: آييه صح بعضهم قاسين بس قسوة نابعه من حب ..
: موب كلهم ..
: مهما كان قلب الام والاب آشفق وأحن قلب عليكم ( آبتسمت) طلعنا عن درسنا طيب متى توفي ؟
: 57
: فعلاً توفي رضي الله عنه وأرضاه سنه 57 وكان بـ عمر 47 سنه سبحان الله ي بنات كان يبكي فسألوه شاللي يبكيه ؟ قال أني آبكي من قلة الزاد وطول السفر وكان شديد الشوق لله ويقول اللهم أني أحب لقاءك فأحب لقائي..
الحين من الحديث عطوني آسباب استجابه الدعاء ؟
: بر الوالدين ..
: الوضوء عند الدعاء
: البعد عن المعاصي ولو كانت صغيره ..
: رفع اليدين عند الدعاء
: الالحاح عند الدعاء ..
: بعد عند الافطار ..
الجوري : ماششاء الله عليكم فعلاً هذي من اسباب الاستجابه وذلك السفر وأوقات السحر وبين الاذان ويكون المأكل والمشرب والمال حلال ..
كلمت لهم الشرح وهي تحس بتعب الورم كل ماله يزيد والليالي ماصارت تنامها من ضيق التنفس والالم المسكنات ماعادت تجيب ذاك النفع .. خلصت الشرح وهي تقولهم : بعد الاجازه فيه اختبار بس مب الاسبوع الاول الثاني بأذن الله.. من نفس التخطيط اللي نهاية كل حصه .. وأجازه سعيده ي رب ..
غيد : ليه آستاذه بكره ماراح تجين ؟
: الا أكيد بس خلصنا حصصنا هالاسبوع ي ثالث ..
: راح نشتاق لك أكثر من آستاذه كادي ..
ضحكت : بنات ترى عصبيه بس حبوبه شوفوا بنات ثاني يعشقون شي آسمه كادي لاتنرفزوها وبعدين هي الحين حامل عقب ماتولد راح ترجع لطبعها الطيب..
: الله يرحمنا وقتها راح نكون بالجامعه ..
ابتسمت : الله يوفقكم ي رب .. المهم لاتدعون على كادي ..
ضحكوا الفصل ..
: لا بنات بليز لاتدعون على أحد ادعوا لاي شخص يأذيكم بالهدايه ..وكادي ترى طيبه حيل شوفوا كم عندكم حصص نحو بالاسبوع 3 وهي حاطه آسئله سهله وتافهه حيل والدليل كل الدرجات 9 و10 حتى المديره شكت بالوضع ..
غيد : صحيح تجنن لما تكون راضيه بس لما تعصب لا تخوف ..
ضحكت : آتركوا السوالف الجانبيه بالحصه وراح ترضى عليكم ..
دق الجرس : يلا حبابيبي آشوفكم على خير ..
ميار : آستاذه ..
: هلا
: شكراً لك بحجم طيبتك وتحملك لنا ..
ابتسمت لها وطلعت ..
غيد وهو توقف وتستعد للنحشه (شرده , هروب )من الفصل : أحببببها هالاستاذه بنات راح نكرمها على حفل تخرجنا ونكرم آستاذه كادي
: لـ عيون آستاذه الجوري نكرمها ..
: لالا جد هي طيبه وحبوبه .. يلا نطلع قبل مانجي آستاذه آيمان آععع آكرهه علم الاجتماع ..
غرفة المدرسات ..
الجوري وهي تأخذ عبايتها : تعبانه شوي راح آطلع آريح
كادي : ترى وجهك رايح فيها .. روحي للمستشفى ..
ابتسمت : كل اللي فيني آرهاق ..
كادي بقلق عليها : الارهاق مايخلف هالشي .. كل يوم آحسك تتعبين آكثر..حتى الاكل ماتأكلين لاحظتك أكثر من مره هنا أو بتجمعات البنات ..
وهي بعدها مبتسمه : يلا بطلع ..
كادي : اتركي سطام يوصلك للمستشفى ..
: آوكي ..
باستها وطلعت تستأذن من المديره و عقبها ركبت السياره وعيونها لامعه من التعب وهي تتذكر كادي تقولها تترك سطام يوصلها للمستشفى .. ماتدري آنهم السالفة وصلت للطلاق ..!
أخذها التفكير ولاحست الا بـ سواقها يكلمها : مدام ..
: آوكي .. لاتنسى ترجع لـ كادي المدرسه ..
نزلت وطلعت ل شقتها حطت راسها على الصوفا وهي مشتاقه لابوها طول شرحها للدرس ضايقه من حياتها وزعله عليها يكفي آنها راحت له كذا مره ويطردها ..رقت عيونها بالدمع وغفت ..
.
.
.
شقه ريان * الجوهره ..
دقت عليه تبي لابه تبي من شغل ..
ريان وهو مبتسم : حلالك ي بعدهم ..بس وين لابك ؟
: لباك .. خربان ترى راح توديه الليله ..
ضحك : مايحتاج عارف ..
ضحكت : يلا آشوفك آجل ..
صكت منه وقامت آخذت لابه وهي تفتحه ..شافت الهاردسك جنب الجهاز ركبت فلاشها وشدها الهاردسك وركبته ..
فتحت الفلاش خلصت شغلها وفتحت المجلدات .. ابتسمت وهي تشوف له صور كثيره ب آمريكا .. حطته بحضنها وهي تشوف الصور خلصت وفتحت المجلد الثاني ..مقاطع فديو فتحت على آنها فله مثل صوره ظلت تناظر وهي تحط كفها على فمها ودموعها تنزل : مسستححححيل ..
وهي تبكي ويدينها على طرف خدها : لالا ي رربي مسستحيل ..
رمت لابه على الصوفا وهي تبكي .. دقت على أبوها : يببه تعال ..
نزلت جوالها وهي حاطه يدينها على وجهها وتبكي ..كأنه حاس بالمصيبه والهادرسك طلع من شغله بسرعه لبيته رفعت راسها على صك الباب القوي وعيونها حمر من البكا وتناظره عرف بأنها شافت الهارد وشافت المقاطع له مع صديقته وكلها شي غبي ..!
ويدينه ترجف وهو يجلس على ركبه : كلها مقاطع قديمه آيام دماري..
بصوت متقطع : أنت (سكتت ببكا)
رجعت وهي تناظره : مافيه كلمه توصف بشاعتك وبشاعة تصرفاتك..!
وهي تبكي أكثر : طيب آعمل اللي تبيه بس لاتصور ..
(صرخت فيه ) فاههههم أو لا لاتصصصور لاتفرح بـ عرض بنت الناس..
: جوهره كل هالاشياء ب آمريكا ..
وهي تناظره وتبكي بحرقه قلب : والبارح وكل ليلة هالهارد مرافق لك كل ليله تشوفه كل لييله ..
حطت يدينها على وجهها وهي منهاره تماماً : هيييي لاتلمسني واحد مثلك مايلمسسني ..
بعدت عنه وهي تقوم لغرفتهم صكت الباب وهي تتهاوى وتبكي حالها وصدمتها ب ريان ..
.
.
.
المستشفى ..
يناظرها بحزن : خلاص الله يعوضنا .. الله يعوضنا خير ..


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .




البارت السادس والاربعون ..
المستشفى ..
وهي تبكي : أنت حاس شمعنى ذا الاجهاض الثاني وخلال كم شهر..!
( آجهضت للمره الثانية )
سطام بـ هموم الدنيا : وش نسوي ..!
الحمدلله على كل حال ..
: الدكتورة تقول كل شي سليم ..
سهى : نسيتم دعوه في جوف الليل .. كم قلت لكم خافوا الله ..
لف لاخته : وش قصدك ؟
آمجاد ببكى : من غيرها الغبيه اللي رافض تطلقها هي السبب تذكر لما قالت لعمي انتبه من دعوه بجوف الليل قبل كم شهر شوف هالدعوه جاتنا آجهضت حملي الاول والحين الثاني ..طلقها وفكنا من دعاويها ..
مسح دموعها : ماظلمتها وأنتي شايفه أني ساحب عليها من زمان ..
: آجل طلقها وفكنا ..
: لا ماراح آطلقها إلين تتأدب ..
سهى عصبت من أخوها : آيييه لاتطلق الجوري بس اخسر عيالك ترى الظلم مو زين والله ..
دق الباب وهم يشوفون آهلهم ..سلمموا على آمجاد : الله يعوضكم توكم بأول زواجكم ..
: عمي كل هالشي من دعوة الجوري علينا حتى هو يقولها ..
ناظر ولده : وش تقصد ؟
آم سطام : مافيها حكي ولدك ظلم الجوري والحين الظلم رجع بحمل زوجته..
: لااله الا الله .. ظلم الجوري ماراح يتعداك كل مره تحترق على ضناك ..
وهو يوقف : لا أحد يقولي آطلقها ..
أبوه : أكثر من يبي الجوري لك أنا .. لكن بنت أختي تتع .....
قاطع أبوه بصدمه : وش بنت أختك ؟
صدمه واضحه آكتست آمه وأبوه .. وسهى وامجاد اللي يناظرون ب صدمه ..
: يبه الجوري بنت أختك ؟!!!
أبوه صدمه تركته يركن للسكوت ..
صوت محتد :يممممه جاوبيني تكفييين ..
تعلثمت آمه : مدري مدري ..
: يببه يمممه الجوري بنت مين من عماتي ؟
أبوه : مهيب بنت احد .. الواحد مايزل ..
: يبه لاتقول زله وأنت اللي تغير وجهك وشوف وجه آمي .. اصلاً الاصرار على زواجي منها آنكشف آول خيوطه الجوري بنت عمتي البندري صصح ..
ناظرته آمه بصدمه ..
وهو بقمه عصبيته : الا الا هي .. حتى تشبه لها ودايم تكلمها وتحبها وتدرايها ..
أبوه : سسطام آهدئ ..
: يبه أنت مستوعب اللي صار ..
آبوه قام من مكانه : مالي تفاهم معاك وكل اللي فهمته غلط .. أجل وش جاب الجوري بنت البندري ..!
مشينا يامره ..
سهى تناظرهم بصدمه والا تروح معهم لانها متأكده راح يتكلمون بهالموضوع..
: يبه لاتلعب علي وش غلطت ..
أبوه : سطام خلاص ..
طلع أبوه وامه وسهى ..
امجاد للحين مصدومه : الحين الجوري تصير بنت عمتنا ..!
مرر يده بـ شعره : متأكد أبوي وراه شي كبير ..
تركها وطلع ورى آهله ..
شدت على بطنها وهي تتألم وهالخبر زاد الالم عندها ..
.
.
.
سيارة أبو سطام ..
:الله يهديك وش هالغلطه ..!
: بكلم البندري وهي اصلاً كل فترة تكلمني طول هالسنين صابره ..
سهى بصدمه : يعني هي بنت عمتي ..!
صدمه جديده لامها وأبوها نسوا بأنها موجوده معهم ..
آمها : سهى الله يرضى عليك الحكي لايطلع لـ أحد إلين نشوف حل للسالفه ..
: يمه شلون الجوري بنت عمه البندري ؟
آمها تضايقت من آسئله بنتها : سهى خلاص الله يصلحك ..
رجعت ظهرها بضيق وهي تفكر الجوري بنت عمتها قعدت تحط كل الاحتمالات للشي ذا ..!
.
.
.
شقه ريان * الجوهره ..
وهي تكف دموعها : لا يبه بس تضايقت فجأه وآشتقت لك ..
أبوها : الجوهره علميني كانوا صار بينك وبين ريان شي ؟
وهي تأخذ مناديل : لا يبه توه جا من شغله بس مشتاقه لك حيل ..
ابتسم أبوها : تروعت .. أجل عقب أذنك ي ريان بأخذها معي الليلة تنام عندنا..
خاطره يرفض ويتكلم معها بس مقدر زين أنها م قالت لـ عمه ..
: آيييه مافيه مشكله ..
عمه : قومي آجهزي ي بوي ..
: آوكي ..
قامت من مكانها ودخلت لـ غرفتها وعيونها مورمه من الصياح ..
: عن آذنك عمي ..
ابتسم عمه : خذ راحتك ..
دخل للغرفه وهو يرد الباب قرب لها وهو يبلع ريقه : جوهره ..
وهي تطلع لها كم لبس للشغل وللبيت : كل تراب لاتكلمني عمر ذيل الكلب مايتعدل ي ريان ..
لف وبزعل : الجوهره مالها داعي بعض الالفاظ ..
: بس أنك تشوفك وساختك ب آمريكا كل ليله لها داعي ..
: الجوهره تكفين آفهميني ..
وهي تشيل الشيل وتلبس عبايتها وبغيض : كل ليلة تشوف هالمقاطع ولا ماتشوفها ب الغرفه عندي ..!
لا لقيت آجوبه للاسئله ذي تدل بيت أبوي ..
أخذت الكيس وشنطه اليد وجوالها وطلعت لابوها ..
وقف أبوها : مشينا ي بوي ..
: آيييه ..
أخذ منها أبوها الكيس وطلعت معه ..
عمه : تعال تعشى عندنا ..
والملامح ضايقه والصوت آكثر : بكره بمر إن شاء الله الحين برجع للشغل وعقبها برجع آنام ..
: الله يحيك متى ماجيب ..
: الله يسلمك ..
صك باب الشقه نزع الشماغ بضيق : أنا حممممار أجل آشوف المقاطع يالله..!
رمى نفسه على الصوفا دق على شغله : آسمع منيب جاي ..
صك جواله وهو يفكر بزعل الجوهره مايقدر يلومها غلطته كبيره كبيره ححيل..!
.
.
.
بيت عساف ..
صارت ب الخامس وحملها مٌتعب لها بعض الشي ..
وهي تمشي ب الحديقه ولابسه فستان خفيف لحملها وحبت تمشي وحدها مخنوقه بشكل مجنون ..
ساره : رتيل ..
لفت لها وهي ماحبت تنزل نظارتها الشمسيه : هلا ..
: خالي يبيك داخل ..
: تو كنت معاه ..!
: آممم ماعرف بس هو قال آناديك ..
: قولي له راح آمشي وبعدين راح آدخل ..
: آوكك ..
كملت تمشي ب حديقتهم الكبيره دق جوالها : آهلنن دحوم .. تممممام .. شخبارك ؟ ...ههههههههههههه آيييه بخير .... والله يلا تعالوا آنتظركم ...آوككي مر ولد ناصر ..ههههههههههه آوكي ..بحفظ الله ..
ركبت السماعات وهي تدور شي تسمعه ..
: ليه ماجيتي ؟
لفت له : ما بي آدخل الحين أبي آنتفس ..
: آيييه بس أنا قلت تجين يعني تنفذين اللي آبيه ..
وقفت من مشيها وبنبره : وأنا قلت لا يعني لاتناقشني ..
: رتيل مهيب حلوه ترديني قبال بنت أختي ..
: اعتقد كنت داخل وماكنت فضة آسلوب معها قلت مابي أبي آمشي هنا ..
تأففت وكملت مشي : رتيل ..
: الله يخليك آتركني شوي وبدخل من مزاجي ..
: طيب خلاص بس لاتزعلين ..
آعصابها قفلت خلاص : آتركني ..
: رتيل قلنا خلاص ..
: وأنا قلت آتركني عساف ترى بجد مب طايقه نفسي خلاص ادخل لداخل وقدر رغبتي بإني آمشي وحدي ..
: طيب خلاص لاتزعلين بس راح آمشي معاك ..
سكتت مالها خلق تتكلم كفايه الهموم اللي بداخلها ..وهو يوقف قبالها ويحط يده على بطنها : عشان هالشي لاتزعلين مني ..
من داخل كانت آمه وجدته ودلال يناظرون ..
آمه : آخوك ميت على مرته لكن زين من تزوج ماعاد يسافر ويشغل بالي عليه ..
جدته : ماينلام فيها ..
دلال : سلالامات عساف الظاهر عندهم جناح لاصق فيها عيبب شوفي شلون
جدته :وخزياه ولدك
ضحكت آمه : الله يصلحه ميت بـ ذا المره ( الزوجه )
ساره : خخخخخخالي يدنن ..
دلال: بنت وجع غضي البصر مهوب خالك انهبل تجين تناظرين هباله ..
: ييمه آنتي تناظرين ..
دورت آمها الشبشب وركضت ساره لفوق ..
جدتها تضحك : الله يهديك ..
: ترفع الضغط هي وخالها ..
دخلت مناير : يممه (سكتت وهي تمشي للقزاز ) يمه شوفي الفلم اللي برى ؟
ساره وهي توقف جنب مناير : عااادي ماصار شي كله بس مندق وضامها من جنب ..
دلال شوي وتجن : ي ويلي بنتي توصف الوضع وين الشبشب بس ..
سحبت خالتها مناير وطلعت ..
تضحك جدتها : ياذا الشبشب ..
آم عساف : الا ترى راح يجون حريم ..
دلال : مين ؟
: الجيران ومن القرايب ..
: متى ؟
: على نهاية الاسبوع ..
: درت رتيل ؟
: لا لكن راح آقولها ..
ظلوا يسافرون ودلال ناظرت أخوها وحبه لـ رتيل وآمها للحين ماتعرف سالفة رتيل وآنها مطلقه ي ترى وش ردها فعلها ..!
وهي اللي تتمنى ماتعرف السالفه لاجل ماتتضايق لانها عارفه آمها وتفكيرها ..
الحديقه ..
نزلت جوالها ..
: مين اللي جا ؟
: دحوم وولد ناصر وعيال خواتي ..
: الله يحيهم ..
مشت لاجل تستقبلهم آستوقفها سؤاله : راح تبدلين ؟
: لا ..
: بدلي الفستان ذا مايناسب خاصة آنهم عيال ..
وهي تمشي : عيال أخواني واخوي ..
: لازم تبدلين ..
: ماراح آبدل ..
مسك كفها : لا راح تبدلين زوجتي ماتطلع كذا ..
رفعت حاجب : شوف ماراح آبدل ..
بعناده : راح تبدلين دام قلت هالشي ..
رفعها بيده بلمح البصر وهم يدخلون للاصنصير ودخلوا للجناح..
صك الباب وهي تناظره : قلت ماراح آبدل .. شمعنى قبل شوي آمشي فيه عادي والحين لا ..
: مالك الا تبدلين أو ماراح تنزلين ..
غضمت عيونها للحظات كرهته بهاللحظات كثير ..
: رتيل ..
صدت ودخلت لـ غرفه التبديل .. دخل لاجل يبدل وينزل لهم طلعت عقب مابدلت فستان حمل قصير لاجل تعانده .. ربطت شعرها ورشت عطر ونزلت ..
عمتها : رتيل أخوك ب المجلس ..
ابتسمت : آييه ..
عمتها : ترى تمت ضيافتهم ..
وهي مبتسمه لها : ماخلا ي رب ..
مشت للمجلس شافتهم : آهلننن ..
عبدالرحمن وهو يوقف : هلا والله ..
سلمت على أخوها وولد آخوها وعيال خواتها وهي تجلس جنب ولد ناصر : شخباركم ؟
عبدالرحمن : تمممام ماعلينا خلاف .. شخبارك أنتي ؟
: الحمدلله كويسه .. شباب تعالوا نطلع للحديقه الجو هناك خقق ..
عبدالرحمن ضحك : كأنك عارفه اللي بقلب أخوك ..
ضحكت وطلعوا ..
كلمت الخدم وجلست معاهم ..
عبدالرحمن يناظر الخدم وهم جايين : الا ريتو وين عساف ؟
: شوي وراح ينزل .. محمد (ولد أختها) بعدك مقرر تدرس برى ؟
جا عساف سلم عليهم وجلس جنب ولد ناصر : حيالله الشباب ..
محمد : الله يسلمك ويبقيك .. آيييه خالتي بس أمي مش راضيه ..
ابتسمت : لاتسمع لـ أحد في حياتك دامك مقتنع برأيك ..
عساف مات غيض وقهر من لبسها وهو يناظرها : شـ السالفه ؟
عبدالرحمن : محمد يبي يدرس برى المملكة وأختي رافضه ..
عساف : وأنتي الله يهديك تقولين الا يسافر .. رضى أمه بالمقام الاول ..
رتيل : لانها خايفه عليه طيب المقدر والمكتوب راح يجيه وين ماكان وبعدين الخوف الزايد ماله داعي تتركه يشوف مستقبله ..
: محمد لاتسمع حكي خالتك وطيع آمك وتعال لها بالاسلوب الزين ..
: الله يعين ..
عبدالرحمن : ريتو مب ناوية تكلمين ؟
: الا أكيد .. بس بعد الولادة ..
يناظرها ومقرره كل شي من راسها ..!
: وين هنا أو برى ؟
: ممم مابي الماستر يكون بنفس التخصص بأخذ بأي تخصص ثاني بس الاكيد برى المملكة ..
: وطفلنا ؟
: مربيه وبكون معه دوم ..
محمد : طيب خالتي حددي وجهتك وبدرس بنفس المكان اللي تدرسين فيه..
تحمست للفكره : آوكككي ..آعشق لندن .. بس محدده الدراسه في 3 دول آمريكا كندا بريطانيا ..
محمد : آمريكاً صعبه بس آنها رهيبه .. لندن وكندا كثير يمدحونها ..
يناظر الحوار بينهم متأخذه كل القرارت وحدها م كأنه معها ..!
عبدالرحمن : شباب مشينا ..
رتيل : لا وين توكم
عساف : آجلسوا معانا ..
عبدالرحمن : بس آكرمكم الله بس جينا نتطمن على رتيل والحمدلله هي بخير وراح نطلع للعيال ..
: بلييز آجلسسوا مرآ مشتاقه لكم ..
عبدالرحمن : بنجيك مره ثانية بس العيال ينتظرونا ..عاد مري لـ بيت الوالد
: آجيكم بس ماتكون موجود ..
ابتسم : من دخلت للجامعه تغير كل شي والا قبل بالبيت 24 ساعه
عساف : الجامعه تشغل الواحد عن نفسه ..
عبدالرحمن : فعلاً ..ي الله نستأذن ..
وقفت معهم : محمد بلغني باللي يصير أول بأول ولاتستسلم لـ رأي أي أحد ..
وهو مبتسم : إن شاء الله ..
طلعوا وهي تناظرهم إلين راحوا ومعهم عساف وصلهم للباب وهي طلعت للجناح لفت بعصبيه : يدددي
: خخير إن شاء الله تبدلين بلبس آشين من اللي قبله ..!
فكت يدها : لاتفكر ب لحظه تفرض رأيك .. لبس والبس اللي آبيه لا أنت ولا غيرك تحكموني ..
وهو يمسكها من أعلى يدها : شوفي أحب تراب تمشين عليه لكن ماجابتها آمها اللي تخرج عن شوري ..
ناظرت يدها : فكها طيب ..
: منيب تاركها آول وآخر مره هالحركه ..
: دام هاللبس مب عاجبك كل مره راح آلبس كذا ..
: كم شهر مالمست يدي خدك ..
: تبي تضرب آضرب ..
يكره عنادها وتحديها له وهو عارف آنها مهيب قده مهما قالت وحكت وتصرفت..
: آعوذ بالله من عصبيتك وعنادك راح يوديك بداهيه ..
صرخت فيه : فكككك يدي ..
فكها ودفها على السرير جا بطنها على الحافه : وخخخر
: مددري شاللي جاني خلاص ..
ويده على بطنها وهو وراها : بععععد آقولك ..
جلست على السرير وهي تتألم من بطنها ويدها ..
: رتيل والله ماقصدت ..
: أنت كذا المرجله عندك ضرب عنف ..
صدت عنه وهي تتألم ..
: تنرفزت منك ..
: من متى ضبطت آعصابك ..!
آففف ضغطت على جنبها وقامت من السرير نفضت كفه من كفها : الله يعافيك آطلع برى مابي آقط عليك حكي آندم عليه تراه بـ طرف لساني ..
دخلت لـ غرفه ثانيه وصكت عليها الباب وهي تبكي : يألم حققير آكرهك..
دق الباب : ماراح آفتح ولاتفكر تفتحه آنت فاهم لاجل ماتركك لك البيت..
وقف وهو ضايق يكره عصبيته دائما تضره وتضر اللي يحبهم ..!

.
.
.
بيت آهل سطام ..
: يمممه أنتي عارفه كل شي ..
آمه : لا م عرف شي .. شوف أبوك وعمتك ..
سهى : ييمه خلاص قولي له ..
آمها بعصبيه : سسسهى ..
:لا يمه خل آقول إلين متى راح تخبون موضوع مثلاً كذا ..
وهو يناظر أخته : سهى الجوري بنت عمتنا ؟!
: آيييه بنت عمه البندري ..
جلس بصدمه : شلون ؟
: مدري اللي آعرفه آنها بنت عمتنا ..
: متى عرفتي ؟
: توني في السيارة ..
ناظر المكان ماشاف آمه وطلع بسرعه للجناح دق الباب ودخل شاف أبوه جالس وآمه وباين عليهم متضايقين ..
وهو يصك الباب : الحين آعرف كل السالفه اللي تخص الجوري ..
: سطام الحين ماقدر آتكلم راسي مصدع ..
: عمه البندري كانت زوجة أبو الجوري ؟
ساكتين ..
: بس جاوبوني ..
: سطام خلاص أبوك قال بعدين راح يتكلم ..
: براسي آفكار وآفكار تكفون الجوري بنت عمتي وأبوها صدق أبو الجوري أو لا..!
ماردوا عليه والافكار بدأت تلعب برأسه أكيد دامهم ماحكوا ومغطين السالفه الجوري مب بنت شرعيه ..!
معناها جات من طريق غلط ..!
دام عايشه عند أبو الجوري وعمته ماتقدر ولاقدرت تعترف فيها ..
أكيد غلطه ..
وهو يوقف وراسه ثقيل من التفكير : يبه متى ماقدرت تتكلم دق علي..
آمه: خلاص روح لـ مرتك المستشفى وأنا بدق عليك ..
: راح آنتظركم ..
طلع والافكار توديه وتجيبه من هالشي ..
.
.
.
بيت آهل لمار ..
وهي تسلم على أخوها ودموعها تسكب : لا مو خايفه .. بس راح آشتاق لكم..
ضمها له : ي بعد عين أخوك ..راح آمرك دوم وبعد عبدالعزيز وعزام ماراح نقطعك المهم أنتي متى م احتجتي شي دقي علينا ..
: إن شاء الله ..
ركبت السيارة وصك أخوها الباب وهي يناظر سيارة نسيبه تطلع من حوشهم ي كثر شوقه لها من هاللحظه ..
دخل للبيت وشاف آمه شكله ضايقه لانها راح تفقد لمار ..
جلس جنبها : بتجي كلمت مساعد لامن آنشغل يجيبها عندنا ..
: الله يسعدها .. الهم آثره لامن كبرتم وتفرقتم قبل فاطمه وعبير وعبدالعزيز والحين لمار ..آخذتني الهموم عليكم ..
عزام : باقي هـ العله آسيل متى تتزوج وآفتك ..
أسيل تحذفه ب المخده : وجع أنت تزوج خل نخلص منك ..
فهد : آسيل باقي طفله قالوا لك بزوجها لامنيب مستعجل عليها ..
ابتسمت آمه : وإن كان جاء نصيبها ؟
: لالا بعدها صغيرها ..
: ي لبيييه فهودي أحبببك شفتم باقي صغيره ..
عزام : يممه زوجيها وفكينا .. أنتي تزوجتي وأنتي صغيره ب الحيل خل ذي عمرها 17 ..
فهد : بعدي آوخيتي بعدها طفله ..وينها وين الزواج والمسؤوليه بس ..
: آيييه دلعها والتهزئ لـ عزام ..
ضحكت آمه وفهد..
فهد : آستح على وجهك آطول مني وتبي ندلعك ..
: ماقلنا دلعني لكن لاتهزئ خلاص طاح وجهي ..
ضحك فهد : تعالي ي آسيل نحضر القهوه .. اتركي هالخبل ..
: ششف يممه راح يساعدها ..
: فديت فهد مافيه مثله ..
: آجل يساعدها .. هي بنت لازم كل شي عليها ..
: آنثبر .. مايقول هالحكي الا اهل الهياط مثلك ولامن آعرستم تلاقيك تغسل الصحون عنها ..
: آفا يمه وش هالنظره ..!
ضحكت : آجل ..
: تهبئ وحده تتركني آغسل الصحون ..
: ترى مافيها شي ..
: الله لايبلانا شكلي بس وأنا آغسل الصحون عنها ..
: تكون بطيب نفسك مافيها شي الرسول اللهم صلي وسلم عليه كان يساعد آهل بيته ..
: اللهم صلي وسلم عليه ..
جا فهد ومعه الدله وآسيل الحلا وجلست جنبه وهي تصب القهوه وتسولف مع آمها وآخوانها ..
.
.
.
بيت مصعب * سلطانه ..
أخوها ناحف ب الحيل طول وقتها تناظره وهو يتكلم مع مصعب رقت عيونها ب الدمع وكفتها بسرعه وقامت لاجل تجيب القهوه ..
جاها ولد أخوها آبتسمت وهي تشيله : سلطان ي نور عين عمه بابا تعبان ؟
يناظرها ..
ضمته وعيونها تسكب الدمع : ي حبيبي وأنت شلون تعرف بس ..!
: ي بنت الناس سامحي أخوك لا أنتي مرتاحه ببعده عنك .. الدنيا تراها فانيه سامحيه ..
: ليه تركت سعود ؟
: سلطانه آتركي المكابره وسامحي أخوك عارف بإن قلبك من داخل يتقطع عليه ..
: مادخلت قلبي ..
: عارفك وخابرك ..
ماهتمت : سوزي (شغالتها) جيبي القهوة ..
عنيده هالبنت وغريبه بطبعها وطباعها ..
: طيب هاتي سلطان ..
: راح آشيله ..
: مهوب زين ناسيه العمليه ..
: خلاص راحت ..
شال سلطان منها وبيده الثانيه حط آصبعه بين حواجبها وهو مبتسم : فكيها..

يَ عاقدَ الحاجبيـْنِ على الجبينِ اللوجيــْنِ
إن كـُـنتَ تقصدُ قتـْـلـي قتلتني مرتيـــنِ ..!

ابتسمت ومشته قبالها : خلاص امشي ..
لف للحظه : بمشي ..
ضحكت وارتاح : آيييه فديت هالضحكه ..
دخلوا للمجلس وشافت سعود واقف صك جواله : مصعب وصل سلطان لبيتي ..
: عسى ماشر ..!
: فيه عمليه مستعجله يقولون حادث ..
طلع بسرعه : الله يحفظه ..
شالت ولد اخوها وجلست دقت على دانيه طمنتها عن سلطان وأنها معها ..
نزلت جوالها وهي مهمومه ..
: تراه مايسرع ..
رفعت عيونها : بسم الله ..
ضحك : عارفك قلبك مأكلك عليه .. دقي عليه ..
: ماله داعي .. ماراح تروح لـ خالك ؟
ضحك : طردني يقول رح لـ مرتك ..ومرتي تقول رح لـ خالك .. لك الله ي مصعب محد يبيك ..
وكفها تحت خدها وتناظرها وكأنه آستأمنت بوجود ولد آخوها بحضنها : لاتألف من راسك .. آصلاً خالك ومرتك مافيه عندهم آغلى منك ..
خق معها وحط يده تحت خده وهو يناظرها : آجل ليه يطردوني ؟
: آممم خالك يمكن يبيك ترتاح ..
: ومرتي ؟
وهي تلعب بـ شعر ولد آخوها : آممم ( ماقالت آكثر من كذا )
: بس مدري تحبني ؟
: آممم ماتقدر تكذب آحساس بداخلها آن مصعب آغلى من ماء عيونها ..
فهى : ها
ضحكت وهي تلعب بشعر ولد أخوها ..
وهو قريب منها : جد يعني تحيبني وب الحيل ؟
وهي تناظره : ححيل ..
: آخخخخ بس
فطست ضحك وهو يعض لسانه : حبيبي يعورك
: يفداك المهم هالحكي .. آكتشفت فيك نذاله آجل ماتقولين الا بوجود سلطان..
ضحكت وهي تغطي وجهها ورى ولد آخوها وهو يضحك ويخربط شعرها : طال شعرك حيل ..
وهي تعدله : والله ؟
: آيييه والله .. وش زينه وهو منتصف ظهرك ..
ابتسمت : خالتي آم ابراهيم عطتني زيت وكل مره آستخدمه وزين جاب نتيجه..
: ترى الكحل معذب مضنونك ..
دنقت : ترى سلطان هنا ..
وهو يضحك : هماك تشوفيني مصبر نفسي ب الحكي ..
شال سلطان : قومي لاجل نطلع نتعشى مع هالحلو وعقبها نرجعه لـ آمه ..
: لا راح آتركه معنا ..
ابتسم : يمكن آمه تبيه .. كلميها خبرك قلب الام ..
: آييه بجد ..
قامت معه لاجل تلبس ويطلعون ..
سلطان : آبي بابا ..
وهي تناظره ومصعب شايله : حبيبي أنت وبابا شوي وراح آوديك لـ ماما ..
وهو يعض آصبعه وشوي ويصيح : آبببي بابا ..
مصعب : حبيبي بابا مشغول بس تبي تلعب ..
يناظره ..
: الحين آوديك تلعب وآجيب لك آلعاب وحلويات كثيره ..
ابتسمت آسلوبه رهيب مع الاطفال وهي تناظر ولد آخوها بدأ يسولف وتحمس لـ مصعب ..
.
.
.
بيت مساعد * لمار ..
وهي تشوف البيت معاه : التصميم روقان ..
: آهم شي عجبك ..
مسك كفها وطلعوا لـ جناحهم .. آعجبت كثير ب الفخامه .. جلسها : ها شرأيك ؟
: مرآ يجنن ..
: تو مانور البيت وآرتاح صاحبك ي نظر عينه ..
ابتسمت له بحيا ..
: ياااه من زمان عنك .. مشتاق لك كثر فقدي لـ أبوي ..
تأثرت بحكيه حتى نبرته غير وهي تناظره وتبادله : مشتاقه لك آكثر .. مم صح كنت مع أخواني وحيل مرتاحه بس وجودنا غير .. آحتاجك كثير حتى شوف ..
طلعت جوالها وهي تتركه يشوف جوالها وآسمه المدون بـ آحتاجك كثير
آبتسم : ي حبيلك بس ..
: مساعد ترى حامل ..
ضحك : عارف ..باقي لك شهرين ..
وهي مبتسمه : آممم لا آقل ..
: الحين خلصتي السابع والا ؟
: باقي قليل ..
: ترى صرتي بطه ..
ضحكت وهي تغطي وجهها : مسسساعد ..
راق جوه وهو يجلس قبالها ويبعد المخده : الحمل معطيك جمال أكبببر ..
: آييه وصرت دبه ..
وهو يضحك : وش زينك وأنتي دبدوبه ..
: لا مو حلو .. بس آنتظر آجيب البيبي وآدخل نادي ..
: لالا ي بعدي .. وش زينك كذا ..
ضحكت : طيب بعد شوي بقوم آبدل ..
: تبين آساعدك ؟
ابتسمت : لا شكراً ..
ضحك وغمز لها حمر وجهها ودخلت لاجل تبدل ..تمدد على السرير : يا رب لك الحمد أنك جمعتنا من ثاني ..
.
.
.
شقه الجوري ..
كانت مصعب ضروي تبي تعطيه وصيتها ..!
دقت عليه مرتين و م رد .. نزلت جوالها وقامت تلم كم غرض للمستشفى عمليتها الخميس .. جلست وهي تتحسس الورم مكانه يألم ..
دقت تشيك على رصيدها آرتاحت وحمدت الله على نعمته عليها ..
رفعت الجوال من ثاني ودقت ..
: هلا مصعب ..
: هلا وغلا .. شخبارك ؟
: تمام .. كيفك ؟
: تمام ..
: عساه دوم ي رب .. شخبار سوس ؟
وهو مبتسم : تمام ماعليها الحين طالعين نتعشى الجوري بروح لها ..
كانت راح تقوله له ومن لهجته مستعجل : آوكي سلم عليها ..
: يوصل .. مع السلامه الا الجوري بغيتي شي ؟
: آيييه بس عادي بكره آدق عليك ..
أبتسم : آوكي آنتظر مكالمتك ..
ابتسمت : خلاص ي الله مع السلامه ..
صكت جوالها ..وقامت وهي تشوف آيلان (شغالتها) : خلاص تقدرين تطلعين (شغالتها وسواقها زوجين ومعطيتهم الملحق )
ابتسمت آيلان : ماما عشا ..
:لاحبيبتي مابي .. تصبحين على خير ..
ابتسمت لها وطلعت وهي دخلت لـ غرفتها حطت آغراضها على جنب
سمعت الجرس وآستغربت مين اللي جاها الحين ؟!
قامت : مين ؟
: سطام ..
: وش تبي ؟
: آفتحي الباب ..
: ماراح آفتح ولاتفكر تمر لـ هنا من ثاني ..
: الجوري آفتحي ب الطيب لاجل ماسوي مصيبه عند الجيران ..
: آعمل اللي تبيه .. بدخل آنام ..
وقفت على الباب إلين ماسمعت همس وناظر من العين السحريه وماشافته آرتاحت آنه مشى ..
رجعت لـ غرفتها والالم تركتها تبكي وهي تأخذ منوم لاجل تنام من إلمها ..

.
.
بيت عساف ..
فتح الباب ودخل للغرفه شاف الابجوره شغاله وهي نايمه ..
آبتسم نومتها كأنها طفله .. عدلها وهو يصحيها : رتيل ..
عقب فتره تحركت بـ هدوء : آآه
فز قلبه من موضع يدها على آسفل بطنها : يألمك هنا ؟
: آيييه ..
قامت من السرير وهي تشوف الساعه ..
وهي تلف عليه وتبعد يده : لاتلمسني آففف
: طيب لازم تروحين للمستشفى ..
: موب رايحه ..
: بنت البيبي لايصير له شي ..
: لو صار أنت السبب .. اترك عصبيتك تنفعك ..
طلعت من الغرفه ودخلت لاجل توضي وتصلي خلصت وهي متوتره حست بنزف خفيف جداً مافاته لونها المخطوف : فيه شي ؟
: موب شغلك ..
: تكفين ولك اللي تبين واللي تأمرين فيه آتركينا نروح للمستشفى..
للحظه جاتها الفكره : آنام عند جوري ..
: لا ..
: حتى أنا موب رايحه ..
: رتيل آطلبي رصيد ب البنك .. أي شي تبينه بس تكونين معي ماتفارقيني لوللحظه ..
: لا أبي آنام عند صديقتي ..
: ماقدر على بعدك لوللحظات ..
: م راح آروح ..
تنفس بعمق : تنازلي ..
: لا ..
: بنت ولدك ضناك تعانديني لييه ..!
: كيفي ..
هو عنيد وهي آعند ..بعدت عنه مسك كفها : أي وقت راح آسمح لك تنامين عندها بس موب هالليالي ..
: متى ؟
: بسافر الاسبوع الجاي وراح آتركك تنامين عندها ..
: سافرت أو ماسافرت الاسبوع الجاي راح آنام عندها ..
: طيب .. قومي ..
: بكره نروح ..
طير عيونه فيها : الحييين ..
تأففت ومشت لـ عيون النوم عند الجوري ..
أخذت عبايتها والشنطه ..
: آمشي ترى ..
: ماتبين آشيلك آخاف المشي مهوب زين للبيبي ..
بنظره : عساه يـبر فيك على هالشفقه والخوف ..
ابتسم غصب عنه : دام أنا بار بـ آمي الله يطول بعمرها وقبلها آبوي الله يرحمه م آعتقد ولدي يحيد عن طريقي ..
نزلوا و ناظر آمه وقال لها ..
جدته : دق وطمنا ..
: إن شاء الله ..
لبست عبايتها وحطت الشيله وهو يناظرها فتح لها الباب وصكه ..
: للحين تنزفين ؟
: مم مدري ..
بـ رجاء : طلبتك لاتعانديني بأي لحظه لاني عصبي ولما آعصب مدري شاللي آسويه ..
: شخصيتي ماراح تتغير لـ عيون آعصابك .. عود نفسك تكف يدك لان ذا آسلوب الضعوف .. عساف ترى مب عاجزه لا آقول لـ أخواني ناصر ومشاري عن سوياك ب العكس ممكن آقولهم بس راح آصدم مشاري فيك وآعرف آخوي وش كثر يعني له شخص آسمه عساف بس للاسف ماقدرت هالصداقه وخنته..
لف للحظه : ماخنته آخذتك على سنه الله وسوله ..
: واللي صار في لندن ..
: دقه لاجل تعرفين تفرقين ب التعامل بين البشر ولاترفضين لي طلب ..
: مغرور ومتكبر وعلى بالك كل الناس راح تأخذها بـ فلوسك ..
وهو يوقف قبال آشاره ويناظرها : لو تعرفيني حق المعرفه م قلتي مغرور ومتكبر ..
: أكثر من يعرفك أنا ..
عمل حركه بوجهه تدل على النفي : تبطين دام بداية معرفتك غرور..أنتي اللي مغروره ..
: أنا ..!
وهو يحرك من قبال الاشارة : ب الحححيل ..
لاجل تقهره : آييه مغروره ..
ابتسم : واضح اصلاً ..على فكره من في قلبه لم يدخل الجنه ..

وقد جاء في صحيح مسلم عن عبد الله بن مسعود عن النبي - صلى الله عليه وسلم - قال : ( لا يدخل الجنة من كان في قلبه مثقال ذرة من كبر ) قال رجل : ( إن الرجل يحب أن يكون ثوبه حسناً ونعله حسنة ) ، قال : ( إن الله جميل يحب الجمال ، الكبر بطر الحق وغمط الناس).

: علم نفسك هالحكي ..
ابتسم وهو يوقف قبال المستشفى طفى السيارة وفتح لها الباب وهو يمسك كفها
: بهدوء آمشي ..
ماردت عليه .. دخلها للجناح وهو يساعدها تجلس ..
: ماراح آنام هنا ..
: الليلة لازم تباتين هنا لاجل التحاليل بكره ..
: لا ..
: خلاص آتخذت قرار وبجلس معاك ..
: م آبيي ..
ابتسم وهو يشوف الدكتورة ويقول لها عن النزف البسيط .. وهي تناظر الدكتوره وتناظره : طيب آطلع ..
ابتسم : طيب ..
طلع وهي تناظر الدكتوره : م آبي آنام هنا ..
: لو فيه ضروره راح تنامين هنا ..
تأففت بقهر والدكتوره تعمل لها فحص وتسألها .. ناظرت الممرضه وهي تأخذ الضغط لها .. حطت كفها اليمين على موضع الالم وهي تقرأ آيات الشفاء على نفسها والبيبي ..
.
.
.
بيت آهل الجوهره ..
رائد وهو يرش عطر : آنزلي له ..
وهي تضحك : ي غبي ترش من عطري لييه ترى نسائي ..
ضحك : العيال اليومين ذي طايحين بـ عطور البنات والبنات مثلنا ..
:ههههههههههه لاحظت هالشي ..
نزلت مع آخوها شافته واقف وتاكي على سيارته ..
رائد : البيت بيتك بس لاتأخذ الجوهره ..
ابتسم : توكل بس ..
ضحك رائد وركب سيارته ..
الجوهره : لاتتأخر ..
وهو فاتح القزاز : بس قبل آصلي الفجر وآجيكم ..
ابتسمت لاخوها وهو يطلع من الحوش مشى ريان صك الباب ورجع لها..
: كيفك ؟
: وش شايف ..؟
: الجوهره ..
وهي واقفه جنبه وتناظره : خير ..
: كل هالاشياء كانت في آمريكا .. من سافرت بطلت كل هالاشياء ..
: بطلت تعملها بس م بطلت تشوفها ..!
: الشيطان ..
: لو فيك أراده وقبلها آيمان كان قدرت تبعد عنها ..
غمضت عيونها تمنع دموعها تنزل وتالي رفعت عيونها للسما : ريان لو غيري شافت حياتك القذرة اللي عشتها في آمريكا وجبت معاك حبيتك معاك للشقه تتوقع راح تصبر و م تخبر آهلها ..
م رد عليها ..
: لا .. مستحيل وحده تصبر صبري عليك .. جرحت وطعنت ب آنوثتي إلين آدميت كل جزء فيني (سكتت للحظات وتالي كملت) تغيرت لاجلك بس للاسف الذكريات للحين معاك ..
تنفس وهو يناظرها بعمق ..
: حتى م قدرت آقول لابوي ..لان هالشي يجرحني آنا قبل كل البشر .. كنت خلاص راح آقوله بس بجد م قدرت حسيت لساني وقف عن الحكي ..!
وقف قبالها وهو يمسك يدينها : عارف وكل لحظه يتأكد لي ب آني مآستاهلك شخصيتي تصرفاتي كلها غبيه آبعدت عن آشياء كثيره لاجلك حبيتك كثير لاتتركين آشياء بسيطه تدمرنا غيريني ..
: عذراً ريان ماعدت آقدر آستمر على هالحال .. حلمي بـ طفل آضمه لصدري وآجلت فكرة الانجاب إلين تتعدل ويتعدل آسلوب حياتنا بس عقب المقاطع كرهتك كرهت آنفاسك قربك قرفت آشياء كثيره كانت تجمعنا ..
وهو يشد على كفوفها : خلينا نبعد عن هنا راح آخذ آجازه وأنتي بعد نغير جو ووعد آنسيك كل شي ..
صوتها تهدج : الا كذبتك كل ليله بإنك على شغل وأنت تشوف ذكرياتك في ولاية
تكساس ..
بكى : والله أحححبك ولا آقصد آجرحك ..
وهي تكف دموعه : لو م آحبك كان الحين مايجمعنا غير القرابه ..
: بس آرضي واتركينا نسافر ..
: م قدر .. خلاص ريان كرهت حياتنا ..
: آوعدك نعيش آصداقاء للوقت اللي تبينه عارف ومقدر وضعنا وتصرفاتي بس آتركينا نسافر ..
ابتسمت بإلم : ححلو عارف بإني م بي قربنا ..
: لان عارف مقدار الالم وشكثر آحتقارك بمجرد شوفتك لي ..
تنفست بعمق : آبدخل لان بردت ..
: آمرك عقب كم يوم ونسافر ..
نهرته بقوه : لاتبكي .. لاتبببكي مفروض أنا اللي آنهار موب آنت ..
أخذته لـ صدرها وعيونها لمعت : لاتبكي بلييييز أنت رجال ..
عزوتي خاطري اسمعك خبريّة
دمعتك هذي تسبب لقلبي اذيّة
لا تطيحها على دنيا دنيّة
وان بغيت هاك اسكبها بين ايديّا
فترة مرت ب آحضانها الحين هي بـ عمر 23 سنه م شافت رجل يبكي هالبكا..!
رق قلبها كثير لبكاه وهي اللي ببكاه تأكد لها ندمه وطيشه والاهم حبه لها ..
وهي ترفعه من آحضانها وتناظره : قالوا لك راح آقدر آبعد عنك ..!
مقدر والله .. لاني آحححبك آعشق حروف آسمك وكل تفاصيلك .. بس لاتبكي كذا ..
مسحت دموعه وعيونها غشاها الدمع : بيبي ..
: ترجعين معي ..
ابتسمت بعيون دامعه : برجع معاك ونسافر ..
بفرحه وصوت متغير من بكاه : متى ؟
: عقب كم يوم بس محتاجه راحه ..
بضيق : مني صح ..
وهي تحرك كفها على تشيرته وماجاوبت لاجل مايبكي لانه منهار تماماً : ليه بس تشيرت ناسي البرد ..
: ب السيارة ..
تركته وهي تشوف السيارة طلعته وهي تلبسه وتسكر السحاب : لاتنزله ولما تروح للبيت شوف البجامات في الرف السفلي آلبسها ..
: آوك ..بروح وآجي عادي العصر ؟
: براحتك ..
: طيب آنتبه لنفسك ..
: آوك ..
باسها وابتسمت له .. ركب سيارته وآنتظرت إلين طلع قفلت الباب ودخلت مسحت دموعها ودخلت لـ غرفتها رمت جسدها على السرير : يارب ..

ربآآه كم أخاف عليه
أكثر من نفسي وأكثر من أي شيء أمتلكه !
فحيآتي ليس لهآ معنى دونه فربآه اجعله ملكي فانت أعلم بحالي وعشقي له .
.
.
.
بيت مصعب*سلطانه ..
ي شخصيتها العنيده المتمرده الغربيه تتغلب عليها بهاللحظات أو تعاند كل شي وحياها وتبدأ حياتها مع مصعب الانسان العاشقه له بكل م تملك من آحساس..السبب بعد الله عز وجل في نقلتها من حياه الضياع والتشبه والحزن إلى حياه آخرى تكاد نتسيها كل شي عانت منه ..
في غرفة التبديل وهي تناظر شكلها لاول مره بحياتها كلها تتمرد على شكلها المشابه لاخوها بشكل كبير ..
لحظات حست بـ قيمتها ك آثنى كانت فاتنه بكل ماتعنيه الكلمه ..آعٌجبت بشكلها الانثوي الخالص رشت عطرها بلاآكسس ..
دق بابها : سوس فيك شي ؟
بصوت خافت : لا ..
: طيب طولتي داخل آفتحي الباب ..
: طيب روح نام ..
: لا كذا آنشغل بالي آكثر ..آفتحي حبيبتي ..
ويدها على مقبض الباب وبخوف : لالا ..
: سوس الله يرضى عليك آفتحي ترى راح آطيح من طولي ..
نبرة خوفه عليها تركتها تفتح وتتناسى خوفها ..فهى وهي رجعت لـ غرفة التبديل سحبها من كفها : الله حسيبك وش ناويه فيني آنتي ..!
لاول مره من زواجهم يضمها ويهمس لها مثلماً يبي ..تركها ووجهها ماقدرت تناظره فيه ..
: سبحان من خلق هالزين كله ..
بلعت ريقها همس وحكي ونبرة مصعب مب مثل كل مره ..نبرة عشقها لها هالمره وضحت ب الحيل ..
: م بغينا نروي عطش هالضيعف ..
قالها وهو مبتسم : سوس ..
: لبيه ..
: لبى هـ الخفوق والمنطوق ..آقول الله يخلينا لـ بعضنا ولايفرقنا ويسعدنا بحياتنا..
تلعب ببجامته ولاحست إلين ضحك : وش ذنب بجامتي طيب تفرغين هالتوتر فيها ..
حط راسها تحت رقبته ووهو آكثر شخص بهالدنيا مرتاح باله بهاللحظات : فديت الحياوي ي بشر ..

.
.
يوم آخر
طلع عبدالعزيز من الشركه مر الحلاق حلق تركها عوارض خفيفه وخفف شعره على الاخير ..حط شماغه جنبه وهو يرفع جواله : هلا فجوره .. آممرك .. آوككي آجهزي ..ههههههه آيييه قريب من الجامعه ..لاتطلعين إلين آدق عليك ..
صك الجوال ونزله جنبه .. رن جواله : هلا فهد ..
فهد : هلابك .. آسمع وين الاوراق اللي وصيتك عليها ؟
: تلاقيها بمكتبك حطيتها قبل م طلع ..
فهد وهو مبتسم : ولد آترك الطلعات قبل نهاية الدوام ..
ضحك : رحت آحلق بس ..
: ي حرام قل آنك تبي تمر بنت العم ..
ضحك بقوة : يجيك يوم تتلهف على الرجعه للبيت ..
وهو يضحك ويطلع الاوراق : الله يخلي لي حلوه اللبن .. خلاص لقيتها آنتبه للدرب ..
: إن شاء الله .. سلم على آمي وبوس راسها وكفها ب النيابه ..
: من عيوني .. ماودك تمر ؟
: الا , الليلة أو باتسر ..
: ننتظرك آجل جيب مرتك معاك ..
: آييه عارف ..مع السلامه ..
دق عليها لاجل تطلع : ترى عند المواقف 4 ..
صك ورجعت تدق : لحظه خل آنزل من السيارة ..
نزل وشافته .. آنصدمت شكله متغير ..ركبت جنبه : عبدالعزيز ليييه حلقت ..
ابتسم وهو يطلع من المواقف : تغيير ..
: لا قبل آحلى ..
ضحك : راح تتعودين علي ..
: مستحيل طالع مب حلو مثل قبل ..
: آفا ..
: قههههر ترى ليه ماقلت من قبل راح آحلق ..
وهو يطلع من الجامعه : طقت براسي آغيير..
: طيب شافوك بنات ..
يبي ينرفزها : مرت كم بنت وخقوا علي ..
ضربته بـ خفه : وجع ..
ضحك : كائن آطخخم مب بنات وسعوديات بعد أذا م يناظرون وياااي وحركاتكم ي البنات ..
بـ غيره مجنونه : عبدالعزيز صدقني لو ماتعدلت راح آنومك ب الصاله ..
وهو يضحك : آتحداك يطاوعك قلبك ..
: راح يطاوعني لاتصدق نفسك بس ..
: آجل آنام عند ميمتي .. على الاقل الاقي من يغطيني آخر الليل..
: وأنا آجلس وحدي ؟
: أنتي تبين تنوميني ب الصاله .. وش فايدتي آجلس ..!
: عزوز لاتمزح كذا ..
ضحك بقوة ومسك كفها والثانيه على الدركسون : فديت اللي تحترق آعصابها بسرعه ..
: عزوز لانتاظر غيري ترى والله آزعل ..
وهو يدخل السيارة لمدخل العمارة ويطفيها : آتركي بس الغيره منيب مناظر غيرك ..
نزلت وهو آخذ شماغه وحطه على كفته ومسك كفها .. فتح شقتهم وماتركها تتقدم لحظه : أنتي قدها تقولين منيب حلو ..
وهي تبعد الشيله :آيييه قدها ..
دنق : هيااااط
ضحكت : عبدالعزيز بطل ..
ضحك : ماراح آبطل حركات .. ها آنا ححلو ..
: لاع ..
ضحك وهو يمسك آنفها : عارف أنك ميته علي بس هالنيولوك مطلعني آجمل منك وش آسوي عاد ..
قالها مزحه وهي آخذتها بشكل جدي ودمعت بسرعه : مفروض تأخذ من البداية وحده بجمالك .. موب أنا ..
ضاق جوه بسرعه : آآآفا ..
كفت دموعها وآبعدت عنها وهي تنزل عبايتها : خلالاص عبدالعزيز آتركني ..(بضيق) عبببدالعزيز خلالالاص ..
تركها وهو مبتسم : زوجتي آووكي ..
وهي تدخل للغرفه : آييه متأكده من هالشي .. بس منيب مودك الحين ..
وهو يضمها من وراها ويحوطها بقوة : أحبببببك ي مجنونة ..
تسمرت مكانها وهو يزيد : فاهمه وش معنى احبببك وآعشقك .. بس لعنبوا هالغيره آتركيها ..
: م راح آتركها ..
ضحك : يعني صبراً جميل ..
قدر يتركها تبتسم : آيييه ..
ضحك أكثثر : فديت هـ اللؤلو المرصوص .. تحبيني ؟
: عزوز م راح آروح منك ..
وهو يضمها أكثر : تحبيني ..
: وش رأيك ؟
: مايهم رأيي ..
: عبدالعزيز منيب من ربعك ..
ضحك بقوه : تصوري شكلي وأنا ضام واحد من آخوياي كذا .. يلا تحبيني والا لا
ضحكت ولاجل تقهره : لا ..
فكها بسرعه ووقف قبالها : كذابه ..
ضحكت : الا ..
: طيب آجل كيفك ..
مشى يأخذ ملابسه لاجل يأخذ شاور عقب الحلاقه ..
: عزوز ..
: زعلان لاتكلميني ..
: عزوز ترى أحبك ..
ضحك ورمى الملابس وهو يرجع لها : عارف والله ميته فيني الله يخلنيي لك..
.
.
.
المستشفى ..
: الله يقطع ذا العناد ..
: ها متى راح آطلع ؟
: رتيل خروج إلين تقول الدكتوره خلاص ..
: أبي كودرد ..
طير عيونه فيها : لالا منيب صادقه ..
: آيييه آبيه راح تجيبه أو آطلبه ..
: لو جابه آحد لك فصلته من شغله .. مهبوله ماتدرين آنه مضر فيك وأنتي حامل ولا عندك آلتهاب كلى ..
: عساف جيبه ..
: يحرم عليك ..
: بكلم آخوي يبجيه معاه ..
: ماراح يجيبه آحد لك لو تكلمين اللي تكلمين ..
سكتت ماعاد ردت شافته وهو يريح ظهره على الصوفا وآرسلت لـ عبدالرحمن لاجل يجيب لها ..
رفع راسه : لاتسوين مشاكل كودرد ممنوع للحوامل ..
دقت على لمار لاجل تتطمن عليها عقب رجعتها لـ مساعد ..سولفت معاها إلين جا آخوها ..شافته يسلم على مساعد و وعقبها سلم عليها وشوي دخل مشاري وناصر ..
عساف وهو يناظرها : عبدالرحمن الله يهديك م تدري آنه ضار فيها وهي حامل..
ناظر عبدالرحمن ب التعليمات : آحح رتيل تمزحين ممنوع للحوامل ..
مشاري ضحك : كشفوها ..
: نااصر آتركهم يعطوني ..
ناصر وهو مبتسم : مهوب زين للبيبي آطلبي اللي تبينه وآجيبه لك بس مايضرك..
: طلعني من هنا ..
: آبشري بـ عزك ..
: آفا ي النسيب الطلعه ممنوعه عليها ..
: لا ناصر طلعني بس ..
ناصر : نفسيتها آهم شي .. بأخذها معي للببيت ..
: آيييه آبي آجي معاك ..
: من عيوني ..
عبدالرحمن : طيب تعالي معي نتعشى بأي مطعم وعقبها آوصلك لبيت ناصر..
عساف : لاتكفى آتركها ترتاح ..
مشاري ضحك : روعتم صديقي اللي يقول بأخذها واللي راح يمشيها ..
ضحك عساف وانحرج ..
بـ مساعده آخوها ناصر لبست العبايه ولا آنتظرت آمر دكتوره ولا آذنه ..
: على مهلك ..
: عساف كرهت هالبيبي من حرصك الزايد ..
ضحك ناصر : خف عليها ..
وهو يضحك بتوتر ويناظرها : الله يستر بس ..
.
.
.
بيت آهل مصعب ..
تبعد عن نظرات عيونه المراقبه لها ولكل تصرفاتها بحرص مجنون ..
رجع يسولف مع آمه وعمته وخواته..
آستغرب طلب آمه بأنها تبيه
دقت الجوري ناظر الرقم رد :هلا الجوري .. تمام .. معليش نسيت بس الحين مع الوالدة بعد شوي دقي .. لاتنسين ..
دخل جواله بجيبه ودخل لـ جناح آمه جلس قبالها : لبيه يمه ..
:لبيت بـ مكه .. كيفك مع مرتك ؟
وهو مبتسم : ماعلينا الحمدلله ..
: م بعد حملت ..؟
: لا وين يمه تونا الله يرضى عليك ..
: وش اللي توكم ولكم فوق الخمس شهور متزوجين ..!
دنق وبباله لو تدرين ب الحال بس اللي توه تعدل ..
: عمتك والكل يسأل آكلوا وجهي مرة ولدك ماحلمت وكلن يسأل ..
: وش عليهم منها ..!
: مصعب مرتك قبل عرسك أنت كنت عارف وضعها وهي عايشه حياتها مثل الرجال ..!
صدمه لـ مصعب من هالكلمه ماحبها آبداً تطلق على زوجته ..
: يمه الله يهديك ..
: مصعب ترى أنا آمك وخابره حالك مرتك ماعطتك ريق حلو الا من تالي ..
ضحك من القهر : يمه الله يسامحك أنتي معنا عايشه ..!
البنت مهيب مقصره ابداً وقايمه بكل حقوقي ومحترمني ومتحمله شغلي وجلستي مع خالي بالمستشفى ولاعمرها تكلمت ..
: مصعب لو صدقك الكل منيب مصدقتك ..مرتك لازم تفحص وتتأكد هي تجيب عيال والا ..اللي بمثل حالها من 8 سنين عايشه مثلك ومثل الرجال ....
قطع آمه بـ ضيق مجننون : يمه طالبك كان لي غلا عندك لاتقولين هالحكي تراها زوجتي ..
وقف : ماتوقعت هالنظره لـ سلطانه منك بالذات ..
وقفت آمه : ضناي لو قلت هالحكي ترى من حبي لك وأبي لك العلم الزين..حتى النسوان كل ماجلسنا بمجلس الا هم يسألون مرة ولدك حملت والا لا ..!
وهو ضايق : سلطانه لو الله كتب لنا بعيال راح تحمل وأنا منيب مستعجل آول شي آستانس وعقب سنه نفكر بموضوع العيال ..
: مصعب وأنا أمك لاتزعل مني ..
: يمه ماترضين هالحكي عن خواتي فلا ترضينه عن سبب سعاده وراحه بال ولدك بعد الله سبحانه وتعالى ..
: يعلم الله أني أغليها ومن غلاتك لكن الحق ينقال ..
م علق ..
دخلت عمته وعارفه السالفه من قبل ..
جلس مع جلسوهم ونفس الحكي لاول مره يعصب منهم وتمالك نفسه وهو ساكت ويسمعهم مهما تكلم ماراح يقتنعون لانه عارفه ومقيوله من قبل الا الشايب السعودي ض1 لاتفكر تقنعه لانك لو حكيت ماراح تتغير نظرته للسالفه..
كثر م تمنى يدق أحد من ربعه لاجل يطلع حرة آمه وعمته فيه دقت الجوري كأن الجروح لـ هالبنت مكتوبه ..!
شاف رقمها وبضيق : الجوري ماعندي الا أنتي ..!
الحين أنا مع الوالده وعمتي ..
آستغربت وناظرت الشاشه تتأكد مصعب أو لا : مصعب ..
وهو يقوم ويطلع من الجناح : آيييه آيييه آنا مصعب .. وش تبين ..!
صدمه موب طبيبعه تلقتها تركتها تسكت ..
: الجوري منيب رايق لاجل تسكتين وش تبين من البارح تدقين ..!
تبين فلوس ؟
تتساقط دموعها : لا شكراً م بي أي شي .. آسفه جداً على الازعاج .. السموحه ي الغالي ..مع السلامه ..
وُ اِلّمُوتْ طَعّنَہْ وَآحِدٍ تِعّتِزِي بـہْ ..!


.
.
.




عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


البارت السابع والاربعون
سمع رنين الخط سكرت منه وخاطرها مهوب مثل كل مره مجروح هالمره منه..!
لف لـصوت آمه ونزل معها ومع عمته وخاطره ضايق ب الحيل من حكيهم وتصرفه مع الجوري ..
: سلطانه تعالي ..
وجهه واضح عليها الضيق تقدمت له : شفيك ؟
مسك كفها وطلعوا للمسبح لاجل يمشون وحدهم ..
آمه تضايقت وهي تسولف لـ عمته : الله يقطع ذا اللسان ضيقت صدره ..!
عمته بضيقه : تهقين زعل مننا ..؟
آمه : الا ضاق وضاق .. أنا وأنتي لو نسكت آبرك لنا .. آبرهم فينا وضيقنا صدره..
عمته سكتت وضاق خلقها كله الا مصعب ..
على المسبح ..
: حبيبي من ضايقك ؟
: محد بس آبي آمشي معاك ..
: وجهك متغير ..!
: لالا ..تعالي نروح للفيلا خذي عبايتك وأنا ببدل ونطلع نتعشى ..
(بيتهم بنفس محيط بيت آهله)
: طيب نقول لـ عمتي ؟
: لا ماله داعي ..
مشوا لـ بيتهم ويده على خصرها وجوهم هادي .. لبست وبدل وطلعوا ..
دق جواله ابتسم على باله الجوري تحطم طلعت آمه : لبيه .. راح نطلع نتعشى..لا فديتك .. لالا ..آيييه .. بحفظ الله ..
: وشو اللي لا ؟
: عادي .. المهم وين تبين نتعشى ؟
: آي مكان ..
: خلاص آجل راح آوديك مكان يروق لي ..
ابتسمت : آوكي ..
.
.
.
بيت أبو سطام ..
وهو يناظرهم : يبببه ي أنك تقولي أو أروح لـ عمتي وتنفضح السالفه قبال عيالها ..
عصب أبوه منه : سطام السالفه مهيب لعبه لاجل تروح وتقول هالحكي ..!
لو قلت شي فيها مصايب .. متى بتركد ..!!
وهو يوقف ومعصب : شوفوا ي أنكم تقولون لي السالفه كلها والا بنفذ اللي براسي واللي فيها فيها ..
طلع لـ شقته وهو فايرن دمه ..
آمه : وش السواه ؟ تجي منك ومن أختك ولامن هالمجنون ..
: وش أقول ..!
أن البندري زوجها أبوي الله يرحمه لـ أبوها لاجل يحللها لـ رجلها اللي طلقها ..!
ها ؟
: أجل تكذبون ؟ خلاص السالفه آنكشفت ولدك مهوب ساكت وآمجاد وسهى ..
: ي مره السالفه فيها قبايل ..
: مالك الا تقول السالفه وتكلم أختك ورجلها لان السالفه من تحت راسه هما أبو الجوري صديقه ورضى بهالسالفه اللي ماترضي الله ولا خلقه ..
: المصيبه مهيب هنا البنت عاشت ببيت عمها طول عمرها على آنه بيت أبوها يعني لاسلمت من ام ولا أبو ..!
ضاقت على الجوري : بعدي هالبنت الصدمه بتكون كبيره عليها ..
: أبوها لازم يجي لـ هنا..
: كلمه السالفه خلاص آنكشفت ..!
قام مسك الجوال ..
: راح تدق الحين ؟
: أكيد الوقت عندهم تلاقينه الظهر أو العصر
دق م رد .. شوي دق جواله : هلا بـ محمد ..
محمد ( أبو الجوري) : حيالله الغالي .. كيف حالك ؟
: آبشرك بخير وسلامه ..كيف حالك ؟
: الحمدلله ماعلينا خلاف .. م غير آشتقت لـ المملكة ..
: لازم تجيها أجل ..
ابتسم : بجيبها لكن شغلنا مهوب يسمح ..
: محمد ترى العلوم القديمة آنكشفت كلها ..
سكت شوي وآردف بـ صدمه : أبو سطام منت بصادق ..!
بضيق وهو يجلس : لا والله وأنا اخوك .. لازم تجي للمملكة ..
: وشلون السالفه آنكشفت ؟
: تعال للمملكه وتعرف السالفه كلها .. محمد بنتك تبيك عزوه وظهر لها تراها متعذبه ..
: شاللي فيها ؟
: تعال وشوفها بـ عينك ..
: وعيالي ..
: والجوري مهيب ببنتك ..
بضيق : الا بنتي لكن كيف آمهد لـ عيالي بإن عندهم آخت أكبر منهم وكل هالسنين يشوفونها بنت عمهم ولا العيال مايكشفون عليها بحجه آنهم مب محارمها ..
: لاتهتم بـ ذولاي فكر في الجوري ..
تنهد وسكت ..
: ترى البندري نفس الشي حالها آشين منك عيالها كبار وأكبر من الجوري كيف نظرتهم لامهم ..!
: البندري وش سوت ؟
: ماتدري للحين قلت تجي أنت ونفتح السالفه مره وحده ..
: لا اله الا الله .. صدمتني بهالسالفه ..!
: صدمتي آكبر .. عجل ب الجيه ..
: إن شاء الله ..
.
.
.
المستشفى ..
دخلت الجوري له الساعه 9 لاجل عمليتها ولازم تبات هناك ..
الدكتورة تناظره شفايفها الحمر وعيونها المحمره من البكا على بالها خوف : ي ماما ترى العمليه بسيطه جداً ..
: ب العكس حاستها سهله ..
دخل طاقم دكاتره وآستشارين كانت راح تحط الغطا : لا ي ماما لازم يفحصون الغده ..
الاستشاري كبير في سنه : ليه ي أبوي تبكين العمليه سهله وراح تلومين نفسك بعد العملية على التأخير لانها سهله ..
تقدم لاجل يفحصها وهي قد ماتقدر تحاول تتماسك خلص الفحص وترك كل الدكاترة للغرفه ..
الجوري تناظر آيلان : آيلان بليز لا احد يعرف عن عمليتي وخليك في المحلق لاتجين للشقه لاجل محد يجي ويدق ويعرف..
آيلان : حاضر ماما ..
: تقدرين الحين تروحين ..
ابتسمت بتعب : آييه ..
سلمت عليها ورراحت ..حاولت تنام وم قدرت ..
كلن ينآم وتقبل النوم عينه و انا
قلبي هواجيسه عن النوم تشقيه
قامت من السرير وهي تناظر لـ حديقه المستشفى ..
شهقاتها ترددت بكل آرجاء الغرفه وم سمعها ولا راح يسمعها ويرد لها الا صداها ..!
.
.
.
المطعم ..
نزل جواله : سوس دقي على الجوري ..
: ليه ؟
بضيق : آدق عليها مغلق ..
طلعت جوالها ودقت : نفس الشي مغلق ..
: بكره نمرها ..
: أيييه عادي ..بس غريبه طرت لك الجوري ؟
وهو يحرك جواله بهدوء : من زمان عنها ..
: طيب شفيك متضايق ؟
: ضيقه تجي وتروح ..
: بس م سبق وشفتك بمثل هالضيقه ..!
: يمكن من قلة النوم والارهاق ..
: مصعب كنت رآيق العصر والمغرب إلين جلست مع عماتي ..
تنفس بتعب : بالعكس الضيقه موب منهم .. بس لاني مرهق ب الحيل ففجأه قفلت معي ..
ابتسمت له : قوم طيب آبي آشوف هالارهاق يروح لما تنام ..
ابتسم لها : آتركينا نكمل عشانا ..
: عن نفسي شبعت ..
وهو يوقف معاها : حتى أنا ..
ترك الحساب وقاموا ..
مجرد وصلوهم للفيلا دقت آمه : سوس آمي تبيني ..
: آوكي ..
: لاتخافين شوي وراجع ..
ابتسمت : لاتنسى ترى انا سلطانه ..
ضحك وقرص خدها بخفها وهو يمشي لامه دخلت لبيتها وهي تنزل عبايتها ناظرت الساعه دخلت لـ غرفه التبديل جات تلبس بجاما وتركتها لازم تتغلب وتلبس مثلماً يبي ضحكت وهي تشوف آختيار رتيل عمرها م توقعت بيوم تلبس كذا من طبع شخصيتها الغريب ..!
خلصت وهي تناظر شعرها ابتسمت عاجبها طوله ..
:قمممر فديت هـ الطول ..
: مسرع جيت ..
ابتسم : محد كان راح يخون وينام قبلي ..
ضحكت ولفت له : روح بدل ..
: م فيني ..
ابتسمت وهي تمشي لاجل تطلع له بجاما تركتها قبالها وهي تفك الازرار لـ ثوبه: بكره راح تتأخر عن الشغل لاني م راح آصحيك ..
وهو هيمان فيها : كيفك اللي ناويه تسوينه نفذيه بس شغلك ؟
ضحكت : حبيبي بكره ويكند عندي ..
ي جمالها وهي تضحك وصوتها خافت : ي ضحكته وش هالطرب ..
: يؤؤ مصعب ..
ضحك : جعلني فدوة للي تنادي مصعب بدلع رباني ..
تركته وهي منحرجه لف وهو يناظرها : سوس كملي جميلك وبدلي لي ..
ضحكت : مب بيبي ..
ضحك وبدل ملابسه وهو يرمي نفسه على السرير ويجيبها لـ حضنه : سوس متضايق ..
ناظرته : حبيبي ليه ؟
وهو يحرك يده على خدها هدوء ومب قادر يحكي لها عن آمه ولا عن الجوري..
: ممدري .. آطلبك طلب ؟
تناظره بـ آهتمام : لبيه ..
: ودي بـ آحضانك نوميني الليله فيها ..
: بس كذا ..
تركت راسه بين رقبتها ونحرها وتضمه بيدها الثانيه : م طلبت شي ..
ابتسم لها : الله يخليك لي ..
.
.
.
يوم آخر ..
المستشفى ..
: الساعه تسع ؟
: آيييه .. بعد شوي راح تدخلين لـ غرفه العمليات لاجل يتم التخدير..
بحزن عميق : تتوقعين تنجح ؟
: بأذن الله تعالى ..
وهي تتحسس الورم : دكتوره ورم خبيث يعني ممكن آنتشر في الحنجره كامله..
الدكتوره وهي تجلس : شوفي ي ماما م راح آكذب عليك لانك فاهمه الوضع الورم كل ماله يتضخم سحبنا منه عينات لاجل التحاليل ويخف ويرجع لكن يبقى ورم خبيث ..
تنفست بحزن : صحيح م فيه شي يغري للحياه بس أنا مدري شاللي سويته وراح يشفع لي بعد الموت ..
شدت الدكتوره على كفها : بأذن الله راح تنجح العمليه .. آهنيك جوري على تحملك لـ ظروفك القاسيه ..
ابتسمت بـ إلم وتركتها الدكتورة ..
ناظرت المرايه منظر الورم بشع جداً ذرفت عيونها الدموع من ثاني وثالث ورابع إلى مالا نهاية ..
نزلتها وآمتدت يدها لـ جوالها فتحته شافت مكالمات من مصعب سلطانه رتيل كادي ..دقت على رتيل وكادي و م ردو ..
تمنت شخص يعني لها شي يكون معها بهاللحظات .. ناظرت ساعتها 7 توها أكيد الكل نايم .. رجعت آغلقت جوالها وقامت لاجل تصلي صلاه الضحى قبل م تدخل غرفه العمليات ..


.
.
بيت جد كادي ..
جدها : مهيب من عوايد كادي صاحيه ..
ابتسمت : تعودت على المدرسه آصحى بدري ..
جدتها تعطيها الحليب ..
: بس ي جدتي ..
جدتها :خذيه .. الله يصلحك رحمت هالضنا منك ..
أخذته وهي تضحك : لييه عاد ؟
: يابنتي م تأكلين مثل الناس ونومك قليل .. كلي لاجل ضناك ..
ابتسمت : آكل ي جدتي ..
: لا م تأكلين ..
ابتسمت وهي تشرب الحليب : جدتي خالتي راح تجي اليوم ؟
: آييه قالي خالك البارح بتجي هنا ..
جات ترد وصرخت بفرحه : محححححححححححمد ..
نست الكل وحملها وهي تركض له وتضمه ضحك لها : حبيييبه قلبي ..
الوليد ينزل الشنطه : هههههههههههههههه يمه شوفي آحفداك يحرقون قلب العزوبي ..
ضحكت آمه وآبوه وقاموا وهم يسلمون على محمد ..
وهي تمسح دموعها : لييه م قلت لي ؟
وهو يناظرها مشتاق لها حيل : حبيتها مفاجأه ..كيفك ؟
: تممام ..
وهو يحس على عمره ويناظر جدانه : شخباركم ؟
جدها وهو مبتسم : بخير يالله لك الحمد .. كيفك أنت والحمدلله على سلامتك..
: الله يسلمك ي الغالي .. الحمدلله بخير بشوفتكم ..
وهي ماسكه ثوبه وتناظره : م راح ترجع هناك ؟
وهو يبعد غرتها عن وجهها : لا خلاص ..
دمعت : والله ..
يكف دموعها : والله خلاص منيب راجع الحمدلله آنتهت الازمه وأبادهم جيش أبومتعب ..
جلس يسولف مع جدانه وخاله وهي تناظره ناحف ومتغير .. جلست تتأمله بكل م عطاها الله وهي ماسكه كفه وتسمع لـ سوالفه ..
.
.
.
بيت مصعب * سلطانه ..
: لا آتركينا نروح للجوري نتغدا عندها ..
: آوكي .. بس مصعب من البارح كل شوي جايب طاري الجوري شفيه ؟
وهو مبتسم : مشتاق لها من فتره عنها ..
بنبرة ضيق : الجوري آحساسي إن فيها شي ..
ب آهتمام : كيف ؟
: في تجمعات البنات نادراً تجي ولو جات تناظرنا وأغلب وقتها ساكته حتى ناحفه بشكل مجنون الهم راسم رسمته على وجهها ..
ضاق من صبح ربي : لاتقولين عاد من زمان عنها م مريتها ولاحتى كلمتها عدل..
قامت أخذت جوالها دقت عليها : مغلق ..!
غريبه الجوري مب من طبعها تغلق جوالها ..
: طيب دقي على بيتها
: الجوري م عندها تلفون بيت ..
وهو يناظر ساعته : تسع الحين يمكن نايمه وخلص الشحن ..
: من البارح ..!
قامت : راح آجهز الفطور وعقبها نطلع للجوري ..
وقف معها : لا خلينا نمرها ونطلع نفطر ..
مشى مع سلطانه وكله قلق ويفكر فيها ..
سلطانه : نمر أول شي عماتي نصبح عليهم وعقبها نطلع ..
ويده على خصرها وابتسم يعشقها أكثر وهي تعمل كل شي يبيه وتعرف كل شي يحبه لاجل يرتاح ..
دخلت لاجل تبدل وهو كذلك م طولوا مروا سلموا وطلعوا ..
في سيارته ..
: تتوقعين صحت ؟
: يمكن ..
ظل يسولف لها عن علاقته مع الجوري وشلون صارت بـ هالود والقرب..
وقف قبال العماره صك سيارته ونزلوا ..دق الجرس مره مرتين آنتظروا لمده تزيد عن العشر دقايق والقلق تسرب لـ نفسه : جوالها مغلق وهنا باين إن الشقه فاضيه ..
: يمكن طالعه مع سطام ..
مسك كفها ونزلوا وهو يركب السياره : م قالت لكم عن علاقتها مع سطام؟
: دائما تقول حلوه ..
: ودي تكون حلوه ..ودي ..
: غريبه حتى سيارة سواقها مو هنا
: عندها سواق ؟
: آيييه ..
وهو يطلع من المواقف : غريبه ماسبق وقالت لي عن هالشي ولاحتى طلبت مني ..
: زوج رتيل تكفل بكل شي ..
بضيق : وش قرب عساف ل للجوري لاجل يطلع لها .. مفروض دقت علي ..
: م طلبت رتيل هي اللي تكفلت بالموضوع وطلعها عساف من مكاتبه لان ممنوع الكفاله المرأه الا تكون مطلقه أو آرمل بصراحه شي غبي ..
: كثير من الانظمه عندنا يبي لها تغيير ..طيب يمكن عند صديقاتك ..
: م عتقد لان الجوري ماصارت تجي للتجمعات ولاتروح للبنات وحدها ..
سكت للحظات : نمر نفطر وعقبها نمرها للبيت يمكن كانت نايمه ..
: آوكي ..
.
.
.
بيت ناصر ..
: آبعرف شي ..
مجهز نفسه لحكيها اللي يسم البدن : اللي هو طال عمرك ؟
: الحين الساعه 10 آحساسك وأنت جاي لي الحين ..
: ابداً ي الفاتنه جيت آخذك ..
: م جلست عندي أخوي كثير ..
: مالي داعي جلستك أكثر أنا مشتاق لك ..
أخذت آنفاسها : طيب بجلس اليوم ..
: لا مشتاق لك وللبيي ..
ضحكت : لي ممكن آبلعها بس البيبي شلون ..
ابتسم : دامه بداخلك راح آشتاق له ..
: الحين مين تحب أنا أو البيبي ..
وبعده مبتسم : ودك ب الحكي الجاد ؟
تناظره ..
: أنتي وحبي للبيبي من حبي لك .. فرحتي ولهفتي للطفل لانه راح يوثق علاقتنا آكثر وأكثر ..
: عساف مفروض بما إن معاك ماستر يكون تفكيرك واعي بإن الاطفال م راح يوثقون العلاقه مهما كان ..
: آفهم بإني للحين م دخلت قلبك ..
وهي توقف ودنقت : لا أحححبك ..
لهجتها وهي تقول تركته يفهي فيها .. ضحكت على التوهان فيه ومشت لاجل تأخذ عبايتها وتسلم على زوجة أخوها ..
ناصر ويده على آكتافها : م ملينا منك ..بس عساف جا ..
ابتسمت لاخوها ..
عساف وهو يناظرها وهي تلبس العبايه وللحين وهي تدنق له وتقوله آحبك للحين بخاطره ..ركبت جنبه : أبي آمر آي محل شوكلت ..
: وغيره ؟
ابتسمت : ممم سوبر ماركت ..
وهو مبتسم : كلها محلات للاكل ؟
: كذا مشتهيتها .. وحتى بروح لـ جوري ..
: اتفقنا لما آسافر ..
: متى سفرتك ؟
: عقب كم يوم ..
: راح تطول ؟
: لا ..
: آها ..
جلست على البي بي ..
: رتيل
: هــا
: آنزلي وصلنا المحل ..
نزلت معاه مزاجها رايق وهي مبتسمه : مو طويل مره
: مين ؟
: آنت بعدين ليه معقصل ؟
ضحك وبباله لالافيها شي اليوم البنت رايقه ..
: توك تنتبهين لـ طولي ؟
: يمكن ..
ضحك وهو يفتح الباب للمحل : على يدك آتركيني آمتن ..
ابتسمت وهو يسولف لها بصوت واطي ..
: آبي شوكلت ساده ومكسرات ..وآبي ب آشكال مختلفه ..
وهو يناظر سله شوكلت ابتسم : شوفي
: آييه ذي هدايا للحريم اللي توها والد ..
: يالبيه بس ..آبي هالطفل يجي بسرعه ..
ابتسمت وهي تفكر فيه شكثر متعلق في هالبيبي عكسها تماماً آحساسها بارد من آتجاهه ..
طلعت من المحل .. شافته شايل الاكياس ويفتح الباب الخلفي حطها وهو يركب جنبها : وين تبين بعد ؟
: بقاله ..
: بيبي
: آيييه ..
ضحك : يارب ي رتيل مودك دوم روقان كذا ..
: آمييين ..
حست بـ حركه ببطنها حطها كفها بهدوء وهي مستغربه هالشي ..
: نزلنا ..
: يب يب ..
نزلت معه للسوبر ماركت م طولت لان الحركه م وقفت .. آستغرب فجأه سكنت..!
آرسلت لـ كادي في المحادثه عن الحركه ببطنها تسألها ..
شوي وهم واصلين للفيلا .. دق على الخدم .. نزلت : لامابي آدخل داخل بسلم على جدتي وعمتي ..
نزلت عبايتها وعطتها والشنطه الشغاله :
: وهالبي بي مرافق لك ؟
: عندك مانع ؟
: يمكن
: حلو عرفت بإنك م تبيه ..
: لاجل يكون معاك دوم ؟
: عليك نور
تقدمت تسلم على آهله وكفها وجوالها على بطنها م حست الا بسحب الجوال ..
وهو يجلس جنبها : الجوال لاتحطينه على بطنك وكل شوي بنق يأثر على البيبي..
م عطته اهتمام وهي تسولف لجدتها وعمتها ..
قطع سوالفهم بخوف: وش الحركه اللي ببطنك ؟
بقهر : فتحت المحادثه ..!
سحبت البي بي ..
عمتها وجدته يضحكون عليهم ..
: لاعاد تجيبن له عيال عقب هالضنا ماراح يجي الا وهو مستجن ..
ضحكت رتيل : بجد صرت آهلوس بإن فيني شي منه ..
: طيب وش الحركه ؟
: مدري ..
عمتها : حركه آيش ؟
وكفها على بطنها : آحس بحركه غريبه أول مره تصير معاي ..
ضحكت عمتها : ي ضناي ذا ضناك يتحرك ..
ابتسمت : حبيبي يتحرك
حب نبرتها الاصدق من كل مره .. نابعها من قلبها : ي حظه بهالحب ..
رفعت عينها فيه وعيونها فيها لمعه ودها تعطيه حب وآحساس من قلبها بس م تقدر .. طارق مرافق لها بكل لحظاتها ..
.
.
.
شقه عبدالعزيز * فجر ..
: تبين آجيب شي من برى ؟
: لا كل شي عدلته ..
: راح آحاول في آمي تجلس عندنا الليلة ..
ابتسمت : ي ليت تطيع ..
: يمكن آمي تطيع لكن فهد مايقدر يبات بمكان آمي مهيب فيه ..
وهي تسأله : غريبه للحين م تزوج ؟
: ماله رغبه في الحريم ..
: آممم آقول لك شي سمعته ؟
ب اهتمام : قولي ..
: آنه يحب وحده وتزوجت ..
ضحك : آما عاد .. لالا آخوي مهوب راعي حب وخرابيط فهد من البيت للمسجد للشركه ..
: يقولون عاد ..
: لالا خذيها مني فهد مافي باله الزواج والا كان قد رضخ لـ رغبه آمي وخالاتي كل وحده تبي تزوجه من بناتها ..
: فهد ينشرى ..
: جعله ذخر وعزوه الغالي .. هو أبونا وأخونا وكل شي لنا مالنا حل ولاربط الا بمشورة فهد ..
: الله يخليه لكم .. طيب عزوز بسألك بعد ..
وهو مبتسم : اسألي ..
: ممم خالاتك بس وقالوا لك تزوج من بناتهم ؟
ابتسم وآجاب ب النفي ..
بـ غيره : الا قالوا لك بس أنت كنت ترفض ..
ضحك : طيب دامك عارفه ليه تسألين ؟!
: كذا .. طيب عزوز بجد سبق وشفت بنات خالاتك أو خوالك ؟
: زمان ..
ميته غيره عليه : ممم طالعت فيهم كثير أو صديت بسرعه
ضحك بقوه وماقدر يحكي ..
حذفته بـ مخده بحضنها : عزززززيييز
وهو يضحك والمخده بحضنه : آبعرف بس هالاسئله من وين تجيك ؟!
: عزوز جاوبني بس ..
وهو يرمي عليها المخده ويقول : م كنت آطالعهم لاني مابي أحد يناظر في محارمي ..
: ي قلبي أنت ..
رجعته كلمتها وجلس قبالها : بالله ..
: عزوز بسألك ..
وهو يضحك : فجر لاتخافين منيب مناظر لـ غيرك لاني أحبك ..
: يارب ..
ضحك وأخذها لحضنه : فجر ترى قبل م تكونين زوجتي أنتي بنت عمي واللي يجرحك يجرح خاطري ..
: وتقولي ليه تغارين وليه تحبيني هالكثر ..
مسك طرف آنفها : فدوه فدوه ..
: عزوز ..
ضحك بشكل مجنون لانه عرف أنها راح تسأله ..وهي تسأله ويفكر شلون بس طرى له الانتقام منها ..!
البنت حبوبه وطيبه وتحب آمه وتعاملها آرقى معامله وخواته علاقتها معهم قويه وتعشقه وتدور راحته بأي شي يرضيه لعيونها وافق يتأجل الحمل إلين تخلص دراستها لانها جاته بـ آسلوب لين وذرب .. صحيح فيها غيره عليه مجنونه بس هالشي محلي حياتهم أكثر ..
.
.
.
بيت جد كادي ..
: مدري م كشفت لاجل آشوف جنس المولود ..
ابتسم : خلينا نروح ونشوف وش جنسه ..
وهي تبتسم : الدكتوره كل شي عندها بس رفضت تقولي ..
تحمس بشكل : خلينا نروح العصر ..
ضحكت : لا لما يجي الموعد ..
وهو يترجاها : تكفيين خلينا نروح وعقبها نطلع نجهز ..
: طيب أنت بجد تبي بنت أو ولد ؟
: أبي كادي تقوم لي ب السلامه وويكون الضنا مافيه شي ..
: محمد
ضحك : مايهمني الا أنتي أبيك سالمه غانمه .. الا مستلمتني من الصبح ناحف ومتغير أنتي شفيك ؟ مفروض وزنك أكثر من كذا ..
: معتبر غيبتك شي هين ..
ردها يكفي عن تعبيرها لحالها ..
وهي تقومه : تعال ننزل لـ جداني ..
ابتسم وقام معها ..
وهم ينزلون شافه سلمان : هلا محمد جيت ..
لف على خاله وابتسم : هلا ب الغالي ..
سلم عليه : الحمدلله على السلامه ..
: الله يسلمك .. شخبارك ؟
: بخير عساك بخير ..
: تسلم ..
سلمان وهو يناظر كادي : فرحانه مع ذا الخشه
ضحكت : وش دخلك ..
: آمشي يشفع لك هالكرشه ..
: مححححممد شوفه ..
ضحك عليهم ..
: لاتقولين م سويتي للحين غدا ..
رمشت وهي تتوزى ورى محمد لانها عارفه آنه جيعان: لا ..
: ي ليل لاتقولين ترى جيعان ..
ضحك محمد : الحين بروح آجيب ..
: لا اجلس بروح أنا ..
: لا شدعوة .. خلك هنا بس تكفى بطل آنت وهي محارش
ضحك سلمان : مشكلتها تستقوي لما تشوف أبوي ..
وهي تدخل الصاله وتجلس جنب جدها : جدي شوف خالي..
ضحك محمد وطلع لاجل يجيب الغدا .. جوهم كان روقان بوجود ورجعه محمد ب السلامه ..
.
.
.
العصر ..
المستشفى ..
توها بدأت تصحى زين من العمليه ضغطت الزر جنبها بإلم ..
دخلت الممرضه وهي تتكلم بصوت خافت ومتعب : آبي مخفض للالم ..
طلعت الممرضه غمضت عيونها جسمها كله يتألم تحس كل منطقه الحنجره مجروحه فتحتها على صوت الدكتوره : الحمدلله على السلامه ي ماما ..
بصوت مبحوح : الله يسلمك ..
: شخبارك الحين ؟
: أبي مخفض للالم ..
: إن شاء الله .. بس صوتك مبحوح غريبه ليكون تأثرت الحبال الصوتيه ..
دقت على الاستشاري وجاها ..
عقب فحصها : راح نستخدم اليوم المشع لو آضطر الامر بحيث بعد الاشاعه نتأكد هل تمت أزاله جميع الغده المتورمه ..
تركوها الدكاترة وأخذت المهدئ ..
شافت شغالتها توها تدخل ابتسمت ورقت عيونها دموع وهي تشوف سله شوكلا معها ..ماتوقعت هالتصرف الجميل منها .. ياااه الوفا جاها من الاغراب والاقراب وينهم ..!


.
.
بيت آهل الجوهرة ..
: آبي آروح مكه م آبي آي مكان غيرها ..
: شمعنى ؟
: أبي الراحة ..
: الليله راح آحجز ونسافر هناك أخذت آجازه آسبوع ..
: وأنا بعد ..
دخل رائد : بتروحين ؟
: بسافر مكه ..
: حلو حلو .. متى ؟
: أذا فيه حجز راح نمشي الليلة ..
ضحك : سلموا لي على الخطوط السعوديه مصدقين راح تلقون حجز وخاصه في أجازه الربيع ..
: يالله ..
: الخطوط زفت م راح تلاقي رحلات ..بس خل آجيب لابي ونشوف
قام رائد ..
ناظرها : تبين نسافر سيارة لو م فيه ؟
: آيييه عادي ..
وهو يعدل شماغه ويناظرها : الجوهره ..
: هلا
: وجهك مهوب مثل كل مره ..
ناظرته وابتسمت ب إلم : كل جرح مصيره يبرئ وبرجع لـ طبعي ..
دخل رائد وجلس جنب ريان وهم يشوفون حجز م لقوا ..
: آقولكم ..
ريان : الله لايردهم على هالخدمات المقدمه م غير لهف من الناس ..!
: بجد ..
يناظرها : شرأيك دامنا نوينا السفر نمشي الحين ؟
: آما ..
: آييه آحسن نوصل مكه على منتصف ليل ونريح والفجر نأخذ عمره ..
: ممدري ..
رائد : صادق ريان ترى آحسن كذا ..
فكرت شوي : آوكي ..
: خلاص آجل آنتظرك في السيارة لاجل يمدينا نمر الشقه نأخذ ملابس خفيفه ونسافر قبل المغرب ..
: آوكي ..
قامت قالت لامها وأبوها ..طلعت اخذت آغراضها وسلمت على خواتها وآمها وطلعت ..
أبوها : لاتسرع وأنا عمك ..
ابتسم : آبشر ..
ركب سيارته وحرك ..جوهم هادي تماما ..
شافته يوقف قبال العماره نزلت معاه ..
جلس على السرير وهو يناظرها تحط آغراضهم سوى بنشطه وحده م قدر يحكي أو يقرب لها لانه عارفه وضعها النفسي بهالفتره ..
: خلصت ..
: آجل توكلنا على الله ..
.
.
.
بيت جد كادي ..
وهي مبتسمه وتحط يده على بطنها : حاس شكلها كفه ..
تحمس بجنون وهو يتحسس اكثر :سبحان الله ..
ضحكت وهي تشوفه متحمس وكل شوي يسوي حركه : حبيبي م يحس فيك..
: م يتحرك أكثر ؟
: الا بس بـ آوقات خاصة في الليل خلق الله يخمدون وذا يتحرك
ضحك ..
بـ هم آعتلى وجهها : محمد دخلت التاسع والكل يحسبه الثامن ..!
م فاته الهم المرسوم بوجهها : دامنا سوى راح آدبر السالفه وكأنك ولدتي في الثامن ..
تنفست أكثر : شلون طيب ؟
: خليها لي ..
: الله يخليك لي ..
ابتسم : بكره ننزل نجهز دامنا عرفنا جنس المولود ..
: م فيني
: لا طلبتك آتركينا نطلع راح نأخذ آشياء بسيطه ..
ابتسمت : جدتي م راح تسمح لي ..
: دامك معي راح تسمح ..
قامت : تعال بـ علم جداني عن جنس المولود ..
قام معها ونزلوا ..
وهي تجلس جنبه : جدتي عرفنا جنس البيبي
ابتسمت جدتها : من بدايه حملك ويوحي لي حملك بإنه ولد ..
ابتسم محمد : ماشاء الله عليك ي جده ..
جدها ابتسم : الله يصلحه ويحفظه لكم ..
وهي مبتسمه : آمين ..
دخل الوليد ومعاه خالته قامت على حيلها وهي تسلم على خالتها ..
: ي بعد خالتك تو م نورت الرياض
ابتسم وهو يضم خالته : النور نورك ي الغاليه ..
راحت للمطبخ وهي تشوف خالها سلمان ..
: خالي راح يجيني ولد
ابتسم : جد
: آيييه ..
: خسارة كنت آبيها بنت ..
: لييه ؟
: البنات وش زينهم حركاتهم حلوه
ضحكت : سلوم متغير كثير
: عمري22
: م يفرق العمر
وهو تاكي ويأخذ حلا : تركت واحد من آخوياي ..
تناظره ب آهتمام : آيييه
: وبس .. بس من تركته آشياء كثيره تغيرت صرت آنظر للامور بشكل غير..
بصراحه : ومن ضمنها أنا ..
بضيق : شوفي كادي كنت آشوفك كأي بنت غريبه عني .. آعجبت فيك لـ درجة م تتصورين وش كثرها .. كنت آعشقك عشق محمد م يحبك كثره ..!
آكتشف هالشي الوليد وأكيد أنتي اللي قلتي له صار يتابعني بكل شي ويفتش وراي إلين عرف ساس البلا وبعدت عنه ..
ب اهتمام لاجل تعرف كل خيوط السالفه : وعقب ؟
: م قال لي آتركه ولاشي جاب لي عليه مواقف بايخه كثير تركتني آشوفه ولاشي .. كان حقير ي كادي يجمل المحارم في عيوننا وخاصة أنا لما عرف أنك عايشه معنا إلين حبيتك وهالشي لو لاحظتي بدأ من سنه 3 ..
: آيييه آستغربت .. يالله اللهم لك الحمد .. بجد ي خالي كنت تعبانه من هالشي بشكل مب طبيعي ..
: مب أكثر مني خاصة بعد الملكة ..المهم صبي لي قهوه ..
ابتسمت وهي تعطيه وتكمل الحلا ..
.
.
.
بيت أبو سطام ..
سطام يناظرهم بصدمه : أنتم تمزحون ..
أبو الجوري (الحقيقي) عمه ( أبوها اللي مربيها) أبوه , زوج عمته البندري ساكتين ..
بلع ريقه : كيف تسوون كذا ..!
حرام ..والله حرام ..
أبو الجوري (مربيها) : سطام أنت م تعرف السالفه ..
صرخ بصوت عالي :لالا آعرفها تزوجت لاجل يحللها لـ زوجها الاول ..
-صوته علا آكثر – وحملت عمتي ووشلون تحمل والسالفه بس تحليل لـ رجلها الاول .. ولانك أنت م عندك عيال ومتزوج من فترة قلت أنا بأخذ البنت وبربيها لي..!
ولامن شاف ولامن عرف ..!
جلس وهو مو متماسك نفسه : لييييه كذا ..!
كله يرجف ويناظرهم ..
أبو الجوري : سطام انسى الماضي وخلنا ب اليوم ..
صرخ فيه : أنت ب الذات اسكت – تراجع أبو الجوري من صرخته- توافق تحلل وحده لزوجها م تذكرت بإنك ك التيس المعار ..
_
عن علي رضي الله عنه أن النبي صلى الله عليه وسلم قال: ((لعن الله المحلل والمحلل له) رواه أبو داود
وعن عقبة بن عامر رضي الله عنه: قال رسول الله صلى الله عليه وسلم: ((ألا أخبركم بالتيس المستعار؟)) قالوا: بلى يا رسول الله، قال: ((هو المحلل، لعن الله المحلل والمحلل له) رواه ابن ماجه
قال صاحب عون المعبود رحمه الله: "المحلل من التحليل وهما بمعنى أي الذي تزوج مطلقة غيره ثلاثاً بقصد أن يطلقها بعد الوطء ليُحل المطلق نكاحها، قيل سمي محللاً لقصده إلى التحليل، والمحلل له بفتح اللام الأولى أي: الزوج الأول، وهو المطلق ثلاثاً" عون المعبود شرح سنن أبي داود.
_
سكته أبوه ..
: لا منيب ساكت ذا الصدق ..لييه طيب م عترفت ب الجوري ليييه م تستاهل منكم كذا ..
أبو الجوري : سطام عصبيتك رجاء اتركها جانباً .. البنت بـ آسمي بكل الاوراق الرسميه ..
يناظره بإلم : أي أوراق رسميه تعوضها عن آحساسها فيكم أنت وعمه البندري..!
بعدين لولا آسمك محمد وآسم اللي مربيها محمد ( يوجد آختلاف في الاسمين من حيث النطق) م كان نسبتها لك ..
سكت للحظات وهو يناظرهم يتكلمون قطعهم : م خفتم الله قبل كل شي ..!

قام من مكانه ودخل لـ عمته كمل عليها وطلع من البيت كله ..
زوج البندري : محمد( أبو الجوري) لازم تكلم الجوري خلاص السالفه انكشفت..
: شاللي لك ب السالفه ؟!
: نسيت أننا آصداقاء وإن زواجك من البندري لاجلي عقب طلاقنا وخوفي على عيالنا من الضياع ..
فرك لحيته بـ هم : كيف نقول لها ؟
عم الجوري ( مربيها) : كان تبون آقول لها م عندي مانع ..
أبو سطام بنبره : محمد أنت إلين هنا ويكفي كل شي بحياة هالبنت قاسي من جهتك ..وأنت ي محمد حل السالفه بنفسك وبكلم البندري وبكون معها ..
عم الجوري : لاتنسى إني مربيها ..
: ولاتنسى أنك م صنت الامانه .. زوجتها وهي توها ب العشرين لـ شايب ولحقتك ب آخر للحظات وزوجتها لـ ولدي ..
يرجعها لـ له : وأنت اعترف بإنك أخذتها لـ سطام وماقدرت تحميها من ولدك وجنونه ..
قطعهم أبو الجوري بضيق : آسكتوا ..
قالها وهو يوقف : الغلطه مهيب منكم لالا مني أنا لكن كانت مراهقه وطيش مني وتركت بنتي لكم ولاصنتم الامانه ..وصلوني لـ شقه بنتي ..
آستوقفه صوت البندري وهو متغير ب الحيل : لاتروح لبنتي وتصدمها ..
: إلين متى ؟
: لازم تمهد لها .. والا تجي من غيرك ..
: الصدمه ي أم الجوري وحده جات مني أو من غيري ..
: أبو نياف ( زوج البندري) لاهنت وصلني لبيت بنتي ..
: آبشر .. البندري تجين ؟
: آيييه ..
طلعوا وبقى أبو سطام وعمها ..استأذن وطلع ..
أم سطام وهي تجلس : روح للجوري ..
: م بيها تحسبني بمثلهم ..
: النظره وحده م تتغير لو كان ماكان ..
جلس فترة وقام ..
سهى تناظر آمها وهي تمسح دموعها : عمتي البندري وش قلبها ذا ..!!
آمجاد مصدومه للحين وهي جالسه بتعب : طيب كان آعترفوا فيها وعاشت عند واحد منهم ..
أم سطام : الله يعينها ..
دقت على ولدها : جربي امجاد دقي م يرد ..
طلعت جوالها ودقت : م يرد ..
خافت على ولدها : الله يحفظه ..
.
.
.
سيارة ريان ..
ركب للسيارة وهو يحط كيس بحضنها ..
: جبت لك فيفادول ..
طلعتها وهي تأخذ لها وتشرب ما ..
: م تشوفين شر ..
وهي تصك العلبه : م يجيك ..
رجعت ظهرها وعينها على الطريق شدها مؤشر السرعه : ريان خففها..
:130 مهيب شي ..
: ريان الله يرضى عليك خففها ..
: خايفه على نفسك ؟
: الموت حق ليه آخاف وأنا رايحه لـ كريم جواد ..
سكت عقب حكيها وخفف السرعه شوي ورجع للسرعه ..
: ريان خففها ..
خففها عقب فتره ..
: ريان ..
: نظره ..
: شـ صار على الهاردسك ؟
بنبره خاليه من آي تعبير: الهارد والفلاشات والجهاز تنظفت كلها ..
: كان في الفلاشات بعد ..!
: آييه ..
: غريبه تصرفاتك مب طالعه على آهلنا برغم أنهم ملتزمين كلهم ..!
بطنازه خالطها ضيق: لازم يطلع في العايله واحد آهبل ..
ضحكت : اسم الله عليك ..
: عاجبك يعني ؟
وهي تضحك : بكل محاسنك وعيوبك آحبك ي ريان ..
تنهد بـ راحه : تدرين جوهره كل م جلست معاك وسمعت حكيك حسيت حالي معي ب الدنيا رجال ..
: بـ عيوني م فيه غيرك من غير آبوي وآخوي ..
ابتسم : خليني وحدي ..
ضحكت وهي تعطيه عصير : خذ وخفف السرعه ..
ضحك : ساهر صايره ..
ضحكت : تبي ليز ؟
: وش ورانا عطيني ..
عطته : بكلم صديقاتي من فترة عنهم ..
دقت على رتيل وجلست تسولف معها ..
.
.
.
الرياض ..
الشارع قبال عمارة الجوري ..
أبوها : غريبه وينها ؟
أبو سطام : تلاقيها عند وحده من صديقاتها ..
: إلين الحين ..!
: بأذن رجلها ..
: بمرها باكر وآشوفها ..
تفرقوا وكلن راح بدربه ..
.
.
.
بيت آهل عساف ..
: لححظظه للحين م عرفت عائلتكم .. أنت عندك 4 خوات شاهه ودلال ورهف وشيما ..
رفع حاجب : شيما بنت اختي ..
عقدت حواجبها : لا مره قلت لك عندهم بلندن وم عارضت ..
ابتسم : طيب وين شيما ؟
تفكر : مدري عنك
هو مبتسم : لا شوفي شوفي شيما بنت أختي و ماعندي الا 3 خوات ..
: طيب مين آكبر ؟
: شاهه ..
: وبعدها دلال وبعدين أنت وبعدين رهف ..
: آيييه صح ..
دخلت ساره ووجهها متغير : خالتي رهف داخل تبكي ..
فز من مكانه ..
رتيل : ساره شفيها ؟
: تبكي وكأنها تطلقت ..
قامت ودخلت مع ساره ..يعجبها حنانه وهو ضام أخته ويهديها إلين هدأت وجلسها : لييه طيب ؟



عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الثامن والاربعون
بيت عساف ..
ظلت تناظرهم وهي واقفه جنب ساره وتسمع لـ حكي رهف المتقطع..
وهو ثاير : الككككلب يطولك يطولك لاجل يطلقك ..
آمها شوي وتجن : طيب ليييه يطلقك ؟
وهي تمسح دموعها وتشهق : مو سامي (زوجها) لالا (شهقت بصوتها) أبوه م يبي هالزواج ..
لمتها أمها وهي تتحسب ..
ظلت تناظر و م قدرت تنزل عينه عن عساف آي نظره آحتقار كرهه إلم ضيق جاها وهي تشوف اللي سواه فيها يتكرر ..!
آمه : وش سواتك ؟
وهو يدق وبنبره تعصيب : والله لا علمه وأعلم الطعس آبوه مين رهف اللي نزلوا دمعه من عيونها ..
: م يررررد عارف سواته الله لايبارك فيهم ..
جلس على الطاولة قبال رهف : والله لـ دفعهم الثمن غالي لاتبكين بس ..
دمعت الموقف هو هو ..
دق سامي كل كلام عساف تهزئ له إلين أخذت امه الجوال منه : عسساف وش ذا ..!
:يممه ..
: آسكت ..
كلمت سامي : هلا يمه .. تعال لبيتنا .. آيييه تعال .. كأنك تبي رهف لازم تجي ..بحفظ الله ..
: يمه وش ذا ..!
الظاهر أني رجال البيت .. والكلمة كلمتي ..
: عساف لو أنت رجال وطول بـ عرض لاتنسى بإني من ربيت وتعبت..
: يمه شفتي وش سوى ..!
طاوع بـ رهف ..!
: م سمعت أختك تقل ماطاوع فيها لكن آبوه لزم علييه وحده ..
وهو يضرب بـ جواله بيده : والله إني لـ أخسره بـ السوق وأخليه يعتذر أجل الكلب يبكي أختي وأنا لما جا يخطبها لـ ولده قلت الا دمعه رهف م تنزل من أحد ..
تقدمت وهي تجلس جنب رهف : لاتزعلين الله يجمعكم .. دامه يحبك لاتفكرين م راح يرضخ لهم ..
تشهق : رتيل طلقني ..
ضمتها وتسربت دموعها ..
ظلت تبكي بحضنها حست راح تبكي بجنون لان كل اللحظات آنعادت عليها ..
أخذتها معها وصعدت لـ جناحهم ..
: لاتبكين كذا .. راح ترجعون بأذن الله ..
رفعت عينها على صوته : لا تأملينها ..
بحده : لا أنت ولا أبوه لكم شغل .. السالفه تخصه وتخص رهف ..
رفع حاجب واستنكر حكيها : أذا أخوها ماله شغل مين آجل يتدخل ؟!
: هي وليه نفسها .. رجاء آطلع منها ولاتتدخل ..
عصب : لا الظاهر صاير لـ مخك شي ..
: عساف فكنا من الهواش ..
: لا منيب فاكك .. خير إن شاء الله أنتي اللي لاتتدخلين ..
: لا راح آتدخل ..آطلع برى ..
رهف تمسح دموعها : خلاص الله يخليكم لاتتهاوشون عشاني ..
سكتت رتيل ..
رهف وهي تقوم : بروح ..
: آجلسي هنا م عليك من اللي صار ..
: لا عادي رتيل ..
طلعت لـ جناحها وهي تبكي وضعها ..
وهو يصك باب الجناح : وش طواله اللسان ذي ..!
تمش دموعها : مالك شغل آطلع من الجناح ..
وهو يجلس ويناظرها :رتيل ..
دفته عنها : بعد بعد (وهي تبكي) آتركني كفايه شي منك بدااخلي (طفلهم) بععععد ..
يناظرها بـ آستغراب وهدى فجأة : رتيل ..
صرخت فيها وهي تبكي : آططططلع .. آتركني ..
انسحب من الغرفه وهو مصدوم شاف جدته : جده تكفين آلحقيني ..
خافت جدته : وراك ؟
: رتيل تبكي وم تبي تشوفني ..
: يوه .. وراها ..
مشت معه ودخلت من شافته صرخت فيه وتراجع لـ برى الجناح صكت جدته : رتيل بنتي ..
آنهارات بـ آحضانها : ججججدتي ..
بحنان الجدات لمتها لصدرها قرأت عليها وهي تسمي عليها آستغربت واستنكرت حالتها المفاجأه ..!
دق الباب وهي تتمسك بثوب جدتها : لايدخخل ( قالت هالحكي وهي ترص على أسنانها من الكره له ولـ شوفته )
جدته تناظره : ياولدي آطلع الله يصلحك ..
من وين يلاقيها من مشكلة رهف أو رتيل وبكاها المفأجى ..!
راح يجن : طيب شفييييها ؟!
: عساف اطلع اطلع الله يصلحك ..
ظل يناظرها : جدتي بس شوي أبيها .. أبي آفهم وش فيها ..!
:ياعساف الله يصلحك اطلع ..
ناظرها للحظات وطلع وهو متذمر ..نزل لـ آمه وهو يقول لها : تهاوشتم ؟
: لا وين ..كنا نسولف توها تغيرت ..
جا ولد شاهه : جدتي جاء سامي ..
وقفت وهي تناظر ولدها : خلك حشيم مع نسيبك إلين نعرف السالفه وله يد فيها أو لا ..
مشى مع آمه والخاطر مليان ضيق من كل شي صار بأقل من ساعتين ..
سلم وجلس وعينه تناظر سامي بنظرات شر ..
: مالي بـ السالفة شي كل اللي أبيه أذا بينك وبين الوالد شي لاتدخلني الله يخليك ب السالفة أنا ورهف ..
بنبرة تعصيب : ومن متى خلطت الشغل بـ حياتي وحياة آهلي ..!
علم أبوك هالحكي .. لكن أختي مب شايفها إلين آشوف كل هالمهزله ..
يناظره بـ حده : عساف الا رهف مشاكلك أنت والوالد حلوها وحدكم ..
عساف : اللي بيجي أبوك بيجيك ..
: مهوب حكي رجال ذا ..
: سسسامي آحشم أنك ببيتي ..
وقف : رهف بأخذها أذا مب الليلة خلال هالايام .. وهالبيت آعتبره آخر مره آطاه (آجيه) ..
عمته وهي توقف : سامي خلك وأنت وش هالحكي ..
: لا خليه يعرف قدره طال عمره ..
طلع سامي وهو معصب ..
عيال شاهه ودلال يناظرون خالهم وهو معصب ..
: مفروض مهما يكن م يطرد الرجال ..
: م تعرف خالنا ..!
دق جواله وطلع يكلم : أبو سامي وش اللي سويته ..
بنبرة آنتقام خالطها ضحك : شفت كيف درات الدواير عليك..
سكت وهو عاقد حواجبه ..
أبو سامي : تذكر كيف فرقت زوجين والا لا ؟!
: وشووو ؟
: لاتتعجب .. لو فيك نخو ودم رجال م أخذت وحده متزوجة من بيت زوجها..
صرخ فيه : أنت وش تقول ..!!
: لاتنسى إنك ورى طلاق طارق أخوي من زوجته وعقب العده آخذتها ي عديم الرجولة ..
صرخ فيه ..
ضحك أبو سامي : لاتتعب حبالك الصوتية .. شوف كيف لعبت عليك وزوجت أختك أخوي وأنت اللي تقول بإن طارق م يشرف وشوف ولدي أخذ أختك..
: الله لايوفقك م لقيت ترد الدين الا بأختي ..!
: لاجل تعرف بإن من يطق بيوت الناس ينطق بابه ..
بصرخه فيه : وش ذنب أختي ..!!!
بحده : وش ذنب أخوي ها ..!
أنت وأبوها اللي جاه يكفيه من خسارة صفقتين مهمه ..
لكن أنت للحين م كتفيت منك ..واصبر على المصيبة الجاية ..
: شوف لاتتركني آحطك بـ راسي في السوق والله إن أخسرك م وراك ودونك ..
ضحك أبو سامي : عارف إن لك معارف بـ السوق ولك الهيبه لكن جرب وشوف وشاللي يصير لك ..
ضحك بـ شر : نشوف .. وآترك ولدك يطلق أختي ..
: لاتخاف ورقتها راح توصلها قريب جداً ومعها فضيحتك قبال آهلك ..
صك بوجهه وهو يشد الجوال بيده ..جلس على الكرسي وهو مخنوق كل شي يصير لاخته بسببه هو ..!
: آآه بسس ..كيف هو أخوه ..!
كيف م نتبهت ..!
آآآه بس ..
.
.
.
بيت جد كادي ..
الليل ..
: محمد ..
تحرك من السرير وهو يناظرها شكلها تعبانه : تعبانه ..
: مدري ..
: قومي خل نروح للمستشفى ..
تنفست بعمق : لا .. قوم آنزل معي نمشي في الحوش ..
مسك كفها ويده الثانية على آسفل خصرها نزلوا للحوش سندت راسها على جنبه وهو محتويها ..
: محمد حاسه بـ شي غريب ..
وقلبه مقبوض : خلينا نروح للمستشفى ..
: خايفه ..
: من آيش ؟
تنفست بعمق أكثر : من الولادة ..
وهو يحتويها أكثر : حبيبه قلبي لاتخافين بإذن الله كل يتيسر ..ها نروح ؟
كفت دموعها : تكون معاي ؟
: من عيوني ..
دخل معها وجلسها : خليك راح آطلع اجيب عبايتك وأجيك ..
جلست بتعب وظهرها قايم عليها ..
سلمان وهو يطلع من المطبخ شافها : جالسه هنا وين محمد ؟
: فوق ..
: غريبه لازقين ببعض من جا والحين لا ..
لف وهو يشوف محمد نازل ولابس ثوبه ومعاه عبايتها : وين ؟
: كادي تعبانه ..
نزل الكوب وتقدم لها وهو يسندها إلين لبست العباية : آصحي لك آمي..
م تبي تشغل جدتها : لالا ..أذا جاء الفجر تكفى قل لها كادي صلت الفجر ونايمة..
: طيب .. بدق انتبه لجوالك ..
: إن شاء الله ..
طلع معهم وفتح لها الباب وهو يبوس راسها : تساهيل إن شاء الله ..
صك باب سيارة محمد إلين طلع من الحوش رجع لـ داخل وهو فرحان أخيراً راح يصير معهم بزر يسليهم ..
.
.
.
المستشفى ..
م جاها النوم وهي تناظر من القزاز الحديقه مسحت دموعها بقفى كفها..فزت من رنين جوالها المرتفع تقدمت وشالته مصعب .. صوتها مبحوح م يساعد تتكلم..صك ورجع يدق .. حاولت قد م تقدر م يبين تعبها وهي ترد : هلا ..
م صدق ردت : الجوري وينننك ..!
: هنا .. شخبارك ؟
وهو يمشي في صالة بيته : من عقب اللي سويته منيب بخير ..!
: لاتهتم م صار شي ..
بضيق : الا صار .. الجوري م كنت آقصد ..
دموعها تتساقط وتمسحها بقفا كفها : عاادي عادي .. أنا آزعجتك يعني آستاهل هالشي (ضحكت بألم )
: آفا وتقولين هالشي تستاهلين بس والله كنت متضايق من شي معين ..
: عادي م صار شي ..ليكون داق عشان هالشي ؟
: م طاب لي مقعد من صارت هالسالفه .. بعدين وينك مريت بيتك مب فيه ؟
تناظر الحديقه : متى ؟
: اليوم الصباح والعصر والعشاء آنشغل بالي ..
: لا ينشغل بالك فيني ..الحمدلله بخير ونعمه .. غريبه للحين م نمت ؟
: م جاني النوم إلين اتطمن عليك ..
: الحمدلله الحين تمام .. م طول عليك وسلم على سلطانه..
: صوتك متغير ب الحيل ..!
: من النوم ..
: بيكون ثقيل ..موب مبحوح وخافت ..!
: من النوم ..
: بكرة راح آمرك الصباح والحين نامي ..
بسرعه : لاتمر ..
: لا راح آمرك وتتغدين معانا ..
: لا مصعب لا تمر م بي آتعبك راح آكون نايمه ..
: روحي نامي وبجيك الصبح ..
: لا مصعب م قدر ..
: ليييه طيب ..!
ودموعها تتسرب : بس مقدر ..
:للحين زعلانه ..
وهي تجلس : مستحيل آزعل من أحد ي مصعب لامن قريب ولابعيد .. ماعاد يفرق معي شي ..
وهو يناظر سلطانه جات من الدور الارضي ومعها فواكه ..سكت ماقدر يناقشها غير السالفة وعقبها صك منها ..
نزلت جوالها وهي تتقدم لسريرها الابيض حطت راسها تغالب كل إلم فيها ..

.
.
بيت عساف ..
رفضت ينام معها : اطلع ..
: طيب ليه تغيرتي فجأة ..!
ضمت نفسها أكثر وهي تبعد عنه ..
: بس علميني ..
وجهها آحمر من البكا : مالك شغل ..
وهو يقرب لها أخذها لحضنه غصب عنها : آشُششش
حاولت تبعد من آحضانه م تركها : أنا أحبك خليك يكود تحسين بهالحب ..!
.
.
.
يوم آخر ..
بيت مصعب ..
وهو ينزع شماغه : مريتها الحين دقيت إلين مليت م ترد ..!
: نايمه ؟
: لا متأكد موب نايمه بس ليتها فتحت بابها أبي اتطمن عليها ..
وهي توقف : الحين بالي آنشغل أكثر عليها متأكدة الجوري فيها شي ..
مصعب الجوري ترى نومها موب ثقيل للدرجة اللي م تسمع الجرس بعدين شغالتها وينها ..!
آتركنا نروح لها ولو م ردت بشوف شغالتها أو سواقها أكيد في الملحق..
: خليها للعصر متأكد روحتنا على الفاضي ..
: لا مصعب بروح الحين ..
: سلطانه ..
: كيفك بكلم العم سعد يوصلني ..
:خلاص خلاص أنا بقوم ..
قام وهو يمسك كفها : بأذن الله م فيها الا كل عافيه ..
: متأكده مب بخير ..
دخلت لجناحهم اخذت الشنطه والجوال ..
يناظرها وهي تلبس عبايتها وضاق جوها على صديقتها ..
طلعوا من الفيلا على بيتها ..وقف سيارته ونزلوا ..
: م ترد ..!
: تعال نطلع الملحق ..
طلعوا الملحق فتح سواقها ..
لمعت عيونه من كل اللي يسمعه منه ..!
الجوري كان فيها ورم سرطاني ..!
الجوري تعبانه ..!
الجوري منومه في المستشفى من الاربعاء ..!
الجوري عملت عملية أزالة ورم سرطاني ..!
الجوري بس شغالتها وسواقها عارفين بحالها لانهم معها بكل أوقاتها ..!
وهو يركب السيارة ويصك الباب بقوة : كل هالاشياء تصير معها وأنا م عندي خخبر لييه ..!
إلى هالدرجة ..!
م ردت لانها للحين مصدومه كل ذا يصير للجوري وهم بعاد عنها ..!
م شكت لهم ولاحكت ولاحتى لمحت عن تعبها ..!
هالتعب وحده هي شالته ..!
وقف سيارته ونزلت ..سأل عن رقم الغرفه وطلعوا لها ..
صدمه وهي تشوفهم ..
م تقدم ولا سلم بعتب كبير حملها لها : ليه م قلتي لي ؟
ابتسمت : طيب تعال سلم علي وعقبها عاتب ..
: ليه م قلتي لي ؟ مو أحنا اتفقنا أي شي يصير تقولين لي..
تحرك كفها على المفرش الابيض بهدوء وعيونها بحر من دموعها شتقول له دقيت عليك كنت بس أبي آعطيك وصيتي ولقيت هذاك الرد ..!
رفعت راسها : تعال سلم وخل العتب (قالتها وهي مبتسمه)
سلم عليها وهمس لها : م كان القصد ..
ابتسمت بإلم وشدت على كفه بمعنى ولايهمك ..!
سلطانه : ليه م تقولين لنا ؟
: الحمدلله شوفيها تمت العملية وأنا بخير ..
: ليه م دقيتي علي من قبل ..!
شمعنى أحنا أي شي بسيط نقول لك ..!
وأنتي شايله كل هالتعب وحدك ..
إلين الدرجة ذي استغنيتي عن الكل ..!
وهي مبتسمه : لا سوس موب استغناء .. كل م في السالفة ماحبيت آشغلكم معاي ..
دخلت الدكتورة ابتسمت وهي تتكلم مع مصعب : طيب الحين تمت أزالة الورم كامل ؟
: الحمدلله .. كنت بخوف أننا نحتاج اليود المشع بشكل مستمتر بس الحمدلله..
: طيب شاللي مفروض تبعد عنه ؟
: أشياء كثيرة .. بس الجوري عملت عمليات لناس كثير بس مثلها بصبرها وتحملها ووحدتها أمانة م شفت ..
ظل يناظر الجوري والدكتورة تكلمها بإنها راح تطلع من المستشفى صباح اليوم الثاني ..
تركتهم الدكتورة ورفعت جوالها ابتسمت بحزن وهي تعطيه مشغول وتحطه سايلنت ..
: وين سطام ؟
لييه بس ي مصعب تسألها ..!
تجرحها , تدميها بذكره وهو اللي مايدري عنها ورافض يطلقها ..
ردت : مم مدري بس يمكن ببيت آهله ..
: متى كان عندك ؟
ابتسمت كرهت نفسها وهي تكذب : قبل شوي ..
سلطانه وهي تجلس قبالها : كلميه لايجي للبيت لاني بجي معاك لبيتك ..
خاطرها تضحك بشكل هستري .. ببالها أكلمه ..!
وهو اللي م يدري عني ..!
: لا سوس خليك ببيتك فديتك مافيني الا العافيه ..
: راح آكون معاك ..
: لا جعلني فدوة .. خليك مع مصعب ولو آحتجت شي آيلان معاي بالبيت والسواق ..
أخذت بخاطرها : الحين آيلان آغنتك عننا ؟
وهي تناظر مفرشها : لا .. ( دمعت على مفرشها وكفتها بسرعه ) وصيتي خذتها هي ..
آنتظار قبال غرفه العمليات آنتظرت ..
(رفعت راسها وابتسمت ) حتى شوفوا جابت لي سلة شوكلت ..
: عارف مقصر معاك ي الجوري بس ظروفي ..
الابتسامه م فارقتها : لالا م قلت هالحكي لاجل آقارن لا والله مب القصد .. بس عملت لي آشياء كثيرة من باب رد الاحسان م بخسها حقها ..
رفعت عينها على دق الباب تغطت سلطانه ..آستغربت الجوري كثير أبوها (مربيها) عمها محمد ( أبوه الحقيقي) عمها أبو سطام .. معاهم رجال غريب ..!
وحرمه متغطيه ..!
عيونها تعلقت فيهم شلون عرفوا ..!
ومين قال لهم ؟
ومن هالرجال الغريب وعمها ليه جاء من برى المملكة ومين هالحرمة الغريبه..!
مصعب شاف أبو الجوري سلم عليه ومد يده للباقين ..
الجوري كانت مغطيه وجهها وللحين مصدومه مين هالرجال الغريب ..!
استأذن مصعب وسلطانه وطلعوا ..
تنفست بعمق : مين ذا ؟!
سلم عليها الكل ومن ملامحهم توحي بـ شي كبير .. م جا ببالها الا سطام ليكون صار له شي ..!
بتردد : سطام فيه شي ؟
أبو سطام : لا الحمدلله الكل بخير .. طمنينا عنك ؟
: أنا بخير .. شفيكم ؟ جيتكم مهيب زيارة فيه شي وراها ..!
ومن هالرجال ؟
أبو سطام : آنزعي غطاك ذا عمك أبو نياف رجل آمك ( قالها وهو عامد هالشي مافيه لكثر الحكي )
: عمي أبوي ذا قبالك وآمي في البيت ..!
الكل ساكت وتاركين مهمه الحكي لـ خالها أبو سطام ..
ناظرت البندري وهي جالسه والستاره عليها ..
: الجوري (سكت )
: بالله تكلموا شفيكم ؟!
ترى ماعاد يفرق معي أي شي ..!
اللي قد كتب علي بشوفه .. فـ شاللي صار ؟
تكلم أبو سطام وعمها (مربيها) وأبو البندري يتكلمون ..
نزعت غطاها ودموعها مبلله وجهها : وش هالقصه ؟!
يدينها ترجف وهي تحركها وتستفسر : وش هالشي ؟!
أبوها قام لها : الجوري ..
مسكت يدينه : أنت أبوي ..!
: الجوري كفي دموعك ي أبوك ..
ويدينها ترجف آمتدت آصابعها لـ شفايفه بـ آرتجاف قوي : لالا .. لاتقول ي أبوك..
أنت لو أنا بنتك صدق م تركتني ..
: والله أبوك ..
: أبوي (كررت الكلمة أكثر من مره ) م حسيت فيها ..
عمها : الجوري انسي الماضي هذا أبوك وأمك اكسبيهم ..
م تقدر تصرخ فيهم التعب بدأ يزيد فيها م تبي تنهار قبالهم ..
: أنا لا آم ولا أبو ولا أي أحد منكم آبيه ..
امها تبكي :الجوري غصب عني كل شي ..
وهي تناظرهم كلهم : آطلعوا برى حسبي الله عليكم ..
م طلعوا وكلن يكلمها ضغطت الزر ضغط متواصل وهي منهاراه منهم .. دخلت الممرضة yes
: I want security
: Is there a problem
Yes, a large الجوري :
أبوها : الججججوري ..
م ردت عليه وهي تحط الشيله على راسها صوتها خانها ماعاد فيها تحكي أكثر معهم ..غطت وجهها وهي تسمع الامن ..
دخل كم رجل من رجال الامن والمسؤول عنهم : سمي ي أختي ..
: بليز أبي تتصرف معهم ..
: م تعرفينهم ؟
بقسوة : لا ..
البندري تكلم وأبوها يتكلم معها وخالها يتمم بالحكي وعمها يصرخ فيها وأبو نياف يناظرهم ..!
رمت نفسها على السرير وهي تبكي بحرقة عقب م فضت الغرفه عليها .. صرختها من التعب وصلت لاخر السيب .. وقفوا الامن قبالهم على الباب : م تدخلون .. الا بأذنها ..
البندري تبكي : بببنتي حرام عليكم ..
السكيورتي : لا أختي الله يرضى عليك ممنوع الا بأذن المريضة والحين الدكاترة عندها ..
أبوها : قلت لك بنتي ماتفهم ..!
: لو سمحت لاتصرخ فيه مرضى وهالقسم كله مرضى اورام سرطانيه رجاء احترموا المكان ..
كلن جلس ..
أبو نياف وهو يجلس جنبها : البندري نياف عرف السالفة وبلغ أخوانه ..
انصدمت : ي ويلي ..
: صوته م يبشر بخير الله يستر
ظلت تبكي وش هالمصايب المتتاليه عليها ..!
طلعت الدكتورة وهي تمسك يدها وتسألها : عذراً م قدر اتكلم عن أي شي يخصها لان آسرار المرضى آمانه عندنا ..
: أنا آمها ..
: ماقدر ..
: م تفهمين أمها وأنا أبوها ..
: أولا آخفض صوتك أنت في مستشفى ثانياً المريضة م راح آتكلم عنها ..
مشت عنهم ..
الامن : تفضلوا برى القسم ..
طلعوا وهم يجرون الخيبه ..
وش اخذوا غير صدمة عصبيه تركت الاطباء يستخدمون لها المنومات ..!
صدمة تركتها تنهار وهي اللي بفترة نقاهه ..
صدمة أن من عاشت معاهم فترة م يقارب 20 سنة مب آهلها ..!
آمها وآبوها تخلوا عنها بسبب آنها جات غلطه ..!
آييه غلطه دامهم تزوجوا لـ غرض التحليل لزوجها الاول ..والدليل آنها بنظرهم غلطه وعار أنهم م عترفوا فيها ..!

.
.
بيت عساف
الحديقه
رتيل آعصابها متوترة : الله ينتقم من كل ظالم ..
يناظرها : رتيل وش هالحرقه فيك ؟!
بـ لوعه إلم : ي شيخ الله لايوفق من يفرق بين شخصين .. أبو سامي ححقير وكل من يمشي على دربه حقير..
رهف مغطيها عيونها وهي تمسحها وعقبها ناظرتها : المشكلة ي رتيل تدرين وشو ..؟!
تناظرها وعيونها وحال رهف ذكرها بحالها أول مشكلتها مع طارق ..
بـ صوت محروق من الالم : أخوي طلق زوجة أخوه منه وأخذها ..
طاح الجوال من يد عساف ورتيل ظلت تناظرها بصدمة ..
وهي تكمل وتمسح دموعها المتساقطه بعنف :وتزوجها ..!
دمعت رتيل وهي توقف : سامي يصير طارق عمه ..!!
بشهقات : آيييه ..
لفت لـ عساف وهي تناظره بصدمه ..
رهف تكمل على أخوها الساكت : سامي يقول أنت تسببت بـ طلاق عمه من زوجته لاجل زوجها م يناسب أهلها ومركزهم الاجتماعي والمشكلة زوجتني ولد أخوه ..
بكت أكثر : الظلم رجع ي أخوي في اختك .. رجع وأحرقت قلبها وآنهيت حياتها..
طلعت أخته وهي تشوف صمته وعيونها تورمت من الصياح ..
رتيل م فاقت من صدمتها : هالشي واقع ..!
حط يدينه على جبهته وهو مندق وساكت ..
وقفت وهي تقولها : قلت لك ومن أحنا بلندن بتشوفها في خواتك وأعز ناسك ..
: اسكتي ..
: آسكت ..!
ليييه آسكت ؟!
طاحت دمعتها على الارض مباشرة : حرام وش ذنب أختك يجيبها ذنبك .. أبو سامي راح ترجع له في وحده من بناته ..آخخخ بس الله ينتقم منكم أنتم..
صرخ فيها ..
: لا تصرخ م هزيت فيني شعره ..
تقدمت وهي تحس بكل رقبتها ترجع لـ ورى وهو يجرها من شعرها ويطلع كل قهره من أبو سامي والدين اللي رجعه وبكى ونظرة آخته وحكيها كله في رتيل..!
صرخت من الالم ..م رحم حملها ولابكاها ولاضعفها وهو يجرها على العشب ويرميها في القبو ..!
وهو يصكه ويصرخ فيها : أنتي م تتدخلين في شي م يعينك فاهمه ..!
: هيييي لاتحطني هنا ..
بعنف مجنون فك الكوبرآ من قفصها وهو يرميها عليها : ذي اللي راح ترجعك لـ عقلك ..
م شفع لها صراخها وبكاها الهستري من الكوبرآ .. م تحمل لو دقيقه يجلس معها
وهو يصك الباب ويوقف عليه ويأخذ آنفاسه نسى أنها تحمل بداخلها أغلى شي يتمناه ..
جلس على الكرسي ب الحديقه وهو يناظر السما سحب السجاير وهو يدخن بشراهه رفع جواله رد على آمه صوتها ب الحيل متغير ..!
رمى السيجارة ودهسها وهو يطلع لامه بسرعه ..
فتح الجناح : لبيه ..
: متزوج مطلقه ..!
حط يده على جبهته وهو يتنفس بعمق ي كثر المصايب هاليومين ..!
رفعت صوتها بحده : ولدي الوحيد يتزوج مطلقه ..!
والمصيبه مادريت ..!
وهو يجلس على ركبه : يمه ..
بزعل واضح : منيب آمك لاتكلمني ..
حزت بخاطره حيل هالكلمه عمر آمه ماكلمته بالنبره : يمه أنا عساف ..
: منيب جاهلتك عارفه ..
:أجل متزوج مطلقه ؟
: وش فيها مو المهم بأني أبيها ومرتاح لها ومعها ..
آمه تناظره بزعل : البنات انعدموا الظاهر لاجل تأخذ مطلقه ياعساف ؟!
: رغبة قلبي يمه ..
: وآمك وخواتك وحتى أنت مافكرت بنظرة الناس ؟
راح يجن : افكر بنظرتهم ليييه بس ؟!
من متى الناس يهتمون لنا ..
آمه :شوف ي عساف فشلتني لما عرفت هالخبر ولاعرفت وين آودي وجهي من الحريم بالجلسة .. أجل زوجة ولدي الوحيد واللي صيته بين الناس يتزوج مطلقه .. لاتقول يمه البنت جميلة ومدري آيش فيه اللي أجمل منها ولا معاهم شهادات أعلى منها وعائلات أكبر ..
بنبره ضعف : أحبها يمه .. مابي كل هالاشياء دام قلبي عشقها..
آمه تناظره : عساف هالبنت مابيها تكمل معاك حياتك ..
صدمة اكتست وجهه ..
:وشو ..!
آمه : آيييه اللي سمعته تطلقها .. وأنا اختار لك اللي تناسبك ..
وقف وهو للحين مصدوم : يمه الا رتيل خط أحممر منيب مطلقها ..بعدين حامل : ولدك تأخذه بس تولد لكن تطلقها ..
: ماراح آطلقها ..
: اجل اطلع برى موب الجناح بس الا الفيلا بكبرها ولا عاد أشوفك ..يكفي أنك السبب بمشكلة أختك ..
بكل برود الدنيا : ماطلبتي ي الغالية شي بس هالطلب بنفذه لك .. وخواتي عمري ماسويت شي يضرهم واللي صار مكتوب ..
بحده : أنت السبب بكل اللي صار لاختك ..اطلع برى ..
: تذكري يمه ولدك بأنك أنتي اللي طرديته ..
فز قلب آمه من هالكلمه طلع من الجناح ونزل لتحت ..كانت شاهه ودلال توهم داخلين هم وبناتهم ..
دلال : عساف شفيك ؟
وجهه متغير : آمي طردتني
شاهه بصدمه : وشو ..!
: م تبي رتيل زوجة لي ..
طلع وهو مخنوق ركب سيارته
سارة ركضت لخالها :خااالي ..
: ساره الله يرضى عليك منيب رايق لانفاسي ..
ساره : ماعليك راح ينسون المهم أنت ..
خالها حب آحساسها فيه تعالي معاي ..
بسرعة ركضت سحبت عبايتها ..
دلال : سسسارة وين ؟
ماسمعت لامها وركضت لخالها برى ..ركبت جنبه وحرك بسيارته وهو مخنوق : جدتك طردتني لاجل آطلق رتيل ..
ضغط على الدركسون بقوة :ومستحيل اطلقها ..
ساره : وجدتي ؟
بضيق ماله حد : وجدتك ماودي بزعلها ..
ساره : آممم الحين جدتي مصدومه بس شويات وراح تكلمك ..
:ماتعرفين ي ساره جدتك قاطعت كل أعمامها بشبابها وتزوجت الوالد جدتك مالها قلب بهالاشياء إن صدت وزعلت فالله يخلف..
ساره : بس أنت ي خالي غير أنت ولدها الوحيد ..
بـ هم : جدتك ماتفرق معها ..
كمل يلف مع بنت أخته القريبه لقلبه شوراع الرياض ولا له وجهه محدده ..ونسى رتيل المرمية مع الحيوانات في القبو ونسى شي تشيله بين آحشائها منه وله ..!
.
.
.
شقة العزابية
ثامر : أنت لازم تروح لها ..
وهو منسدح : السالفه مهيب هينه كذا .. أكيد عرفت السالفة منهم ومتأكد الحين فيها شي ..
: روح لها هي الحين محتاجه بس شخص يطبطب على أكتافها .. روح لها ..
جلس : ثامر اصلاً هي تكرهني ولو شافتني راح تعتبرني منهم ..
: أبوك يقول هي تعبانه وفي المستشفى روح لها كأنك ماتعرف شي ..
سكت شوي وهو يفكر : راح تكرشني (تطردني)
: تحمل كأنك تبيها ..
: أبيها وبس ..!
:اخيراً اعترفت أنك تحبها ..
دنق بإلم : المشكلة لما حبيتها من قلبي كرهتني ..
: تقدر تجيبها خاصة إنها الحين بحاجتك حيل .. هي فرصتك آكسبها ..
: بروح لها بس ميب الحين ..
: متى أجل ؟
: مدري .. أبوي يقول من شافتهم طلبت لهم الامن عقب م عرفت سالفتهم ودخلوا لها الدكاترة ..
ثامر تألم على حالها : الله يلوم اللي يلومها .. وأنا أخوك اللي صار لها مصيبه..تصور عايش طول عمرك مع ناس مب آهلك والمشكلة أبوها وأمها أحياء وشافوا كل اللي يصير فيها وساكتين ي شيخ الله يأخذهم ..
ضحك سطام : هيي
ضحك ثامر بـ هم : والله جد قهروني أنا وش عاد بهالضعيفه ..
سطام : ب الحيل .. للحين منيب متخيل شكلها وهي عرفت كل شي ..!
: الله يكون بعونها ..
.
.
.
مكه ..
أخذو عمره من وصلوا لـ مكه يناظرها وهي تناظر من القزاز الحرم دموعها تنهمر وبين لحظاتها تعبر شهقة مميته .. غلطان ووده تسمعه وترجع له مثل أول يبي بس يقولها أنه يحبه أكثر من أي شي ب الحياة بس واضح عليها تعبانه منه ب الحيل والدليل دموعها المتناثره وعمر دمع الجوهره م نزل من شي هين..!
لا تنثر الدمع
صوت الدمع يؤسفني
غلطان أدري ولكن إسمع الآتي
و الله أحبك و لا لي عذر ينصفني
إلا أن حبّك تجاوز حبي لذاتي
واضح آنها متضايقه وهو يوقف وراها سحبت نفسها بـ آشمئزاز واضح ..
رفع يدينه وهو يبلع ريقه : جوهره ..
: هلا ..
: لاتغصبين نفسك على شي م تبينه .!
.
.
.

مستشفى آخر ..
تعبانه بكل م تعنيه هالكلمة .. كارهه كل هالدنيا ..
جدتها : كان قلت لي وصحيتني ..
محمد يمسح على شعرها : م حبينا نشغل بالك ..
: لا ماعليكم لكن مهوب شهرها ..!
م ردوا آثنينهم ..
سحر تلافت الموقف : تدرين يمه بعضهم يولدون بـ الثامن ..
: بعدي الله يخلي لها هالضنا ..
جدها : محمد هي أكلت شي ؟
: لا
جدها وهو يتعكز : كادي وأنا جدك لزوم تأكلين ..
وهي تمسك كف جدها : مالي رغبه ي جدي ..
: آغصبي نفسك ي غلا شايبك ..
دمعت عيونها تعشق جدها وحنانه عليها ..
جدها يكف دموعها بيده المتجعده :لاتبكين وأنا جدك ..
كفها بكف محمد تحت الغطا شدتها بقوة وهي تحس بقضبة إلم مميته ..ناظرها بخوف : كادي ..
جدتها قامت لها : وش فيها ؟
تروع وهو يشوفها تبكي وتتألم : اكيييد خلالاص ..
خالته بهدوء : لاتخاف حبيبي ..
كلمت الممرضة جدانها جلسوا بـ قله حيله يناظرون حفيدتهم يتم نقلها لـ غرفة الولادة ..
خالته : محمد وين تدخل معها الله يصلحك ..
: لا بدخل معها هي تبي كذا ..
: محمد حبيبي مب زين ..
الوليد ماسك الضحكه وساكت وهو يناظر ولد أخته عيونه غشاه الدمع دخل ولاسمع لـ خالته ..
سحر دقت تتطمن عليها مع الشغاله وسلمان ..وهي تجلس : الله يصلحه بس..
الوليد : تهقين راح آحب زوجتي كذا ..
: م عتقد .. الولد ميت عليها وأنا أختك ..
وهو مبتسم : حتى هي لايغرك من شافته تعلقت برقبته ..
ابتسمت سحر ..
الوليد يناظر آمه : يمه تبين آوديك للبيت ..
وهي تمسح دموعها بطرف شيلتها : لا بجلس إلين تطلع كادي..
:يمه يمكن تطول ..
: إن شاء الله يسيره مهيب مطوله ..
: وأنت يبه ..
: منيب متحرك إلين تطلع نظر جدها وضناها وآشوفهم بعيني ..
الوليد يهمس لاخته : أكثر مننا غلاها ..
ابتسمت : فديتها من يومها عايشه معهم وباره فيهم يكفيك إن أبوي م يأخذ علاجه كله الا منها ..
: لو تطلع برى البيت مشكلة ..
: لا مهيب طالعه شرطت على محمد والا م كانت واقفت على الزواج لو رفض هالشرط ..
وهو مبتسم : كان طار مخ ولد أختك ..
ضحكت سحر : أنت فاضي ..
ضحك : المشكلة إنك تسولفين معي ..
ضحكت وهي ترد على زوجها ..
غرفة الولادة ..
وهو ماسك كفوفها ونص وجهها على وجهها الجنب ويده الثانية تحت رقبتها : حبيييي كدو لاتبكين كذا..
تبكي ويبكي معها بكل لحظه ..إلمهم بكاهم نبراتهم كلها مشتركه ..
لحظات مرت عليهم كانت آطول مما يكن ..!
غمضت عيونها فجأة ..!




عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


البارت التاسع والاربعون
المستشفى ..
غمضت عيونها فجأة كأنها آسترخت فجأه ..صوت بكاء طفلهم دوى في الغرفه آختلطت دموعهم ببعض وخده المذقن على خدها آبتل بالدمع ..
الدكتورة مبتسمه وهي تمد لهم طفلهم:الف مببروك ..
عيونهم غرقانه دموع وهم يناظرون طفلهم ..وهو يمسح على وجهها : ولدنا..
ابتسامه دامعه حطته على صدرها وهي تدمع وكل وجهها مبتل من دمعها ودمعه ..
.
.
.
بيت عساف ..
: يمه خلاص زواج وتزوج والحين حامل ..
بحده : شاهه أخوك لو جاني وقال من بدري يمه اللي أبيها مطلقه لكن أخوكم طلق البنت من رجلها ..
شاهه : يمه عارفين أنه غلط وغلطته كبيرة لكن الحين هم مرتاحين ..
: أخوك يطلقها أنا م ينلعب علي ولا يسوي هالسوايا كلها تربيه يدي ..
دلال : يمه الحين وش الفايدة لو تركتيه يطلقها ..!
مهنا فايده ابداً ..
جدتهم : أركدي وش اللي تطلقينهم من بعضهم ..
وش ذنب بنت الناس تتطلق مرتين وكلها بـ آسباب ولدك وآسبابك ..!
رهف إن باقي يبيها رجلها يرجعها دامه رجال ويترك أبوه وعساف ..
نزلت رهف وعيونها كلها دموع : يمه سامي الحين راح يمر ..
امها حاز بخاطرها حال بنتها قامت لها : الله يحيه ..
دق عليها وردت وهي تمشي للمجلس مع آمها ..
دلال : يابعد عمري عليها ..
شيما : بجد أبوه حققير شدخل خالتي وزوجها ..!
آمها : الدنيا وأنا آمك دين .. لكم في قصة خالكم ورد الدين بـ رهف عبره ..
شيما : بس خالتي مالها ذنب حرام مالها خمس شهور من تزوجت ..
: الله يعين .. الا وين زوجة عساف ؟
دلال : مدري م شفتها معاه .. يمكن وداها لاهلها ..
جدتهم : ماقالت لنا
دلال بـ امتعاض : من متى لاجات تطلع تجي تقول راح آطلع ..
شاهه : دلال شفيك عليها البنت م شفنا منها الا كل خير
دلال بضيق : كذا من الله م حبيتها يكفي أخوي لامن جلس معنا كله لازق فيها عيونه ماتحترم وجودنا تغير من عقب زواجه منها ..
شاهه : م تغير كثير .. بس صعب الواحد نفسه قبل الزواج وبعده ..
قامت دلال : شاهه واضح انه تغير .. الا وين مناير ؟
شيما : في غرفتها ..
دلال : خليها تنزل وش عندها فوق ..
المجلس ..
سامي : بأخذها ونسافر لنا فترة إلين تهدأ الاوضاع ..
عمته : سامي أبوك عرف أنك رجعتها ؟
: آيييه وبتسأليني زعل آيييه زعل لكن زوجتي وأبيها ولاغلطت وهو اللي اختارها لي والسالفه لـ طلاقها كلها عناد في عساف .. ولاطاعه لـ مخلوق في معصية الخالق ..
عمته : م راح ترضخ لـ مطالب أبوك وعساف ..
وهو يوثق يدينه بـ يدين رهف ويناظر عمته : م طاوعت فيها الحين تتوقعين راح آبيعها !
: لاتلومني وأنا آمك ..
: ماعليه ي عمه .. بس أبي أخذ رهف الحين ونسافر ..
: زوجتك ولا آقدر آمنعك عنها لكن انتبه لها .. سامي لي ثقه فيك الشي الكبير خلك قدها ..
وهو يثني غترته : بعيوني ..
وهو يناظر رهف : روحي خذي عبايتك وخلينا نسافر ..
ممداها ترد الا وجواله يدق : سم يبه ..
أبوه بحده : آسمعني يـ سامي سمعت إنك رجعت زوجتك علي الطلاق طلاق(ن) مافيه رجعه لـ آمك إن م رميت الطلاق على أخت عساف لـ آطلق آمك واتبرأ منك لـ يوم الدين ..ومعك أقل من 15 دقايق تدق وتقول طلقتها والا والله يـ سامي لاطلق آمك شف عبايتها الحين جنبها ..
: يبه ..
: جاك العلم ..كأنك تبي آطلق آمك عقب هالعمر ويتشتتون أخوانك ..
صك بـ وجهه وهو ينزل جواله بحضنه ويناظرها بـ قلة حيله ..
عمته كأنها حست بـ اللي صار : مافي هالمكالمه خير ..؟
شبك يدينه ببعضها وهو يندق للحظه ورفع عينها لها : رهف حياتنا م صارت لنا وحدنا ..
قالتها وهي تجمع من كرامتها وتطلبه قبل يقولها : طلقني ..
آمها : سامي أبوك اللي دق ؟
: آييه ..
رهف وهي تشهق : يممه يبيه يطلقني والا راح يطلق آمه ..
رفع عينه فيها سمعت أكيد الحكي لف لـ عمته وعيونه خانته دنق : راح يطلق آمي ..
عمته ضاقت فيها الدنيا : ولك بالخيره لاهلك ..
قامت عمته : طلقها دامك نويت هالطلاق ..
: بس أبيها شوي ..
: تحرق قلبك وقلبها ليه .. هالدقايق لو جلستم مع بعض وشاللي راح يفيد ..!
تهدج صوته: بس شوي ..
طلعت عمته..
بلع ريقه وهو يفرك يدينه ببعضها : رهف م تركتك بـ اختياري ..
: سامي مستوعب شاللي راح يصير ..!
بصوت أقرب للبكا : أبوي راح يطلق أمي لو م طلقتك .. يعني أخواني راح تتأزم حياتهم والسبب أنا ..بعدين آمسحي دموعك م حب أشوفها ..
أمسحـي دمعـك علـى شـانـي أنــا
خابرتنـي أنّـي مـاحـبّ الـدمـوع ..!
وهي حاطه كفوفها على نص وجهها وتناظره إلين خلص من حكيه مسحت دموعها بـ آطراف آصابعها : بليز سامي لاتعلقني فيك أكثر ..
كف دمعته وظل يناظرها لفترة : راح آشتاق لك كثير لـ ضحكك مزوحنا لعبنا طيشنا غيرتنا علينا أحلامنا المرسومة والمكتوب عليها تبقى في خيالاتنا ..
راح آشتاق رهف حبيبه قلبي وعمري وأجمل شي جمعتني فيه الاقدار ..
تتابعت شهقاتها : ناوي تعذبني ..!
خلاص طلقني يـ آبن الناس ..
م سمع لها وظل يناظرها رفع جواله وهي طاحت دمعته على شاشه جواله : أبوي ..
رد بضيق : خلاص خلاص وش تبي أكثر طلاق وراح آطلقها مامرت 15 دقيقه كلها ..
أبوه : طلقها الحين ..
لاول مره بحياته ويمكن الاخيره يصك بوجهه أبوه ..!
سحبها لاحضانه : م راح آنسساك ثقي بهالكلمة كثير ..
تمسكت فيه وهي منهاراه وزاد آنهيارها وهي تسمع كلمات دلت على فك قيدهم من بعضهم ..
سحبت نفسها منه لاول مره م يرجع يضمها .. فك ساعته والمسحبه الفخمه وهو يدنق ويتركها بحضنها : بأخذ منك شي ..
شهقاتها م تركتها تحكي فكت سلسالها وحطته بكفه وهي تناظره يتوارى عن عيونها ..
يوم شافوني انا بقربك ابعدوني عنك يالغالي
مادروبي كم انا احبك يا سعادة عمري وفالي
رجعت ظهرها على الكنب وهي ضامه ساعته ومسبحته على وجهها ..دخلت آمها وشوي جدتها وخواتها ..لمتها آمها لـ صدرها : حسبي الله عليهم كانهم دخلوكم بشي مالكم فيه يد ..
وجهها عيونها آنفها كل شي آكتسى بـ الحمره صوتها المبحوح من بكاها وتعبها : يمه شوفي عطاني سامي ششوفي جدتي شاهه دلال بنات شوفوا ..
دلال م تحملت وطلعت مسحت دموعها : الله ينتقم منهم ..
مناير : شفيك ؟
: رهف تطلقت ..
بصدمه : آما ..
: شوفيها في المجلس ..حسبي الله على عمها ..
مناير : يالله وش ذنبها بس ..
.
.
.
القبو ..
صاكه عليها باب الحمام وهي تبكي م همها الالم ببطنها ولا النزيف من طيحاتها المتتابعه كل خوفها من الكوبرآ المتحرره بشكل مميت في القبو ..
صرخت وهي تشوف الكوبرآ تدخل من تحت الباب الواسع لـ فتحتها :لاآآآآآآآآ
تراجعت ببكا وصراخ لورى أكثر نصها داخل ونصها برى : لالا تدخلييين بلييييز لالا
دق جوالها صرخت بصدمه جوالها بجيب البلوزة وتوها تنتبه .. رفعت نفسها أكثر وهي تشهق وترد : نااااصر
فز أخوها من مكانه : وأنا أخو نورة (أختهم الكبيره)شفيك ؟
ظلت تبكي بخوف وصل لاخوها وهي تناظرها تكمل تدخل من نص الباب :لاآآآآآآ
حطت الجوال تحت نحرها وهي تشده بيدنها وتشهق من الكوبرآ وصوتها المرعب الغريب ..
أزارر جوالها آبتلت بمدامعها صوت آخوها المرعوب عليها وصلها ..
رفعته لاذنها ويدينها الثنتين ماسكته فيها ..
: نـ ـ ـ ـ ـاصـ ـ ـر
صوتها المتقطع طير قلب أخوها وهو في مطار دبي كلمها لاجل يتطمن عليها ويسألها كأنها تبي شي من هناك : عيون أخوك شفيييك ؟
ماقدرت تحكي وهي تصرخ الكوبرآ كل مالها تدخل أكثر ..
ضاع ناصر من تفكيره :لاتنثرين الدددمع ي رتيل قولي بس شفيييك شوي وأنا في الرياض عندك .. صوتك م عدت آسمعه عدل .. قولي بس شفيك بكاك محرق(ن) قلبي ..
لاتنثرين الدمـع قولـي لـي وش فيـك
تخالطت عبرات صوتـك وانـا اسمـع
تقطع خطوط الجو والصـوت مغريـك
ودمعك غدى نيـران بالجـوف واقشـع
ووقف شعر راسـي ودكـن دواكيـك و
ضرب اخماس اسداس بالشك واجمـع
ويبسن عروق القلب وصـارن مهاليـك
مغيـر اغـص بخافـي الريـق وابلـع
: ناصـ ـ ـ ر تعـ ـ ـال للبيت (قطع صوتها صرختها )ناصصصر حاطني( ردتها شهقتها وتمتمت وهي تكملها ) مع حيوانات
بلع ريقه وبصرخه آنتبه على نفسسه وحمد ربه إن رحلتهم نادوا لها : آيشش .. ويين ؟
تقطع صوتها : ناصصر في بيتهم القبو ..
وهو يمشي بسرعة : الله لايوفقه والله لـ آربيه نسى التعبان أن ناصر ومشاري وعبدالرحمن فوق الارض .. الحين أجيييك لاتبكين ي نظر أخوك ..
لا والله الا اجيك وشلـون مـا اجيـك
شفني عليه اقرب من الموت واسـرع
اللي ازعلك يمكـن نسـى انـي اخيـك
ولا تخيـل لاتغربـت مــا ارجــع
لاتنثريـن الدمـع حـيَّـن محاكـيـك
والله تخضع اشناب مـن شـان مدمـع
نزلت جوالها وهي تبكي وضامه نفسها أعلى البانيو سحبت كل شي عليها وهي تغطيها لاجل م تجيها الكوبرآ ..


دبي
مطارها ..
ناصر صوته متقطع من العصبيه : آسسمعني تروح الحين لبيت عساف وتشوف رتيل دقيت عليها وهي تبكي ومنهاره بالحيل روح لها الكلب حاطها مع حيوانات..
مشاري وقف بسرعه : وشو ؟
بحرقة : اقولك روح لـ رتيل وخذ معك عبدالرحمن وولد نوره كلها ساعه وشوي وأنا عندكم ب الرياض والله مهوب على رجال إن م سيلت دمه ..اسمع تقول في القبو ..
صك الجوال وعينه كلها على ساعته دمه فاير ..ظل قابض يده بـ غيض رجل فيه من الحمية لـ عزوتها تكفي بلاد وتزود ..
.
.
.
الرياض
المستشفى ..
الوليد يضحك وسحر تناظره : على هالضحك آشوف فيك يوم ..
محمد : م عليه الدنيا دين
الوليد يضحك وهو مندق يشوف ولد كادي بسريره : الله يخليه لكم ويرزقكم بره..
جا جدها من الصلاة عقب م جلس شوي في المسجد دنق وهو يسلم عليها ويبارك لها ولـ محمد : ماشاء الله ماشاء الله الله يخليه لكم ويجعله من حفظه كتابه ..
محمد : اللهم آميين ..
عطى الوليد عكازه وهو يجلس : سحر وأنا أبوك جيبي له ولد كادي ..
محمد يناظر كادي وتالي ناظر جده : سميك ياجدي ..
رفع جدهم راسه لهم وهو مبتسم ابتسمت لابتسامه جدها ابتسامه واهنه من التعب ..
: آوه ي آم عبدالله ..
محمد يناظرها ويبعد خصل من شعرها عن وجهها خالته أخذت ربطة شعر وربطته كله ..ابتسم لـ خالته ..
ظلت تناظر جدها وهو يأذن في آذن ولدها تعشقه أكثر وهو يطبق هالسنه عن نبينا عليه آفضل الصلاة والتسليم ..
جدتها : بسم الله عليه صحته زينه وهو بـ الثامن ..
سحر تتكلم عنهم : آييه الحمدلله الله يخليه لهم ..
جدتها : راح يطلع معك ؟
كادي بصوت تعبان : إن شاء الله ..
الوليد يصوره وهو بحضن أبوه ويرسله لـ سلمان وعيال سحر ..
محمد وكادي يناظرونهم ..
: كلم خالتي بلغها وعمي ..
ابتسم لها : إن شاء الله ..
.
.
.
بيت عساف ..
مشاري يناظر السواق : أقولك وين القبو ..
عبدالرحمن ومحمد(ولد نورة) ..
تقدم فيهم السواق : هذا ..
حاول يفتحه أكثر من مره الباب قوي جداً ..
صرخ فيه عبدالرحمن : تعاااال ي كلب لبيتكم تعال ي حيوان ..
عساف : وش فيك ؟
مشاري سحب الجوال بحده : والله إن م جيت الحين يـ عساف م تنام الليلة الا بـ قبرك ..
استغرب واستنكر حكي مشاري معه ..!
: أنا جاي الحين ..
صك بوجهه وشاف محمد يكلم رتيل ويهديها م قدر يكلم أخته مصدوم أكثر شخص في الدنيا صدمته مهيب أي صدمة ..
صديقه الروح بـ الروح عشره عمر يعمل كذا ..!
تكئ على الباب وهو يدفه بس يده خانته حسها تحركت من محلها ..
محمد : خااالي ..
عيال شاهه ودلال يناظرون بصدمة ..كل اللي عرفوه بإن زوجة خالهم محبوسه في القبو مكان الرعب بالنسبة للكل وكذلك المجهول ..
عبدالرحمن شد شعره بعصبيه وهو يناظر البوابة الرئيسيم متى تفتح ويدخل عساف ..
مشاري يده جاها إلم مميت وقلبه محروق حرق من حسبة أخته ..
أم عساف وخواته وجدتهم كلهم كرهوا تصرف عساف ..
أم عساف تناظر من ورى القزاز العاكس بخوف : ولدي مهوب طالع منهم سالم ..!
جدته : الله يستر .. وراه عساف آستخف على تالي ..!
دلال شايله ولدها بـخوف : الله يسسترنا بستره .. شوفوا ذاك شلون يشد شعره..
شاهه ساكته وتناظر بخوف ..
أمهم : وينها رهف ؟
شيما : آتركوا خالتي بروحها اصلاً تعبانه نفسيتها ..
دخلت سارة .. فز قلب جدتها وعورها اخذت جلالها وطلعت ..
مشاري بحمقه : آفتح الباب ..
الخوف بدأ على ملامحه من عدة آشياء أهمها رتيل وطفلهم ..
: م فيه أحد هنا ..
صرخ عبدالرحمن فيه : طططلع اختي ي كلب طلعها
تفلت عليه وهو يضربه فكوه عنه عيال خوات عساف ومحمد ..
سحب منه المفتاح وهو يفتح الباب م قدر ..
: هييي قم حاط رقم سري للقفل ي كلب ..
قام وهو يناظر عبدالرحمن حاول يضربه ودفه محمد : افتتح الباب وأنت ساكت لا ينتثر دمك فيذا ..
رفض يفتح الباب إلين آجبرته امه : افتح الباب
كان صوتها محتد وضايق ..
: يممه ادخلي لـ داخل ..
: عساف آفتح الباب لهم .. م يكفي كل اللي صار .. ضناك في رحمها م خفت عليه..!
تقدم وكل همه هالطفل .. ولو إنه عقب معرفة أخوانها معجزه رجعتها له..
دفه عبدالرحمن ودخل للقبو ..بكى اخته المرمية بين هالحيوانات المهانه الذليلة..
بلع ريقه وهو يرفع الافعى ..
: ي جعلها تلسعك لسعه توديك للمقابر ..
بـ نظره : تهقى بـ فكها على رتيل وسمها فيها ..!
صوت أخوانها رجع لها آمل ثاني للحياة ..
بكاها مشاري وهو يشليها وهي تشهق .. شالها وطلع فيها لـ برى القبو ..
حط ولد اختها جوالها بجيبه وهو يركض لـ آم عساف : جيبي لنا عبايتها ..
عبدالرحمن يناظر أخته كلها دم .. من وجهها راسها حتى شكلها تنزف ..!
رفع عيونه من اخته لـ عساف وبلع ريقه وهو يتفل بوجهه ويصفقه كف رجعه له عساف بسرعه وعيال اخته تجمعوا عليه ..ركض محمد لـ خواله آثنين آبعد واحد والثاني بعد ..
مشاري : لولا نزف أختي وجروحها م كان طلعت من هنا الا وواحد مننا على المقبره ..
مشى ورى عبدالرحمن ومحمد الشايل لـ خالته الفاقده للوعي عقب شوفتها لاخوانها وولد أختها ..
جلس على الارض وانهار بكل م فيه من هاللحظه عرف بإنها حُرمت عليه ..
خسارته مهيب وحده لالا ..
خسر رتيل ومشاري ويمكن طفلهم ..!
.
.
.
يوم آخر ..
المستشفى ..
غرفة الجوري ..
رفضوا الدكاترة خروجها نفسيتها حالتها مو مستقره ابداً ..
: دكتورة امنعي الزيارة نهائياً م أبي آشوف أي شخص ..
الدكتورة : منعت الزيارة من البارح .. (جلست الدكتورة ) الجوري متأكده الانهيار اللي صار لك البارحة كان نتيجة صدمة عصبيه كبيرة جداً تمحور بكل الضغوطات وصار هالانهيار لذلك فضلت وبعد الحديث مع الاطباء بإن الافضل تأخذين كم جلسه مع آستشاري نفسي ..
: دكتورة لو كل صدمة تجي رحت لـ دكتور نفسي آعتقد كان الحين من آشهر مرتادي العيادات النفسية .. دكتورة آصبح لدى مناعه كبيرة جداً ضد أي صدمات رغم عن آنف صدمة البارح ..
ظلت تناظرها الدكتورة ..
: الحين أنا بخير والحمدلله .. بخير لان الله معي مب حاجه أي أدويه مهدئه ولا جلسات آستماع ..
: جلسات الاستماع مفيده جداً ومعها الحلول ..
ابتسمت : دكتورة أجمل أحن أحب أرحم من الدكاترة من قال (أَمَّن يُجِيبُ الْمُضْطَرَّ إِذَا دَعَاهُ وَيَكْشِفُ السُّوءَ وَيَجْعَلُكُمْ خُلَفَاء الْأَرْضِ أَإِلَهٌ مَّعَ اللَّهِ قَلِيلاً مَّا تَذَكَّرُون ) سورة النمل آيه 62
الدكتورة : والنعم بالله .. أذا احتجتي أي دكتور آرفعي بس السماعه ..
آومت وهي مبتسمه .. دق باب غرفتها وهي تشوفه ياااه آخر شخص ممكن تتقبل تشوفه الحين ..
: آتركيه دكتورة هذا زوجي سطام ..
من نظراتهم لبعضهم عرفت الدكتورة بإن علاقتهم مب بخير ..
آنصك الباب عليهم ..
: وش تبي ؟
: الجوري ..
: وش فيه يـ سطام ؟
: أنتي هاديه الحين لاجل نتكلم مع بعض ؟
بـ سخرية واضحه على نفسها كيف للحين متماسكه ..!
: هاديه جداً ..
تنفس بـ عمق وهو يجلس على طرف السرير : ( ماقدر يحكي وأخذ نفس عميق) الجوري أنا آسف ..
: على ؟
ناظرها وش يقول مثلاً ؟!
على تصرفها معها ببداية زواجهم ؟
على طفلهم المتسبب بـ آجهاضه ؟
على كذبته عليها بأنها عقيم للابد ؟
على زواجه عليها ؟
على آهانته لها بأنها عقيم قبال آمه وسهى وآمجاد ؟
على ضربه لها مرات عدة ؟
على آهماله المجنون لها ؟
على وشو بـ الضبط من كثر غلطاته معاها م صارت تتذكر ..!
أخذ آنفاسه من ثاني : كثيرة غلطاتي بحقك عارف هالشي ..
ابتسمت : شوف سطام مهما قلت ومهما آعتذرت وبررت شي بداخلي من جهتك م عاد بمكانه .. الحل المناسب لي ولك الطلاق مو شي غيره ..
: بس أنا متمسك فيك ..
: جيت متأخر بـ الحيل مثلك مثل البندري ومحمد تخيل صرت بنت عمتك ..!
: إن شاء الله هالشي يرجع علاقتنا ..
ضحكت بتعب : أنا م عترف بـ المسمين آمي وأبوي ..
: بس هم آمك وأبوك ..
لمعه دموع : يب يب عارفه البندري تصير آمي تزوجت صديق زوجها عشان ترجع لـ زوجها الاول جيتهم آعتبروني غلطه كبيره وعار ونقض هالحمل الوعد آنتظروا 9 شهور وعقبها 40 يوم طلق أبوي محمد أمي البندري ورجعت لـ زوجها وعيالها الـ 3 وخلفت عقب الرجوع 4 والجوري وين راحت ؟!
يناظرها بغرابة م تبكي بس صوتها يتقطع بين فترة وفترة ..
: عطوها عمها الكبير محمد نفس المسمى لابوها الحقيقي – المختلف في طريقة النطق - لان م عنده عيال وهالبنت محد يبيها لان آمها ظل حملها سر على إن الحامل أمها المربيه لها ( زوجها عمها) ..
يااااه يـ سطام عقب كل هالاحتقار لي وآحساسهم بإني ولاشي أخليهم شي بعيوني ..!
وتبيني آرجع آعيش معاك من ثاني ؟!
بقوة ونظره ثقه : لاتبطي ويبطون ..
: ذا عقوق ..
ضحكت : عقوق عقوق ..!
دخلت آمها البندري ومعاها 3 شباب م حطت الغطا : أخواني صح ..!
نياف يناظرها وفي قلبه مشاعر تجاهه هالبنت من قبل
وهو يسمع مشاكلها مع سطام وأبوها اللي رباها ..
البندري عيونها حمر ومتغيره من سهرها وهمها : آييه ي نور آمك ..
مشعل وزايد يناظرونها والحكي معهم بـ حيره ..
وش تقول ظلت تناظرهم ..
آمها : حبيبتي شفيك ساكته ؟
بلعت ريقها وغمضت عيونها : اطلعوا برى ..
البندري : آمك ي الجوري ..
: آمي ؟
أنا م عندي آم ولا آب ..
مشعل : لا عندك مش يعني تركوك لفترة معناها نسوك ..أو م عندك آم وأب ..!
فيها الضحكه على وضعها : مين أنت من عيال البندري ؟
: أنا أخوك مشعل ..
: أنا م عندي آخوان هذا اولا .. ثانياً هم م عترفوا فيني 23 سنه وينهم عني ..!
مشعل : آمي تحبك لاتحكمين على السالفة بس كذا ..
بإلم : تحبني ..!
مشعل بليز حاكني بـ آسلوب العقل والمنطق لو أنت مكاني ورموك على عمك وكلن منهم شاف حياته وعقب 23 سنه يقولون لك بكل برود الدنيا أنت ولدنا م راعوا بإنك طالع من عملية كبيرة فترة نقاهه صدمه الخبر وش ممكن تكون لك..!
م رد ..
أخذت أنفاسها كذا مره : شفت م قدرت ..
لان أي رد م راح يكون نايع من صدق داخلي ..
مشعل لما أمك وأبوك ينفونك من حياتهم بأهم فترة ممكن تكون في حياتك محد يلوك لو تركتهم العمر كله ..
رجاء أبي آرتاح ..
سطام : راح آجلس معاك ..
: سطام أنت بـ الذات يـ أنك تطلقني أو راح آتطلق منك ولو خُلع ..
: ماراح آطلقك ..
بتحدي : من فوق هذا ( أشرت على أنفها) تطلق .. لا أنت ولارجال غيرك تجبروني .. عمي لو فكر بس يفتح فمه راح يلقى الكلام اللي يتركه ولاشي..
ممداها تحكي الا والباب يدق طلعت امها بس أخوانها ظلوا ..
دخل عمها وأبوها ..
: نعم ..
أبوها : الجوري أنا أبوك ..
حدة صوتها م ختفت : بجججد أبوي ..!
م عندي أبو آطلع برى أنت والثاني ..
عمها احتد صوته ..
بنظره حاده فيه : أنت آخر واحد تتكلم معاي الله لايبارك فيك ولافي من حطني عندك ..
عمها : الجججججوري ..
بـ آحتقار : لاتصرخ ..واطلع برى آشوف أنت بالذات م تستاهل ذره آحترام..
: م ثمرت فيك التربية ..!
ضحكت بإلم : أنت زرعت فيني شي زين لاجل تتندم .. وأنا من صار عمري 20 سنه زوجتني لـ شايب وعقبها مات وقطيتني على ذا ..!
برى برى بس ..
سحبه نياف بحده من ياقه الثوب وهو يوقف قبال أخته : والله إن تهبئ ومن يفكر يمد يده عليها .. دامني حيي م عاش من ينزل دمعها ..
صدمة للكل من حده نياف وصرخة زايد وطرد مشعل لهم ..
أبوها بهدوء : عيال أنا أبوها ..
نياف محتد صوته الفخم : دامها م تبيك اطلع برى ..
صك الباب بقوة وقبله عمها ..
سطام محترق دمه وميت غيره عليها منهم : نياف للحين م تقبلت أنكم أخوانها رجاء اطلعوا ..
: أنت اللي آطلع برى ..
لف لها بسرعه ..
: آيييه أنت آطلع برى .. تصرفاتك آشنع من تصرفات الكل .. كيف تبيني آستئامن على نفسي معك وأنت قتلت طفلنا ..!
نياف : اطلع يـ سطام ..
: لا منيب طالع ..
مشعل بنظره حارقه : بتطلع وأنت م تدل الدرب ..
:لا منيب طالع تراها زوجتي من قبل م تعرفها .. لاتعمل فيها الاخو المحب لها وأنت م تدري عنها كل هالمده ..
وهو يقرب منه : لاتخلط الامور ببعضها لو لي علم إن الجوري اختي م كان تركتها على ذمتك لحظه لكان تبشر بـ عزها كان تبي الطلاق والله إن تطلقها وأنت مثل رجال ..
زايد أصغرهم كان ماسك يد الجوري ويناظر معها الهواش بين سطام ومشعل..
طرده وهو معصب : شوفي الجوري هالكلب إن ضايقك علميني بس ..
نياف غصب عنه آبتسم : طيب لاتروع أختنا علينا ..
زايد مبتسم وماسك كف الجوري : ترى عصبي هالغبي ..
ابتسمت وعيونها ترق بالدموع ..
نياف : بروح آوصل آمي وبرجع لكم ..
طلع نياف وظلت مع أخوانها ..
نياف : يمه الجوري نفسيتها تعبانها خليها إلين ترتاح تركت معها مشعل وزايد وبرجع لها ..
: بس بشوفها يمكن تبي تتكلم معي ..
: لالا يمه .. طردت عمها وأبوها ورجلها .. خليها إلين تهدأ تعبانه بالحيل توها طالعه من عمليه مهيب هينه وم آبيها تتعب ..
اقتنعت اخيراً ومشت مع ولدها ..
مشعل وهو يسحب الصوفا ويجلس: شوفي يمكن تكونين كارهتنا لاننا من طرف آشخاص ضايقوك بس أحنا مالنا ذنب بكل اللي صار وأنتي عرفتي الخبر قبلنا بـ لحظات قليلة يعني لاأنتي ولا أحنا ندري بـأخوتنا ..
تبين تزعلين من الكل يستاهلون الزعل والقطيعه بس أنا أخوك قلبك وش ذنبي..
زايد جالس جنب راس الجوري : تراه ثقيل طينه ودم وراعي ثقه والدليل يقول هو قلبك ..
شعورها خالطها بـ الراحه بجد روحهم الحلوه م تركتها تأخذ أي فكره عنهم مب زينه .. حميتهم لها ووقفتهم معها حبيتها كثير .. جاها شي كانت مفتقده بشكل مؤلم ..
ظلت تناظرهم وهي تأخذ وتعطي معهم على خفيف ..
مشعل : شوفي بنجلس معاك بس بما هالكائن اللطيف (الممرضه) تقول يبي لك راحه راح آهجد ..
ابتسمت وهي تناظر المغذيه تتغير والممرضه مبتسمه وتسولف مع مشعل..
زايد : آستغفر الله حتى الممرضات م سلموا من مغازلته ..
ضحكت مودها آمانة تغير بجلستهم وسوالفهم وذباتهم على بعضهم ..
.
.
.
نفس المستشفى
غرفة آخرى ..
: ليه الغرفة كلها ظلام ..!
ناصر تحرك من الصوفا من سمع حسها : ي نورهم صحيتي ..
وهي تناظر بتوهان : ناصر وينك ؟ ليه م شوفك ؟
آنصدم : رتيل هذاني قبالك ..
مسك كفها : هذاني رتيل ..
مشاري فز من مكانه على أصواتهم وهو يفرك عيونه : شفيكم ؟
رتيل بدأت تبكي وهي تحط كفها على بطنها : م فيه بيبي وم شوف ..!
وين البيبي ؟
عبدالرحمن يناظرها وتتساقط دموعه عرف بإن رتيل فقدت البصر لانها م تشوفهم من آمس بس محد لاحظ ..وفقدت طفلها شاللي راح يقولونه لها الحين ..!
ناصر كأنه بدأ يعرف شفيها تنفس بإلم ولمها لـ صدره ..
: ميين ناصر مشاري ..
مشاري حط يده على حافه السرير : لاحول ولاقوة الا بالله ..
: بليييييز عطوني البيبي .. وييينه ؟
مشاري تقدم لها وهو يمسك كفها المغطى بـ شاش آبيض : رتيل آهدئي الحين..
: أبي البيبي بليييز أنا تعبت عليه لمسته بيدي آمس كان يبكي (بـ شهقات) عطوني البيبي ..
تنفس ناصر : أبوي طفلك الحين في الحضانه ..
بـ شهقات أكثر ومتتاابعه : ناصر أنا مو طفله أذا البيبي صاير فيه شي قولوا لي .. اصلاً م راح آقدر آشوفه لاني فقدت البصر كل الدنيا ظلام ..
خلاص أنا انتهيت ..
مشاري وعيونه تتساقط دموعها : معوضه خير وإنا أخوك ..
كفت دموعها بقفا كفها الاخر تببلل ماسك الابر والمغذي .. رجعت ظهرها للسرير وانسدحت : ماات ..!
ماااات قبل م ضمه لـ صدري ..!
قبل م الاعبه ؟
لييه تركني وأنا اللي تقبلت عساف لاجله ..
غطت وجهها بكفوفها ودخلت بنوبة بكا مجنونه ..دنق ناصر وهو ضامها لصدره لفترة .. بدأت ترتاح نسبياً رجعت تنهار من ثاني بدخول آمها وأبوها ..
مشاري : خلاص يمه م صدقنا هدأت رتيل ..
: أختك عميت ..!
عبدالرحمن وهو يقوم : والله لاعلمه منهي اللي عمل فيها كذا ..
أبوه مسك يده ونفضها منه : يببه اتركني لي رجعه والفضيحه جاهزه قبال الكل..
طلع ناصر مع عبدالرحمن معاهم نيه قشرآ لـ عساف ..
مشاري يناظرها بـ هم كبير أخته شكلها مقبله على مصايب كثيرة من غير نفسيتها الدمار ..
.
.
.
بيت عساف ..
م عطته أخته أي اهتمام ..
: رهف تتوقعين أبي لك الضرر ..!
: عساف خلاص الحكي الحين راح يرجعني لـزوجي ..!
خلاص لاعاد تزيد الجروح جروح ..
: رهف من البارح إلين هاللحظه ماجاك النوم مهوب زين وأنا أخوك ..
تكف دموعها وتناظر من الدريشه : تشوف اللي صار فيني هين ..!
بعدين من بعد حركتك مع زوجتك صرت أخافك أكثر ..
: أفا تخافين أخوك ..!
: تحبس زوجتك في القبو ..!
ليييه عاد ؟
: رهف أنتي ماعليك بتصرفاتي مع زوجتي .. خلينا فيك ..
مندقه وتناظر آظافرها : كل تصرفاتك مع زوجتك صارت فيني ..
: برجعها لـ أبو سامي وقفت له الحين بـ صفقه كبيره راح تهده ..
ضحكت يقهر : أنتم كل شي عندكم يقاس بالفلوس ..!
: مو كل شي ..
: لا كل شي ..
: رهف حبيبتي ليه م تناظريني ؟!
كفت دموعها ولاردت عليه ..
: رهف ..
: هلا ..
: ناظري أخوك ..
ناظرته للحظه وصدت : عساف بليز آتركني بروحي شوي ..
: م تبين تشوفيني ولاتسمعيني لاني بنظرك السبب بكل شي صار لك ..
م حبت تقولها بس نطقتها : للاسف آيييه .. أنت مادمرت رهف بس دمرت بتصرفاتك عوائل كثيرة ..
ظل ساكت ..
انسحب من مكانها وطلعت نظرتها لاخوها مهيب مثل قبل طاح من عينها بتصرفاته الغريبه ..
تحرك بضيق وقام مسك كفها : آرجعي لـ غرفتك أنا طالع ..
نزل وطلع يناظر السواق : مين برى ؟
مسكته أمه : منتب بطالع أنسابك برى ..
: لا بطلع .. مهوب عساف اللي يتوزى ..
نزلوا عيال منيرة وشاهه من صحتهم مناير .. جلست وضغطها منخفض: ياويلي ولدي مهوب سالم منهم ..
شاهه : لاتخافين يمه عيالي وعيال دلال معه ..
ظلوا يناظرون من القزاز العاكس ..
دلال ضربت على صدرها بخوف : يـ ويلي على أخوي يممممه ..
حطت آمها يدها على راسها وهي تبكي ..
ضغطها م سمح لها تتحرك وكل جسمها تعب ..
وقفت بينهم جدته ..
ناصر ماسك شماغه وعاض على شفايفه : هالمره سيلنا الدم ولاجاك قابض الارواح ومن حظك إننا حشمنا هالعجوز والا أنت لو أخذت فيك القصاص م همني ..
عبدالرحمن يتنفس بصوت واضح وهو يأشر بيده بتهديد : أختي تطلقها ضنا وخلاص مات ..
صرخ فيه : أنت وش تقول ؟!!
: لاتقول وش أقول تحبس البنت بين الحيوانات ي حيوان ي كلب وتفك عليها الكوبرآ وتقل وش تقول ..!
آييييه جاها نزيف حاد وجلس الطفل فترة ومات .. شوف يـ عساف كأنك م تبي خواتك تصير سمعتهم بـ الحضيض طلق أختي ..
صرخ فيه ولد شاهه : هييي خلك مع الرجال ولاتجيب طاري خالاتي ..
: خالك مهوب رجال جا لاختي وهي ببيت رجلها وطلقها منه وتبيني م آبليه بـ خواتي .. والله إن م طلقت أختي لـ أعلمك إن الله حق ..
ناصر بصدمه : عبدالرحمن وش أخذها من بيت رجلها ..!
بغبنه : الكلب هو ورى طلاقها من طارق ..
ناصر : تفو عليك وعلى تربيه تركتك تأخذ البنات من بيوت رجالهم ..آخ بس لولا هالعجوز وحشمتها كان سال الدم أكثر ..
طلعوا من بيتهم ..
جلس بصدمه : ولدي مات ..!
مات وأنا السبب ..!
بكى حظه وعصبيته وكل شي فيه .. صرخ من إلم راسه المتحامل عليه من كم ليلة ..
شاهه نفخت فيهم : آرفعوا خالككم ..
ظلت تناظر ولد بنتها وهي تبكي ..
دلال : انتظروا ..
أخذت العباية من بنت أختها وطلعت مع عيالها وعيال أخته ..أقواهم شخصيه دلال ظلت متماسكه رغم آنهيار أخوها وتعب آمها وبكا بنتها ساره على خالها ..


.
.
مكه ..
الجوهره : ي لبيه مرتاحه ححيل ..
ابتسم لها : فعلاً حتى أنا حاس براحة عجيبه م لقيتها في آماكن كثيرة سافرت لها ..
: من متى م جيت مكه ؟
: من فترة طويلة جداً ..
: يمكن لاجل السفر ..
: آيييه خبرك دراسه وضغط ..
: الدراسة ضغط مب صاحي خاصة إنك كنت تدرس برى ..
: جوهرتي شرأيك نمشي للمدينه ..
ابتسمت : ي ليت ..
: قومي خلينا نحرك ..
ضحكت وقامت جمعت أغراضهم كلها وطلعوا من الفندق ..
: على فكرة ريان العوارض (ذقنه الخفيف) محليتك كثير ..
ابتسم وهو يناظرها ولف للطريق : خل آطلع من هالزحمه بس شكلي بدوخ منك ي بنت ..
ضحكت له وهي تشوفه مبتسم وواضحه غمازته الطويله .. كل شي فيه جميل بس شعره الطويل مضايقها فيه وخاصة إنه يربطه ..وهو يستلم الخط :أجل العوارض حلوه ..
ضحكت وكفها على نقابها تعدله ..
: من وقت م سويت كذا ..
: بس ححلوه مغيرتك ..
ابتسم لها وهو يمسك كفها ويحركون القير سوى ..
: بعدك متذكره شلون نسوق ؟
: آييييه بس م آتخيل شكلي آسوق آحس شكلي راح يطلع توحفه ..
ضحك : فعلاً الشكل توحفه في العباية ..
الجوهره بحقد : أنا مدري اللي يبون البنات يسوقون وش يحسون فيه ..!
ريان : يبون الدشره والدجة مهيب حاجه كثر مهيب رفاهيه خاصة اللي مسوين فيها متحررين الله يقلعهم ..
: وش مضيعنا كثر ذولاي ..
ريان وهو يطلع من شارع لـ خط المدينه ويتحدى : شوفي دام عيال عبدالعزيز –طيب الله ثراه- وأبومتعب على راس على هالدولة الله يطول لنا بـ عمره راسه يشم الهوى تبطي عظم كل وحده تبي تسوق وكل واحد يحاول يزرع الفتنه فينا..
: الله يكفينا شر الفتن م ظهر منهاو ما بطن ..
: اللهم آميين ..
.
.
.
الرياض ..
المستشفى ..
كادي : لا اليوم الحمدلله أحسن ..
محمد : إن شاء الله دوم ..تذكرت الوالد يبي يكلمك ..
ابتسمت : دق عليه وعطني ..
دق وعطاها كلمت عمها وخالتها وصكت الجوال وهي تعطيه : محمد عطني جوالي راح آرسل مسج لـ صديقاتي ..
ظلت ترسل وهي ترفع راسها وتشوف محمد قايم ومندق على ولدهم ابتسمت: حبيبي مايدري عنك ..
رفع راسه : لييه ؟
: جدتي تقولي من وقت بإن المولود اول 20 يوم م يشوف ولايدري عن شي..
رجع يناظر ولده وهو مبتسم : حبيب بابا .. كدو ليه أحمر كذا ؟
نزلت جوالها : مدري آمس كان دب واليوم لا ..بس عيال خالتي سحر كانوا كذا..
ابتسمت وهي تشوف خالتها وعيالها وجدانها وخوالها الوليد وسلمان يدخلون ..
سلموا عليها وسلمان ظل يناظره : ليه دب في الصور وهنا لا..
كادي : امس كان بجد دب بس نسم ..
ضحك الوليد : أجل تنفش ولدك كورة ي الخبله ..
ضحك محمد : حدك ..
الوليد بعده يضحك : ايييه أنت م عدت ألومك وأنا خالك ابداً ..
سحر تحط الاكل قريب من كادي وتضحك : الوليد حرام عليك ..
جدته : محمد مهيب أي مره متزوجه مأخذن كادي ..
ابتسمت ارتاحت نفسها لـ شوفة جدانها وظلت تأكل بخفيف وتناظر خالها وعيال خالتها مع ولدها ..
جدها : كيف ي نور شايبك اليوم ؟
: الحمدلله بخير ..أخذت ي جدي كل العلاجات ..
ابتسم : آيييه أخذتها خالتك أعطتني .. عطوني سميي ..
عطاه سلمان ..
جدتها : انتبهوا له م عنده مناعه ..
كادي : م عليه ي جدتي ..
دق جوالها وكانت الجوري تبارك لها وعدتها بـ زيارة قريبه لها .. كل شوي وحده من صديقاتها تدق عدا رتيل آستغربت رتيل جوالها م يفارقها يارب تكون بخير..
.
.
.
كندا
ضايقه فيه من عرف تصرف أخوه مع ولده وهو يكلمه : آيييه م عندك سالفه ماتخاف الله في هالولد ..
أبو سامي : وحده بوحده والجروح قصاص ..
طارق : ذا انتقام و لايعمل ها التصرف الا ناقصين العقول ..
: طارق هذاني عملت هالشي لاجلك ..
: الله لايبارك في العدو .. شكيت لك أنا ..!
وش ذنب ولدك ..!
بترجع لاتخاف مثلماً سويتها ببنت الناس اللي مالها لاحيل ولاقوة بترجع بوحده من بناتك وعين تشوف .. ياخي عمر الانتقام ماكان حل ناسي بإن لنا رب كريم..
أبو سامي : أنت محرق(ن) قلبك سامي لاتخاف راح ينساها وبزوجها قريب بنت نوت ..
عصب منه : اسمع لاتجبر الولد خلاص م يكفي لاتجني عليه وعلى بنت نوت..
ضحك : آنشهد إن طليقتك عاملتن له عمايل على بالك ولدي مثلك م راح ينساها لا راح ينساها .. بنت نوت أجمل من مرته اللي طلقها ..
: أنت وش هالتفكير ..!
ضحك : آسمعني بس سمعت إن أخوانها خذوها منه كان حابسها في قبوه ولد أختها ثوبه تغير من دمها.. وكانت حامل ومات طفلها ومضنونتك ي أخوك فارقت الشوف ..
بلع ريقه : رتيل ..
: ماغيرها ..
جلس على الصوفا من الصدمه : منتب صادق ..
: آنششهد إن علومها عندي .. أخوانها آشبعوه ضرب ..
: كيف وصلت لك أخبارها ؟
: وصلت لي أخبارها بطريقتي ..
تنهد بضيق : الا رتيل ابعد عنها البنت م مافارقتني برضاها ..
ضحك : منيب جايها بـ شر ..
تكلم معه لحظات وصك منه ..
كف ماسك الجوال وقابضه بقوه وكف على عيونه ..
حبسها ×فقدت طفلها×م صارت تشوف ..
شد على راسه بقوه : يااارب سلمها لي ياااارب ..
آنتبه لنفسه وهو يقول لي ..!
لي ..!
وين لي ؟
وهي في عصمته..!!
رفع جواله مين يكلم لاجل يتطمن عليها ويجيب له أخبارها ..؟
سحب إلبوم صورها وذكرياتها في لندن تركت كل أغراضها معه ذكرى ولاغير الذكرى حراقه لنا ليتها خذت كل أغراضها ولاكل شوي يشوف هالالبوم والاغراض وتجدد جروحه وهو للحين من فراقها م برئت جروحه ..
فتح وهو منسدح على ظهره ويقلب صورها ..
فتحت البوم ليـت البـوم ضايـع
ولاشفـت الصـور فيـه القديـمـه
عليّ أغلى من كْنوز البضايع
لـهـا فــي خافـقـي قــدْرٍ وقيـمـه
ولـكــن جـــددت كــــل الـوجـايــع
وأنا روحي من الفرقى سقيمـه
.
.
.
الرياض ..
المستشفى ..
مصعب جالس مع أخوانها ويسولف كان متضايق ومتساء من كل شي صار لها..
: حسبنا الله ..وش سواتك وأنا أخوك ؟
: م أبيهم بحياتي ..
سكت مصعب م يلومها ابداً تصرفهم بشع جداً ..
نياف ظل يناظر مصعب واضح علاقته مع الجوري قوية والدليل جلسته وسوالفه معها واهتمامه الواضح فيها ..دخل مشعل ومعاه آيس كريم باسكن روبنز يناظرهم : خير تناظرون ..جبت لاختي ..
نياف : بعده ي ولد عن الجوري ..
: لاتكفى ي دكتور الغفله .. سألت الدكتورة وقالت عادي الاشياء الباردة ..
ضحك مصعب شكل مشعل وسيع صدر ..
نياف : عطى الجوري بس ..
: آييه أدري ..جبت لي ولـ اختي م حسبنا حسابكم وبيني وبينكم طفران ..
ضحكت الجوري وهي تأخذ منه ..
مصعب : ي شيخ الله يوسع صدرك بطاعته يومك من دخلت غيرت جو الغرفه من نكاده لـ ضحك والاهم ضحكت الغاليه ..
وهو يأكل : من واجبنا طال عمرك ..
ضحك مصعب ..
كمل نياف يتكلم مع مصعب : آيييه الحمدلله مهندس ..
: م شاء الله تبارك الله .. وأنت ي مشعل ؟
: ي ليل مشكلة تمخيش المشاعر ..
ضحك نياف : عسكري ..
: بعدي حامين الديار بعد الله سبحانه ..
آغتر مشعل بعمره ..
زايد : هالحين يبجلس يشوف نفسه بهالكلمة ..
مصعب : يستاهل .. صراحة رجال الامن لهم مواقف كثثيرة مشرفه ..وأنت يازايد ؟
:توني ادرس ثاني جامعة ..
:ماشاء الله الله يوفقك ..
دخل سطام ناظرهم للحظات غيره آكلت قلبه 4 شباب معها ولو هم محارمها بس هالشي م تقبله ابداً ..
غمضت عيونها للحظه مشعل همس لها تتركه عليه .. عطت أخوها الصلاحيه .. نزل الايسكريم وطلب من سطام يطلع معه ..
سطام : خير
مشعل : لاتقل خير ترى حاجتك عند أختي .. اسمعني الجوري مثل م سمعت الصباح لا تبيك ولاتبي تشوفك على أقل تقدير هالوقت إلين تطلع من المستشفى ..
تنهد بملل ولف عيونه للحظات ورد يناظره : مشعل الجوري زوجتي .. مشاكلنا لاتتدخل فيها ويكون بعلمك للحين منيب متقبل وجودكم بحياتها ..
ضحك مشعل وحط يده على كتفه : تقبلت أو م تقبلت ماهمني ( دف يده سطام من كتفه) أختي تبطون تنزلون دموعها وتجبرونها على شي ماتبيه.. ولى الوقت اللي كانت لكم تسليه .. أنت خلك مع مرتك بنت خالك وأختي اصلاً مب كفو لها أنت ..
: ولا أنت كفو تصير أخوها ..
ضحك : عاد أخوها غصب عنك وعن غيرك .. شف ي سطام أنت ولد خالي قبل كل شي لكن أختي خطوط حمراء ترى للحين كل م تذكرت سوياك فيها يفور دمي وتمنيت هالبنت تأخذ موقف ضدك والحمدلله زانت لي الاقدار وآنكشف الماضي وهالبنت طلعت أختي ودامها أخت لـ مشعل تبشر بـ عزها ..
مشى سطام بعصبيه وطلع من الممر ..
ظل يناظره للحظات إلين آختفى ودخل للغرفه ..
: وين الايسكريم ؟
زايد : آعمى شوفه بمكانك ..
رفع حواجبه : آشوا ..
جلس جنب أخته : كلي الايسكريم (همس لها) كل شي ترى تمام ..
تنفست بعمق وابتسمت له ..


.
.
بيت آهل فهد ..
أسيل :أنت مالك شغل وصلني ..
منسدح على الكنب ومدلي رجوله : لا منيب موصلك ..آستاذتك وش دخلنا فيها وتروحين ..
أسيل واقفه وتضرب برجولها الارض : عززززززززززام وصلني أحسن لك ..
: لا ..
: عزام ترى اقول لـ فهد عطيتك 50 ريال وقلت راح آوصلك ..
ضحك وهو يلعب بجوالها : عندك آثبات
قربت تبكي : يممممممممممممممما .. يممممممممممممممما
جات آمهم : ها وش فيكم ؟
:يمممه شوفي هالغبي م وصلني لـ الجوري ..
: عزام قوم وصل أختك ..
: مافيني حيل يمه ..
: عزام قم الله يصلحك ..
: يمه م فيني ..
حذفته بالمخده الصغيره : ي زززفت جيب الخمسين ..جيببببها ..
ضحكت : تلعب عليها وتأخذ فلوسها ..
أسيل : يممه تكفين راح آخلي فلوة تمرني ونمر الجوري ..
:أذا فلوة عادي مين اللي راح يوصلكم ؟
: أكيد السواق ..
: كلمي فهد وقولي له ..
دقت على فهد : آهلين فهد ..
: هلا أسول .. شفيك صوتك متغير؟
بقهر : الحمار عزام رفض يوصلني ..
: لييه ؟
: مدري عنه غبي .. فهد ترى أخذ مني ( عزام جلس بسرعه يهددها م تقول) شوف حتى الحين يهدد م قولك لك أخذ مني 50 وقال عطيني بوصلك..
ابتسم فهد : عطيني آياه ..
: طيب .. بس فهد فلوه راح تمر للبيت عادي أروح معاها ؟
يعرف أبوها وأخوانها وكلهم ثقه : آيييه ي أبوي روحي معها ..
: آوكي .. تبي عزام ؟
: لا خليه إلين آرجع .. انتبهي لنفسك بابا ..
: آوكي .. مع السلامه ..
صكت ورجعت تحذفه :حمممار ..
حذفها ب الشبشب وطلعت بسرعه في الدرج ..دخلت لمار بيت آهلها قام عزام : آوم كرشه جات
ضحكت وهي تسلم عليه : لايكثر ..
وهي تنزل عبايتها :وين آمي ؟
شافت آمها وتقدمت سلمت عليها وشافت أسيل نازله مستعجله سلمت بسرعه ..
آمها : كلمتي فهد ؟
: آيييه سمح لي لما عرف آنها فلوه ..
لمار تعدل شعرها وتجلس : وين ؟
: راح آطلع آزور الجوري ..
: سلمي عليها كنت بروح لها بس قالت لا آمرها لان قسم الامراض السرطانيه مهوب زين علي بمرها في بيتها ..
: آوكككي ..
لبست عبايتها وأخذت الباق وطلعت ..
عزام : يمه ترى هالبنت مدلعه خير تطلع مع صديقتها ؟
: أنت رفضت توصلها وفهد عنده شغل وبعدين فلوه عارفتها وعارفة آهلها جيراننا وآقرب لنا من بعض القرايب ..
راحت آمهم ..
لمار : يمه ارتاحي ..
ابتسمت : شوي وبجي ..
عزام : كيفك مع رجلك ؟
وهو مبتسمه وتعدل جلابيه الحمل الهادئه : الحمدلله للحين تممام ..
: بس يتصرف بشكل غبي عطينا خبر ..
ضحكت ..
دق جواله وطلع لـ ربعه وهي قامت لامها ..
.
.
.
مستشفى عساف ..
صوته ثقل من التعب : دلال ..
: عساف لاول مره بحياتك آسمع لنا .. ماراح تطلع لو طلعت من هنا ماراح ترضى تشوفك رتيل ..
ويده على نص وجهه : آبي آشوف ضناي ..
دمعت : ياحبيبي ضناك الله يعوضك خير ويجعله مقدم صالح مات..
صوته متهدج : عارف مات .. بس أبي آشوفه ..
: ياعيون أختك كيف تشوفه تلاقيهم دفونه ..
جلس بتعب : لا محد يتجرأ ويدفنه .. أنا أبوه ..
طلب من ولد أخته جواله ..
: آسمعني مشاري أبي آشوف البيبي ..
: مات ..
: أبي آشوفه عطني اسم المستشفى ..
عطاه مشاري وصك الجوال ..
نزل الجوال عمره م توقع اليوم اللي يجيه يصك مشاري بوجهه ..سندوه عيال خواته وطلعوا معاه ..
ركب سيارته آمر السواق يتحرك للمستشفى الاخر .. دلال كانت في المستشفى تتكلم مع الاطباء بحالته أخوها مع ولدها وولد أخته والباقين طلعوا مع خالهم..
.
.
.
نزل من السيارة : م فيني شي ي عيال ..
تقدم ومشى عقب سؤاله مشى معه موظف دخل لـ ثلاجة الموتى عطوه ولده دموعه غرقت طفله شهقاته كانت مدويه ..خلص الاجراءت الخاصة ب الدفن ..
المسؤول : فيه آسعاف راح ينقل بعض الوفيات للمقابر تبيه ينقله ؟
ولد أخته حكى عنه : ي ليت ..
مسك خالهم وطلعوا من المستشفى على المسجد لتأديه صلاه الموتى وعقبها المقابر .. بللت دموعه أطراف كمه أصعب موقف مر على عيال أخته ..
حالة خالهم م كانت تسمح يجلس بـ غير المستشفى .. دائما م تستخدم المهدئات والمنومات لحالات الانهيار التام برغم إنها لاتجدي نفعاً سوى الخلود لنوم عميق وتعاودنا الحاله بمجرد الاستقياظ مرة أخرى ..برغم إن بعض الفقد لاتجدي معه المهدئات مهما كان قوتها لان المصاب جليل ..
.
.
.
عقب عدة آيام
بيت الجوري
مشعل : لا بجلس معها ..
نياف : أنت شغلك كل شوي استلام م ينفع ..
مشعل : أنت من فجر ربي إلين العصر
زايد : اقعد أنت وياه و لاتزعجون الجوري ..
جلست عقب م أخذت شاور طويل : تو دق عمي أبو سطام راح يمرنا..
نادات آيلان لاجل تسوي قهوة ..
مشعل نزل الريموت : الجوري أنتي بس علميني وشاللي تبينه بالضبط ولك كل شي يصير ..
: أبي الطلاق من سطام ..
نياف : متأكده ي الجوري ..
بـ شبه آبتسامه : مليون في الميه ..
مشعل : ابشري بـعزك لك اللي تبينه ..
: ياااه مشعل لو تطلقني منه مدري شاللي راح آجازيك فيه .. لو تبي عمري آفديك فيه ..
قام وجلس قبالها وهو يبوس راسها ويمسك على ذقنه : مهوب على رجال إن م نفذت لك هالطلب .. اعتبري طلاقك منه سالفة وقت ..

: أتمنى ..
: آبشري بـ طلاقك يالغاليه ..
دق الجرس وقام نياف فتح الباب وقف مشعل وزايد سلموا على خالهم وسلمت عليه الجوري ..جلس سطام جنب أبوه م كسر عينه عنها وهي جالسه بين نياف ومشعل ..
مشعل بدأ ب الحكي : زين إنك جيت ي سطام .. أنت قبل كل شي ولد خالنا والجوري بنت عمتك م ترضى على نفسك تجلس معها وهي رافضتك ..
: منيب مطلقها ..
نياف : أنت قد قلتها من قبل م تبيها وأكيد للحين مانسيت ..وشاللي استجد بالسالفه ؟
يعدل شماغه : الجوري منيب مفرط فيها والحين هي بنت عمتي كيف آطلقها..
مشعل يخيره : أجل طلق آمجاد ..
عصب منه : مالك شغل ..
ضحك وخالط ضحكه عصبيه خفيفه : أجل أختي ..
: أنت وش دخلك ..!
احتد صوته : أختي ..
أبو سطام : اذكروا الله ..
مشعل : لااله الا الله .. خالي تراك عزيز وغالي تفاهم معه لاجل يطلقها..
: ياولدي الجوري آعصابها تعبانه ..الطلاق مطروح كـ حل آمامها بهالفترة العصيبه خلها تهدأ وعقبها الجوري راح تغير رأيها ..
قامت أخذت القهوه وأخذها زايد وهو يصب القهوه لهم ويعطيهم التمر ..
الجوري تناظر خالها ومشعل والجدال بينهم قايم ..
تكلمت : عمي من زمان أبي الطلاق من سطام هالقرار مب وليد معرفتي لـ سالفتي مع آهلي ..
سطام : أبوي يصير خالك مهوب عمك ..
مشعل : أختي لاتكلمها بهالاسلوب تكلم اللي تبي بطريقتها ..
: مشعل أنت لاتتدخل ..
ضحك وهو يتقهوى ويتكلم مع خاله .. تمنى سطام للحظه يكب فنجان القهوه بوجهه مستفز هالانسان بشكل فضيع ..
: شف مافيه رجال فيه نخوه يرضاها على نفسه ويجلس مع وحده م تبيه..معروفين الرجال لامن قالت له م بيك ونفسها كارهته م يفكر ويرمي اليمين ..
سطام احتد صوته : مشششعل ..
م هتم له وكمل : م يرضى تبقى على ذمته غير الرخوم ..اللي مافيهم رجوله ..
الجوري : آعتقد يـ سطام حكي مشعل واضح ..
خالهم : دام الحكي وصل للدرجة ذي بينكم مالي جلسه ..
نياف وقف : خالي اجلس ماعليك من مشعل وسطام ..
خاله : لا وأنا خالك ..
طلع وسطام يناظرها : أبيك بس شوي ..
: اللي تبي تقوله قوله هنا ..
: أبيك وحدنا ..
: ماعاد فيه بيننا آسرار ..
قام وسحب كفها دفه مشعل : لاتبطي تجبرها ..
الا ينفذ اللي يبيه : آسمعيني بس أبيك شوي وعقبها آطلقك ..
نقلت نظرها بين أخوانها ..
: قلت لك آطلقك بس أبيك وحدنا ..
: بروح معه لاني أبي فك القيد ..
مشعل : خذي راحتك سطام حذاري تكون كاذب .. م تطلع من هالبيت الا وأنت مطلقها والا الله يحسن عزا خالي فيك ..
خزه وهو يمسك كفها دخل فيها لغرفتهم صك الباب : لي حق بكل اللي أبيه منه..
: لك الحق لكن نفسي كارهتك ..
ماسك كفوفها : الجوري .. أنا أحبك بجد كيف تبيني آطلقك ..
غرقت عيونها : وينك لما كنت بحاجه هالحب ..!
: أنسى الماضي ..
: راح آنساه لاتخاف بس بتكون معاه ..
صدمة كلمتها م تركته يتراجع عنها ..
وهي تبعده بهدوء : الجرح ي سطام ..
: دامك زوجتي للحين أنت تحت آمري ..
بعدت عنه أكثر : آقولك الجرح للعملية لاتقربه وتقول تحت آمرك ..!
جات تطلع سحب كفها : لا بعد بخاطري شي ي الجوري ..
نظراته م تطمن هالانسان ابداً ..!


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .


البارت الخمسين
بيت الجوري ..
: سطام بجد تعبانه منك .. خلاص ..
: خلاص وأنتي ناويتها طلاق ..!
الجوري لو ذقتي من حبي م عتقد يجي لك قلب تتركيني ..
ابعدت عنه بالموت : من ذاق الذل والمراره مع شخص مثلك م عتقد لو قلت راح آعطيك العمر واعيد لك كل العمر الماضي آرجع لك .. ماعاد فيني حس واحساس آقدر آبادلك فيه ..
ظل يناظرها ..
تحركت من مكانها : اعتقد من شفتني وأنت كنت رافضني إلين هاللحظه مب معذبك الا شكلي ولنا باللي قبل لحظات دليل ..
بسرعه وهو يتحرك ويوقف وراها : لالا أنا بجد احبك ..
: أي حب يرحم أهلك ..!
سطام أنت وعدتني تطلقني طلقني ..
وهو عاض على لسانه ويناظرها : لا ..
: أنت قلت راح تطلق ..
: قلت حكي بس م قدر ..
: شوف سطام كل فترة تحمل آمجاد وتسقط البيبي فـ آتق دعوة المظلوم ..
: عارف ظلمتك كثير كثييير واللي يصير لـ آمجاد والحمل من آسباب ذنبك .. بس م قدر آفرط فيك .. غبي أنا ..!
: الغباء لو ضيعت زوجتك من يدك اللي ضحيت في البيبي لاجلها كذبت علي لاجلها جرحتني كثير لاجلها آرجع لها هي تحبك وأنت تحبها لانها هي ماتحبها مثلي لاجل شكلها ..
كف دموعها : مشكلتك للحين تعتقدين م حبك ..
بإلم : آيييه للحين ومتأكده منك أنت تحب بس جمالي مسوي لك هوس ترى الجمال راح يروح .. خلينا نكسب عمرنا ونعيش لاتخاف أنا كرهت الرجال والزواج خلاص منيب متزوجة ولاراح آفكر مجرد تفكير راح آضل طليقه سطام مب زوجة لـ غيره ..
: لا تكذبين ..
يااااه وش كثر هالانسان آناني حتى لو طلقها يبيها تظل له لو آسم ما يهم المهم م يأخذها غيره ..
: آقسم بربي كرهت الزواج والرجال ..
: واللي برى ..
بقهر : ذولاي أخواني ..
: أخوانك مب رجال ..!
: رجال غصب عنك ولاتغلط عليهم ..
: أجل تقولين كارهه الرجال ..
: اللي مثلك ومثل اللي قطوني فهمت الحين ..!
عصب منها : يعني غيري وغير أبوك وعمك م راح تكرهين ..!
صدت عنه : ياخي طلق طلق (تنهدت بضيق) طلق ياسطام ..
: لا .. راح آكلم عمتي تجي تعقلك ..
: اللي قطوني وأنا صغيره م راح يدخلون بيت لي (صرخت فيه وتإلمت بشدة من العملية) فهمت أو لا ..
: الجوري راح آنسيك كل شي بدر مني ..
بضحكه آمتزجت بإلم : هيهات آنسسى ي سطام ..
هيهات ينسى القلب شخص لعبه
وهيهات يدله خافقي منك هيهات
جلست على طرف السرير : سطام الحر لامن قالت له مره م بيك يطلقها لو كان حبه لها أكثر من حبه لنفسه وأمه وأبيه ..
الا الكرامه كانك شاري كرامتك طلقني وانا أعرفك الا الاهانه م ترضاها على نفسك ..
عقب لحظات صمت بينهم وكلن معطي الثاني ظهره ودموعه تتساقط ..
تفاجأت فيه وهو ينطقها وصوت بكاه يقطعها ..
: شكراً بحجم السماء لانك نفذت رغبتي والله يسامحك عن كل شي صار لي منك ..والله يرزقك بـ طفل يعوضك عما فقدت ..
: وتدعين لي ..!
وشاللي راح تستفيدين ..!
تنفست براحه وهي مبتسمه : لانك قطعت آخر شي بيني وبين الماضي ..
قامت من مكانها على حركته تألمت بشدة من ضمته لها ..كانت ساكنه تماماً له إلين ابعد عنها : دخلتي في حياتي غصب عني وطلعتي منها غصب عني .. يعني بكلا الحالتين م كان لي الخيار فيك ..
تكف دموعها : كل شي صار لنا بحياتنا مكتوب من وأحنا ببطون آمهاتنا بالشهر الرابع ..
شهق : أنا كيف طلقتك ..!
وأنا أحبك آقسم بربي يالجوري أحبك يكفيني بس لما أجيك وأنا ضايق اطلع والمود رايق ..
: الحب جاء متأخر كثير عانيت منك ولاشكيت عذابي منك على غير الله سبحانه وتعالى..
انسحبت بهدوء وطلعت لاخوانها وهي مبتسمه : طلقني ..
ابتسم مشعل وزايد عكس نياف خاف تكون فترة ظروف وضغوط عصبيه وبالتالي تندم ..
دخل له نياف تكلم معاه ..
مشعل اختفت ابتسامه شوي شوي وهو يشوفها تجلس وعيونها مغرقه دموع : الجوري ليكون تحبينه للحين ؟
رفعت عيونها في أخوها : لا واللي خلقني بس آشفقت على حالي فرحانه بـ طلاقي ..!
شافته طالع مع نياف ظل يناظرها لفترة ..
مشعل : ترى مهيب حلالك لاجل تناظرها ..
خزه بنظره وهو يصك الباب ويطلع ..
نياف : مشعل احترم الرجال ..
بحرقه وهو يجلس : كل م تذكرت كذبه على الجوري وحركاته أكرهه وأتمنى لو أذبحه .. والقهر أنك تنقهر على بالك أنها غريبه عنك وتطلع من لحمك ودمك .. آخخ بس ..
نياف : خلاص الله يعوض الجوري خير ..
مشعل يناظرها : خلاص ابتسمي هالجمال اليوسفي وتبكين ..
نياف ابتسم وهو ينزل شماغه : هييي تراها آختك ..
: ويعني أختي م فيها شي لو تغزلت فيها ..
قام : لمحت قبل شوي كب كيك كنت راح آسعبل عليه ..
ابتسمت وصوتها مبحوح : آرسلته لمار قبل شوي ..خل آقول لـ آيلان تجيبه ..
: لالا م يحتاج دال المكان ..
مشى للمطبخ جاب الكب كيك عطاهم وجلس جنب الجوري : لعيون اخوك خذي ..
ابتسمت وأخذت منه ..
مشعل : الجوري حزنك على شي فات م راح ينفع .. أبيك تنسين الماضي وكل شي له علاقه فيه .. ارسمي لحياتك من جديد كأنك توك طلعتي للدنيا ..
زايد : عيشى يومك لاتفكرين لاتفكرين ببكره .. آتركي كل لحظه بلحظاتها هنا تحسين للدنيا لذه ..
: طلاق وتطلقت وعمي وخلصت من سيطرته علي .. أشياء كانت السبب الرئيسي في عذابي والحمدلله آنتهت ..وبأذن الله هي فترة وتعدي ..
مشعل : إن شاء الله ..
نياف : الجوري شرأيك نبعد عن أجواء الرياض لفترة ..
: المشكلة دوامي يوم السبت ..
مشعل : تأخذين آجازه مرضيه ..
: م عتقد يعطوني ..
مشعل : لا ي بعدي .. بس وين التقارير الطبيه ..
: كلها في الشنطه ..
: آجل تأخذين وتريحين عملية صعبه .. لو غيرك ي الجوري كان طريح الفراش عقب كل الاشياء اللي صارت ..
رجعت ظهرها وهي تناظر في الكب كيك عيونها كلها تموج من الدمع ظلت ساكته كل م تذكرت سوايا آمها وأبوها فيها تكره نفسها..
نزل مشعل الكب كيك من يده وضمها : تتساقط دموعك ليه ..!
قام نياف وخر الكب كيك وجلس قبالها أخذها من مشعل وهو يكف دموعها : دمعتك تهز أخوانك وتحرقهم حرق .. آمرينا بس وشاللي خاطرك فيه وننفذه ..
وهي مندقه : م فيني شي بس يمكن فرحة إني خلصت من سطام وهالشي كان حلم بالنسبة لي (رفعت راسها) بروح آنام ..
: تو الناس تنامين ..
: فيني نوم ..
نياف : بنروح نصلي العشاء ونجيب معنا عشا وعقبها نومي ..
كانت راح تعترض م سمح لها نياف : روحي ارتاحي إلين نرجع وهالعله يبي الفكه من البيت راح ينشب لك ..
وهي تبتسم لـ عيون أخوانها : محد يمل من مشعل على الاقل راح يصير معي أحد في البيت ..
زايد يأكل كب كيك ويتقهوى : غثيث م تعرفين هالانسان ..
ابتسمت ..
مشعل : الجوري لاتأخذين عني فكره غلط ترى آنسان طيب وحبوب ودمي خفيف ..
ضحكت : م راح أحد يغير فكرتي ..
ضحك وهو يحرك حواجبه ..
نياف : بزر ..
ضحكت على أخوانها ..
مشعل يدق جواله كلم وصك : عمممل استلام تعال آآآآآخخ انتحر مثلاً ..
نياف : وراك آستلام ..
: آيييه دوام من 12 إلين 8 الصبح ..
الجوري : دوامك وقته غلط ..
وهو يوقف : زفت دوامي بشكل مأزمني بس الحين مأخذ دورة حاسب راح تفيد في الترقيه الجايه ويتعدل معها الدوام ..
: بجيك الصبح بأذن الله تعالى بس بروح أخذ البدلة في بيتنا ..
: ممم راح تسكن معي ؟
وهو مبتسم : تبيني ؟
ابتسمت : م فيها حكي جيب أغراضك كلها قبل م تروح لـ شغلك لاجل آجهز لك غرفة ..
مسوي يتنكس وحبتين : اخيراً تحقق الحلم ولي غرفه وحدي ..
ضحكت وهي تشوفه يطلع .. قامت لـ غرفتها وهي تشوف أخوانها يطلعون كلن لـ مكان ..
.
.
.
بيت أبو سطام ..
شقه سطام *امجاد ..
امجاد : طيب شفيك ..!
أحد من أصدقائك صار له شي ؟ أهلنا ؟
صرخ فيها : اطططططططططلعي ..
طلعت من الغرفه ونزلت لبيت اهله بسرعه : مدري عمتي يبكي شكل أحد صاير له شي ..
عمتها مصدومه : ولدي يبكي ..!
طلعت معها ..
سهى : متى جاء ؟
: من شوي ..
دخلت آمه وجلست جنبه : سطام ضناي شفيك ؟
مهما كبرنا وتغيرت أحجامنا وأشكالنا وبدأت علينا ملامح الكبر جلياً لاغنى لنا عن أحضانها .. ملجأ لنا لا أصدق منه شفوق بنا لدرجة الجنون ..
امجاد مصدومه وهي تشوفه يبكي بحضن آمه ويتكلم كلام م فهمته ..
سهى : طلق ..!
آمجاد سحبت سهى وطلعوا برى الغرفه : شفييه ؟
سهى تجلس : شكله والله اعلم طلق الجوري ..
ابتسمت تلقائيا : تممممزحين
سهى انقهرت : وجع اخوي يبكي وأنتي فرحانه ..
: آييييه فرحانه م جربتي يكون لك وحده تشاركك في زوجك ..
: ولايهمك أخوي وحزنه عليها ..
: لو يحبها بجد م عمل في كل شي .. محد يحب أحد ويعذبه .. أخوك لو عمل فيني اللي سواه في الجوري كان أبوي واخواني ذبحوه ..
: آمجاد سلامات ..
: ذا الجد ..
غرفتهم ..
: خلاص ي ولدي ربي م كتب لكم الا هالنصيب مع بعضكم ..
عيونه مغشيها الدمع : يمممه والله يمممه أحببها لو سويت فيها كل شي بس أني أحبها يمه ..
: آآه ي سطام ياما قلت لك لاتفرط فيها وانتبه لها لكن م سمعت الحكي اللي م يطيع والدينه ي سطام م تزين له دنياه .. أبوك جاب لك كل شي تبغاه لاجل توافق عليها بس الله يصلحك ي سطام الله يصلحك ..
تعاتب وهو وقت عتاب ..!
وقت لوم ..!
وقت تأنيب ..!
أرتمى في أحضانك م يبي غير حضن دافي ينسيه الامه وطيشه وتهوره .. م يبي لاعتاب ولاغيره من جٌمل اللوم ..


.
.
المستشفى ..
ناصر : مشاري روح لبيتك وأنا جالس معها والوالدة بعد ..
: رتيل أنا قريب منها وأعرفها واعرف لطبعها كلكم روحوا وآتركوني معها..
آمه : ي ولدي اختك تحت تأثير المنومات مهيب عارفه أحد ..
: المهم أني آضل معها ..
معطيهم ظهره وغافلته دمعه من عيونه على مفرشها الابيض .. فقدت البيبي ونظرها ونفسيتها دمار عايشه على المنومات كل م صحت رجعت للانهيار من ثاني ..ومن ناحيه ثانية رفيق دربه غدر فيه .. وعمل هالعمايل في أخته وهو اللي وثق فيه ولاصدق إي شي عنه ..
انتبه لـ ناصر : ي رجال روح آرتاح وجهك غادي من التعب والخلع بيدك يبي له راحه ..بكرة تعال لها وحاول تسأل ديم عن صديقاتها هم قريبات منها بـ الحيل ..
مشاري : وين جوالها ؟
طلعه ناصر من جيبه : هذا هو ..
أخذه مشاري : خلاص راح آشوف .. ناصر آنتبه تغفل عنها ..
: لاتوصيني ..
طلع مشاري ..
آمه : ناصر ريح نفسك ..
: آريح والغاليه ذا حالها .. م بعد شفى غليلي منه ..
: ياناصر وش يفيد لو أخذته بـ ذمتك ..!
اتركه حسبنا الله فيه ..
تنفس بعمق وهو يجلس قريب من أخته وبخاطره ألف شي وشي آهم شي طلاق رتيل من عساف ..
وقف مشاري له تاكسي .. عطاه العنوان وظل ساكت الالم من يده م يجي ربع آلمه على أخته ..
حس بيد السواق : سم ..
يبي له يوصف البيت ..
وصف له البيت ألين وقف عطاه المشوار ونزل ..
وقفت ديم وهي تشوفه : هلا مشاري ..
:السلام ..
:وعليكم السلام ..شخباركم ؟
: الحمدلله ..
مسك كفها ودخلوا لـ غرفتهم رمى نفسه على السرير : وين دانه ؟
: توها نامت من شوي .. شخبار رتيل ؟
: حالها م يسر ياديم ..
جلست قباله : ي حياتي عليها الله يكتب لها الاجر م صحت طيب ؟
: الا بس تعبانه الدكاترة م يقدرون غير على المنومات .. م كاسر ظهري غير فقدها للشوف ..
: إن شاء الله فترة وتزول .. صدقني كثير صارت لهم صدمات آثرت على مركز النظر في القشرة الدماغيه وإلياف العين ..
: كل الدكاترة يقولون كذا كـ آستنتاج مبدئي الفحوصات لما تصحى رتيل من حالتها ..
: بأذن الله تتشافى بس طلقوها من هالزفت .. يمكن يغير نفسيتها هالخبر ..
: بكرة بروح آتكلم مع عساف ..(تنفس بضيق) للحين منيب مصدق بإن صديقي يسوي كذا ..!
: حسبي الله عليه .. م يستاهل الصداقه ولا الاحترام ..
بحرقه : قهر قهر إني آنخدعت فيه كان بالنسبة لي الاخو والصديق وآنخدعت فيه .. صدمتي فيه كبيرة جداً حاولت الاقي مبرر واحد للي سواه م قدرت ..
: لاتتحسف عليه .. م يستاهل ..
تنفس بـ قهر : صديقي ي ديم ..
جلس على صوت بنته آنشرح صدره لـ صوتها : جيبيها ي ديم ..
قامت : دانه بلا دلع ..
كانت تبكي عطتها الرضاعه وحطتها في حضنه باسها : فديت هالوجه..
قامت ديم وتركته مع بنته حضرت له ملابس ورجعت لهم : حبيبي قوم خذ لك شاور ..
نزل بنته وقام ساعدته وهو ينزل ثوبه كان واضح عليه الالم ..
دخل يأخذ شاور حطت بنتهم في سريرها عطتها رضاعتها .. تركتها ومشت تحضر له عشا خفيف ..
م تركتها بنتها كل شوي تبكي رجعت لها وأخذتها حطتها في الهزاز ابتسمت لبنتها .. كملت عشاء مشاري .. لفت وهي تشوفه مندق ويشيل بنته : مشاري يدك ..
ابتسم بتعب : يروح إلمها بشوفتي لـ ضحكتها ..
ابتسمت : أنت مدلعها شوف قبل شوي م سكتت إلين جبتها هنا ..
ابتسم : دلوعة أبوها أنا آفداها ..
شالت الصيينه وجلست .. أخذتها منه وهي تأكلها زبادي : تعشى وعقبها نام ..
ابتسم : وأنتي ؟
ابتسمت له : هالشي م راح يتركني آنام دامها صحت ..
ضحك على بنته وهي تحاول تمسك الملعقه من آمها : عطيها ..
: آييييه على عشان توسخ نفسها ..
: طلبتك عطيها ..
ابتسمت وعطتها جلستها على الطاوله الصغيره ويده ورى ظهرها لاجل م تطيح : شووف بالله شلون تأكل نصه دخل في البجاما ..
بنته وحركاتها وبرائتها غيرت مزاجه كثير ..
خلص أكل شالت ديم العشا وسحبت الزبادي من دانه وهي تبكي : مشاري لاتشيلها شوي وجايه ..
ظل مبتسم على بنته وشفايفها المتقوسه وتبكي : عجلي ياديم ..
رجعت لهم شالتها أخذت لها شاور سريع ولبستها وهي تضحك : الحمدلله على النعمه الحين ليه تضحكين ..
حطها مشاري على صدره وتركتهم وهي تشيل ملابس مشاري وبنته..
رجعت : خلاص حبيبي خلها وأنت تنام ..
: دندون بابا ننام ..
قامت ديم وتركتهم لاجل ترتب باقي الشقه رجعت عقب فترة ابتسمت:حبايبي ..
شالتها بهدوء وتحرك مشاري بهدوء : نام نام ..
صوته مخدر نوم : خليها بحضني ..
تركتها بحضنه وغطته زين .. انسدحت وهي تفكر في رتيل مهيب مجرد أخت زوجها .. ظل لسانها يلهج لها بالدعاء إلين غفت ..
.
.
.
بيت الجوري ..
غطت أخوها زايد وطلعت من غرفته .. ضيقه بصدرها م تركتها تغفي ولاتنام .. تعبانه نفس وجسد آرتفع صوت بكاها بمجرد تفكيرها في آمها وأبوها شلون رموها وآنكروها كأنها ولاشي ضيقه بصدرها كتمتها زاد تفكيرها بـ طلاقها ضمت نفسها وهي تبكي ..فترة أخذتها حاله آنهيار مرت فيها.. راسها ثقل من البكى وإلمها راسها من التفكير حست نفسها مشوشه بس رست على أنها تنكر آمها وأبوها وتنساهم مثل م نسوها مثلهم مثل سطام تركها بأهم الفترات وتطلقت منه شهقت وهي تتكي بيدها على الطاولة م تنكر أنها أخذت هالقرار عن قناعه تامه بس بداخلها شعور غريب ..قامت أخذت علاجها وهي تمسح دموعها : لااله الا الله ..
فرشت سجادتها وهي تلف جلالها وتصلي الوتر .. لانها على يقين تام بإن م غيره سبحانه بيكون معاها ..

بمسح دموعي و أذكر الله وصلي
والله مابه شخص يسوى دموعي
و الـي نكـرني و راح خـله يـولـي
ما طاح من صدري خف الضلوعي

.
.
.
يوم آخر
بيت جد كادي
محمد جالس قبالها : طيب خففي توتر .. مافيها الا العافيه إن شاء الله ..
: محمد أنا متأكده رتيل والجوري فيهم شي حتى سوس ولمار م قالوا لي كل مره يقولون بخير بخير بس مب بخير ..
جدتها : يابنتي الله يهديك تلاقيهن آنشغلن ..
: لا متأكدة جدتي فيهم شي .. حتى الجوري صوتها متغير لما كلمتني ولامرت ..!
محمد : طيب أنتي كلمتيهم ..
: الجوري آيييه بس حتى صوتها متغير ..
جدتها : دقي عليها واعطيني اياها ..
دقت على الجوري وعطت جدتها .. ردت وكان صوتها متغير فعلاً مثل م قالت سولفت معها وقالت راح تمر كادي العصر ..
جدتها : بتجيك العصر ..
: باقي رتيل ..
محمد : لاحول ولاقوة الا بالله .. كادي توك والد مهوب زين التفكير الزايد راح يوتر نفسيتك ويتعبك ..
: مححمد صديقاتي ترى أنا أعرفهم م يقطعون ..
تركها وقام هالبنت كل همها صديقاتها م همها نفسها ابداً ..
: جدتي ..
ناظرتها جدتها ..
: أبي أروح لـ رتيل ..
جدتها انفجعت : بنتي توك والد مالها يومين كيف تروحين.. يالله شايله نفسك ولاأنتي قادرة تتحركين ..
سكتت وحطت كفها على بطنها م تنكر إنه يألمها ويالله تتحرك..
: جدتي بطني يألمني ..
: خليني آسوي لك شي حار زين لك ..
طلعت جدتها دق جوالها : آهلنن سوس .. تمممام .. حتى عبدالله تمام .. شخبارك ؟
: الحمدلله ..
: شخبارك مع مصعب ؟
ابتسمت : م علينا تمام .. يجننن هالانسان آعششقه ..
ضحكت كادي : أخخيراً طحتي ..
وهي تضحك : آنسان غييير غيير حنون بشكل مدري شلون
تضحك كادي ..
: لالا آهم من حنانه صبره ي جعلني هو ..
: آخخخ ي نذله شكله صبره طال عليك
ضحكت : هو يحبني ولولا حبه م صبر إلين تغيرت كلياً وصرت مثلكم ..
ضحكت وهي تحط كفها على بطنها تألمت ..
: لاتضحكيني كثير ترى بطني وكلي اتألم من جبت عبودي ..
سلطانه ضحكت : طيب آخباره ولدك مصعب من شاف الصور جلس يحن على راسي حنه ترفع الضغط جيبي لي وجيبي لي ..
ضحكت : جيبي له وش وراك ..
: وراي شغل .. وحتى للحين م تخيل شكلي معاي كرشه مثلك ومثل لمار..
: لا حبيبتي تخيلي .. صحيح تعبت وكنت راح آموت لما جبت عبدالله بس فديته الحين شوفته تنسيني كل التعب ..
دخلت جدتها وهي جايبه لها حليب بـ الزنجبيل ابتسمت وهي تأخذه من جدتها وترسل لها بوسه ضحكت جدتها وشالت عبدالله .. ظلت تشرب وتسولف مع سلطانه ..
: آوكي الله يحيك .. حتى الجوري راح تمر
انصدمت سلطانه : جور راح تمر ؟
: آيييه .. دقت عليها جدتي وقالت راح تمرني ..
: متأكده ؟
تأكدت شكوك كادي : الجوري كان فيها شي صح ؟
: لا الحمدلله ..
كادي نزلت الحليب : سوس الجوري متأكده فيها شي .. قولي لي الحين لان آكتشفت بإن بوحده منكم م راح آرضى عليكم بسهوله ..
رضخت سلطانه لها وقالت لها عن حالة الجوري كلها ..
صدمة تركتها تبكي نزلت جدتها عبدالله وقامت لها صكت من سلطانه وهي تحكي لجدتها وتبكي ..
جدتها صدمتها م تقل حال عن صدمة حفيدتها : حسبي الله عليهم اللي م يخافون ربهم ..
: قلت لك ي جدتي الجوري مهيب بخير ..
جدتها مصدومة من اللي صار للجوري ساكته ..رجعت تفكر في رتيل أكيد مب بخير ظلت تدق ومحد يرد ..!
.
.
.
المستشفى
دلال :شقيقه ..!
: للآسف ..
: كلمني عن هالمرض أكثر لو سمحت ..
الدكتور : بالنسبة للاعراض تتمثل في وضوح للاعراض قبل يوم آو ساعات من حصول النوبات للشخص المريص وكذلك التثاؤب وتقلبات في المزاج من آنفعال شديد واكتئاب كذلك شديد وممكن على العكس آبتهاج أو تشويش فكري ..
ربطت حالة أخوها وتصرفه مع رتيل وحبسها بهالمرض ..
: طيب أخوي أوقات ينفعل بشكل مبالغ فيه هالسبب من الشققيه ..؟
: للاسف آيييه .. هي تتسبب بكل هالانفعالات ..
: اللهم آجرنا في مصيبتنا وآخلف لنا خيراً منها .. طيب شلون العلاج ؟
: المريض أفضل حل يجلس تحت مراقبتنا لان حالته كل فترة تتطور وممكن لاقدر لا الله تتسبب بـ اضطرابات بصرية وعصبيه وسمعيه ..
كان ساكت إلين حس بإن الحوار خلص بين أخته والدكتور ..
: ترى كل شقيقه م يحتاج لها كل هالتضخيم ..!
: الشقيقه عندك غير النوع العادي .. سيد عساف مجرد التفكير في المخاطره بصحتك كبير لن يدفعه شخص سواك ..
طلع الدكتور وهو ممتعض من طريقه عساف بـ التعامل والاستهانه الحاصله بالمرض من قبله ..!
:عساف أنت وبعدين معاك ..!
: دلال ترى نفسيتي مهيب متحملتني ..الله يرضى عليك لاتزودينها علي..
بتذمر ولوم : ومن اللي جاب لك كل هالبلاوي غيرك ..!
: ي شين العتاب وهو بغير وقته ..
: عساف أنت عارف وشاللي صار او لا ..!
: آيييه عارف ومدرك لكل شي ..
: طيب تركد آجل ..
غمض عيونه للحظات : تركدنا وعقلنا خلاص ي دلال ..
: لو تدري كل هالنصايح وهالخوف من حبنا لك .. الله يصلحك بس ..
ولدها دخل : خالي صديقك مشاري برى ..
جلس وراسه راح يذبحه من الالم : دلال آدخلي للغرفه الثانية ..
دخلت أخته ودخل مشاري ..
سلم وجلس ..
: أكيد عارف أسباب هالجيه ؟
: كيف آعرفها ..!
رفع راسه يناظره : جيت لك ي الخوي أبيك بخدمه أخيره ..
آستبشر وجهه : لبيه ي الخوي لو تبي عمري عطيتك ..
يناظره بحسافه : لو أني بحاجه الدم ولابه غيرك تتطابق بها فصائل الدم م تركتهم ينقلون الدم ..
: آفا ي مشاري ..
: عساف م عاد بيننا مشاريه وعتاب ..جيت وأبيك تنفذ الطلب ولا تماطل بـ رغبتي ورغبه رتيل قبلي ..
فهمها : آطلقها ؟!
: آييه ..
: بس أبيها ..
ضحك مشاري : تبيها ..!
عساف طلق رتيل بـ الطيب ..
: لازلت أبيها ..
بـ حده : تبيها وأنت حبستها ..!
تبيها وأنت تسببت بـ قتل ولدكم ..!
تبيها وأنت تسببت بـ عماها ..!
عدل جلسته أكثر : رتيل وشو ..!
بحرقه : آيييه صارت م تشوف والسبب أنت ..!
آسمعني ياعساف أختي ماعاد لها معاك عيشه كثر اللي مضت ..طلقها واحفظ مابقى لنا من صداقه ..
: رتيل تقبلتني وراح ترجع علاقتنا ..
بسخريه : عمر رتيل م تقلبتك كـ شخص فمابالك كـ زوج وحبيب عساف م بغيت أقولك هالحكي لكن أختي عمرها م حبيتك وهي قالتها عقب م فقدت طفلها كل شي كان لاجله ..
كأنه تهاوى من مرتفع ..!
: ورقة طلاقها توصل لها م راح آنتظر كثير معاك إلين بكره وأنت تدل المستشفى تجي ترمي عليها الطلاق وعقبها تجيب ورقة من المحكمة.. عساف لايغرك صديقك فيما مضى ..
تعجب من كلمته حط يدينه على عيونه وتحرك من السرير : جيب ثوبي ..
طلعت دلال : اقعد امي والكل جايين ..
: لييه م فيني شي ..
تركته يرجع وهي تغطيه ..
: دلال منب بزر ..
: تدري إنك مثل ولدي الصغير ..
خزها بنظره ..
: قلت من قبل أنت أخوي الوحيد وولدي بعد م أبي أخسرك ..
دق جوالها : انزل حبيبي جدتك ..
نزل ولدها وشوي بدخلتها ..ظل يناظر أمه واضح عليها الزعل بدأت تتكلم معاه وكان كل حكيها أوامر له ..
تنهد : يمه ليه آطلقها بس ..
: بسألك وعقب الجواب منك لك م اتدخل ..
يناظرها ..
: تبغى آمك أو رتيل ..
رجع ظهره وشد عيونه بضيق واضح ..
وقفت آمه : كأنك آخترت ..!
ناظرها : يمه فقدت ولدي منيب حمل الفقد مرتين ..
: ولدك أنت تسببت فيه محد غيرك ..
كان حكيها قاسي ججداً له : لك الخيره أنا أو رتيل ..
: يممه ..
عصبت منه : وصل جوابك لكن منيب آمك ولاتعرفني .. م فيك خير دامك آخترت الغريبه على آمك ..
دلال انقهرت منه :مهبول أنت ..!
تختار مره على آمي ..!
لعنبوا دراك الحرمه بدالها آلف لكن آمي لو فقدتها مب لاقين زولها ..
م توقعت هالتصرف منك ب الذات لو لاقدر الله صار لـ آمي شي كل بـ آسبابك ..
طلعت ورى آمها بسرعة غمض عيونه للحظات واستجمع كل نفسه وهو يلبس ويطلع من المستشفى كانت كل تصرفاته نابعه من عدم آقتناع تام..
: آنتظر هنا(سواقه) كلها عشر دقايق وجاي .. تعال ي نايف(ولد أخته)
دخل للمستشفى عرف رقم غرفتها طلع : وش تبي ؟
: م تبي آطلق أختك ..
: آدخل ..
سمعت صوته ظلت تتحسس جنبها وحست بيد مسكت كفها : عبدالرحمن..
وهو ضامها لجنبه : لاتخافين..أنا هنا ومشاري ..
وعيونه تناظرها منظرها محزن كثير شكلها ذابل تنقل بصرها بكل الغرفه بحثاً عن مصدر صوته ماسكه بيد أخوها ومتشبثه فيه يدينها كلها مغذيات صدره لصقات تخطيط قلب شاش مفلوف بحذر على ذراعها وراسها ..
وهو يبلع ريقه : أنتي طالق ..
تمسكت بأخوها أكثر وعيونها تتساقط دموع ..
: طالق ..
تنفس وعيونه تناظر للمره الاخيره وغصب عنه كله لـ رضا آمه ..
: طالق ..
مشاري : أجمل شي ختمنا فيه علاقتنا الله لايبارك فيها من صداقه جمعتنا..
ناظر مشاري ورتيل لفترة وطلع ..
عبدالرحمن : طلقك ..
حطت راسها على صدر أخوها وهي تبكي : ححلم صح ..
أخذها منه مشاري : لا خلفهم طلقك وخلصتي منه ..
وكفها على فمها : بس عقب م تركني عميا طلقني ..
كلماتها آدمت أخوانها في صميمهم ..
: أبي صديقاتي بليييييز ..
مشاري : جوالك راح يحترق من كثر م يدق ..
: عططوني راح آبشرهم آقولهم أنا تطلقت بس كان الثمن العمى ..!
لاني فقدت الراحه والسعاده من باعني أبوي لـه بـ عشره مليون فـ لازم آفقد نظري لاجل يطلقني ..!
مشاري يناظرها بصدمه : وشو عشره مليون ..
تضحك بغير وعي : أبوي طلقني من طارق لان عساف وعد بـ عشره مليون ..
تخيل باعني بـ عشره مليون ..!
أكرهه أبوي لانه البادي المتسبب بكل شي سيئ صار لي ..
عبدالرحمن يناظر مشاري المصدوم : لا تنصدم أبونا عمل أكثر من كذا .. لايفوتك مع هالمبلغ فوقه أراضي وصفقات ..
: مستحيل أبوي يبيع ويشتري في رتيل ..
: يااااه أبوي يعمل كل كذا ..!
كان واقف مصدوم بشكل غريب .. كان يسمع عن أباء يبيعون بناتهم بس أبوه يعمل كذا ..!
جلس على الصوفا ويدينه على آطراف جبينه ..الصوت الحزين صوت بكا آختهم بين لحظه ولحظه ..
دخل ناصر وولده : السلام عليكم ..
عبدالرحمن الوحيد المتماسك بينهم : وعليكم السلام ..
حرك يده بـ معنى شفيهم ؟
م رد ..
:سلطان سلم على عمتك ..
تقدم وجلس جنب مشاري : مشاري شفيك ؟
م رد ..
ناظر عبدالرحمن : عبدالرحمن وش السالفه ؟
: م فيه شي .. ترى رتيل تطلقت ..
:وذا اللي مزعل مشاري ..!
رفع راسه : عندك خبر وش سوى أبوي وكيف زوج رتيل ؟
: عساه خير ؟
بأسف : لا والله مهوب خير ولاجا للخير ..
كان ناصر يناظر مشاري وعبدالرحمن وهم يتكلمون ومذهول : لححظه لحظظه ( حرك يده بمعنى آسكتوا) أبوي م يسوي كذا ..
رتيل بصوتها الذابل : أكثثر من كذا .. يكفي بس طريقه عساف لاجل يفرق بيني وبين طارق ..
دنق بذهول الصدمة م جاته من أي أحد ..!
أبوه يااااه وش كبرها ..
أخذ مشاري معاه وقام : سلطان آجلس أنت وعمك مع عمتك ..
سيارته ..
: منيب قادر أحط عيني بـ عينه .. لان بعيوني نظره م حملته وأنا مراهق لابوي آجي آنظرها الحين ..!
ناصر للحين مذهول : منيب مصدق إلين آسمع السالفة من أبوي ..
مشاري مسند راسه على المرتبة : ناصر تبي تجرح نفسك بتفاصيل أكثر إلم ..
:أخوك مثل الغريق المتمسك بـ قشه .. الا أبوي م أبيه يطيح من عيني ..
ظل ساكت وش يقول وهو حتى م يقدر يناظر أبوه .. فكر للحظه لو آمه تدري عن السالفه ..
آرتفعت يده لـ راسه يضغط عليه م عاد يحتمل صدمات زود ..
حس بـ السيارة وقفت شافهم في حوش الفيلا .. نزل مع ناصر طول وقته ساكت وشابك آصابعه ببعضها وهو يسمع التبرير من أبوه وكانت كل التبريرات مخجله .. والصدمة الكبرى حتى آمه م سلمت من اللوم وهي عارفه بكل صار وكانت موافقته ..!
ناصر م خلت نبرته من اللوم معهم تكلم بكل اللي يبي مشاري يتكلم فيه..
قام مشاري ووراه ناصر ..
أبوهم : أنتم م تعرفون بـ مصلحة أختكم ..
بحده وهو صاد : لولاك أبوي كان جا الكلام اللي يناسب هالتصرف ..لكنك أبوي ..!
وصلك آجبار علينا لكن قلوبنا فيها جمره م راح تطفى بسهوله ..
طلعوا عياله ..
أم رتيل مصدومه : ي ويلي وش السواه ..!!
يفرك عيونه : سواة الله أبرك .. لكن من علمهم ..!
: ذا اللي همك .. عيالك عرفوا بـ السالفة وأنت همك من علمهم ..!
تركها تتكلم وقام وهو مصدوم لمكتبه .. والسؤال بباله مين قال لهم ؟!


.
.
بيت عساف ..
جناح آمه ..
: طلقتها ..
رفعت عينها فيه : عقب م سكتت ب الاختيار ..!
: طلقتها لـ رضاك ..
كلمته كفيله بـ رضاها : تعال ..
تقدم لـ آمه وخانته عيونه بـ الدمع وهو يجلس على ركبه قبالها: يممه ليه حطيتيني بين هالخيارين ..
يمه أنا أحبك وأحبها .. دفعت وسويت كل شي لاجل أخذها .. من خذتها زانت لي الدنيا وارتاح بالي وزال عني التعب ..
وهي تمسح على شعره بحنان : لان كل مره تجي لك مصيبه تبيني آسكت لك إلين تنفى وأنت وحيدي ..!
دموعه على فخذ آمه آخترقت جلابيته : أححببها يمه حب مهوب وليد لحظات ولاهو لـ شكلها وغنجها ..
: ي نظر آمك ربي يعوضك باللي خير منها .. أنساها لان الطريقه اللي دخلتها فيها لحياتك غلط أكيد خروجها الاحل السليم ..
صوت بكاه آتعب آمه قومته إلين عدلته على سريرها وهي تأخذه لصدرها مثل م كان طفل تقرأ عليه من أذكارها وقرانها ..
دخلت شاهه وآشرت لها تتركهم إلين ينام ..
طلعت شاهه ..
دلال : شفيك طلعتي بسرعه ؟
: ي بعد أخته لو تشوفين شكله تعبان وراسه بحجر آمي ..
دلال ترضع ولدها : يحبها ليت آمي م جبرته على طلاقها .. م شفتيه شلون تغير حاله وهي معه ..
ساره تأكل آظافرها وهي تصيح : خل بس يصير لـ خالي شي م راح آسامحكم كلكم ..
آمها : وش دخلنا حنا ..!
: كلكم السبب كل مره تزعلون خالي ترى بس عندكم أخو واحد وجدتي هو ولدها الوحيد .. خل بس يصير لـ خالي شي آنتحححر بعده فاهمين ..
آمها : لااله الا الله ساره الحمدلله خالك مافيه شي ولا أحد سوى له شي..
خالتها شاهه : الحين عند جدتك وشكله راح ينام إن شاء الله لما يصحى يكون طيب ..
تكف دموعها وترجع تتكلم ..
دلال : حشى بنتي تراه آخوي ..
قامت وهي تتحلطم وتبكي ..
دلال : الله يحفظه لو لا قدر الله صار له شي بنتي مهيب سالمه من عقبه أنا وأبوها م تحبنا كثره ..
.
.
.
شقه العزابيه
ثامر : يارجال خلاص فكها عاد ..
: كل لحظه آتخيلها .. كرهت آمجاد
: لا شوف أنت خسرت وحده لا تخسر آمجاد وانت عارف كل شي عملته مع الجوري لاجل تأخذها ..
: عارف بس كارهها ..
: هي فترة وتعدي .. حاول تنساها وتتكيف مع وضعك الحين لاتهمل زوجتك خلاص هي بحاجتك الحين وأنت أكثر ..
وهو يجلس : أوقات م نحس بـ قيمه الشي الا بعد فقده ..
: بني آدم كذا ..
بـ إلم عميق : أحبها بس طلقتها ليتني أصريت على رأيي ورفضت أطلقها..
البنت كانت لي مثل البلسم حبوبه حنونه برغم إنها فاقده الحنان من آهلها..تدري مقوله فاقد الشي لايعطيه ناقصها كثير من الصدق .. شوفها فاقده الحنان وكانت تعطيني ..
-
عبارة عقيمه يرددها الكثير ويؤمن بها أيضنا الكثير غير صحيح بإن من فقد شي غير قادر على أعطاءه فـ أبي فقد والدته وهو في سن صغيره جداً وعانى كثيراً من مرارة الفقد ولازال يحكي لنا كيف تم فقدها والالم يعتصره ولا آجد آحن علينا منه .. زاد إلم الفقد فـ فقد والده قبل سنتان ولم ينضب حنانه وآهتمامه بنا بل ازداد كل م عهدناه منه قبل ذلك .. فلا نردد هذه العبارة وغيرها من العبارات ونُحن لانعي معناها ..
-
ثامر :صدقني لو الله شاف لكم خير مع بعض كان للحين أنتم مع بعض ..
: آآه بس والله للحين أحس إني بحلم .. كيف طلقتها بس ..!
: سطام لو جلست تذكرها بكل لحظه م راح تنساها ..
: تدري وشاللي قاهرني أكثر أنها بنت عمتي يعني غصب عن عيني آسمع ذكرها عندهم ..
: هي الحين غريبه حالها من حال الثانيات .. الحين خلك بـ زوجتك وحاول تلتفت لـ حياتك ..
بـ لوم فضيع لنفسه : ياخي أنا غبي أبوي اختارها لي والوالدين م يختاورن عبث ولاطعتهم ..
مهند صحى من النوم وجلس جنب ثامر : خلاص ي بوي طلقتها أنسسساها ..
ثامر : أنت م وراك شغل ؟
مهند : أجازه.. قوموا نطلع الشرقيه ونرجع باكر ومنها يغير هالحزين موده ..
: لا منيب مسافر ..
: لا يابعدي راح تسافر السفره كلها لـ عيونك ..
ثامر قام : راح آصحي العيال ونطلع سوى في سيارتين ..
كان معترض بس م عطوه ربعه مجال للاعتراض ..قام نزل مع مهند تحت وهو يرتب السيارة ويشيل أغراضه والحوسه ..
ثامر : سطام ومهند وراشد وراكان في سيارتك ي سطام ..وانا والباقين في سيارتي ..
سطام : سوق ي مهند مافيني أخذ أحد بذمتي ..
ركب مهند وسطام جنبه والباقين ورى وفي سيارة ثامر ..
ثامر تمنى يكون مع سطام واضح عليه تعبان وضايق من نفسه ويعرف ربعه م يحتاج ..
.
.
.
بيت جد كادي ..
الجوري مبتسمه : كدو الحين لو زعلتي راح يفيد شي ..
كادي : طيب وش فايدتنا صديقات ..!
وبالذات أنا معاك طول الوقت في المدرسه ليه م قلتي لي ..؟
: لان م أبي آشيل أحد همومي كل وحده تكفيها همومها والامها ..
سلطانه عصبت منها : خخير كذا ..
لمار : على كذا مافيه صداقه .. أول مره آزعل منك ي جوري ..
ابتسمت على صديقاتها وهي تبلغهم : تطلقت ..
صدمة لصديقاتها ..
: متى ؟
: البارح ..
كادي : طيب علاقتكم كانت حلوه ..
ابتسمت وهي تعدل شعرها : من أكثر من 4 شهور وعلاقتنا شبهه مقطوعه لاني مو عقيم بس كانت لعبه من سطام عشان يتزوج بنت خاله..
لمار : يالله
سلطانه : وش ذا ..!
وهي بعدها مبتسمه : بنات غيروا السالفة ..
تقدمت وشالت ولد كادي : ماشاء الله يهبل ..
كادي : جور ترى م يستاهلك ..حتى أهلك بعد .. كلهم آنسيهم ..
: كلهم ماضي حياتي بدأت من البارح فيها أنا ونياف ومشعل وزايد ..
لمار : الله يخليهم لك يارب ..
سلطانه : الجوري لاتعتمدين عليهم .. صحيح هم عزوه بس لاتتركين لـ أحد الاولوييه في حياتك ..
:المؤمن لايلدغ من حجر مرتين ..المهم ي بنات رتيل وينها عجزت آدق أبيها تجيني تقولي راح تنام عندي ولاجات ..!
سلطانه : خل آدق عليها ..
كادي والبنات يناظرون سلطانه ..واضح أنها م تتكلم مع رتيل ..
سلطانه تتساقط دموعها : أنت مين ؟
: مشاري .. راح آرسل لك رقم الغرفه الله يعافيك حاولي تمرين ..
: طيب طيب شوي وبجي ..
صكت وهي تبكي وكفها على فمها : بنات أخو رتيل يقول البيبي مات وتعبانه حيل ..
صرخت لمار وكادي بخفه .. عكس الجوري ظلت تناظرها مصدومة وهي تتذكر شلون فقدت طفلها ومر الشعور ..
دخلت جدة كادي واستغربت حالهم عرفت من حفيدتها .. لبست الجوري وسلطانه عبايتهم ..
كادي : مالي شغل راح آجي ..
سلطانه جلست عندها : كدو أنتي توك والد شلون تروحين بس ..!
هالشي مب زين عليك ..
جدتها : أنتي تعبانه كيف تروحين الله يصلحك بس ..
الجوري : راح آدق وآطمنك ..
: طيب بكرة بروح لها ..
طلعوا صديقاتها وظلت معها لمار هي اصلاً صارت ثقيله من حملها وشهورها الاخيره ..
جدتها : الله يعوضها خير ..
: آميين ..
ضمت ولدها لـ صدرها خوفها من الفقد تسرب لـ نفسها ..
.
.
.
المستشفى ..
ديم : آيييه دانه ..
ظلت ضامه بنت أخوها وشفايفها محترقه بكا : ديم يمكن تخاف مني ..
: أحد يخاف من قمر مثلك ..
ابتسمت بدموع : صح قمر في آخر الشهر ..!
دخل مشاري : ريتو بعد شوي معاي مفاجأه لك ..
: لييه تبكين شوفي دانه م غير تضحك ..
: جعلها م تذوق اللي جاني ..
: راح تسافرين مع ناصر عقب كم يوم لـ آمريكاً لاجل العلاج ..وبأذن الله ترجعين وتشوفين .. الاهم من كل الادويه تكونين متفائله وعندك ثقه بالله عز وجل ..
ديم : أهم شي خلصتي من عساف ..وحتى كل الدكاترة يقولون صدمة عصبيه آثرت عليك وبأذن الله تتعدين هالازمه ..
: يقولون ..!
مو كل شي يقولونه صدق ..
بكت بنت أخوها وبكت رتيل أكثر : خذيها ديم خوفتها ..
رجعت نفسها على السرير وهي تدور الغطا م لقته غطت وجهها بيدينها وهي منهاره بكا ..
تحرك مشاري من مكانه على دخلة بنات ..أخذوها لاحضانهم وضموها إلين هدأت نسبياً .. الجوري الحساسه كانت أقوى من سلطانه بـ تماسكها..!
يمكن ظروف الجوري طيلة الفترة ماضيه تركتها تتحمل أي ظروف مقبله..
صدمه كبيره لهم وهم يسمعون قصة رتيل تركت بداخلهم آثر كبير ..
الغرفه خلت من الكل عداهم فضلوا يجلسون معها .. دق مصعب عليها يسأل عنها وعن رتيل طلعت لـ خارج الغرفه تكلمت معاه لـ فترة إلين آرتاحت ..
مصعب : م توقعت من عساف كل ذا ..!
: حقييير قليلة هالكلمة علييه ..
: طيب روقي حبيبتي ..وانتبهي لنفسك ..
: مصعب راح آجلس معاها الليلة ..
: آيييه حبيبتي حق وواجب ..
:الله لايحرمني منك ..
: ولامنك سوستي ..
ابتسمت وصكت منه ..


.
.
السبت ..
الجامعه ..
دخل مشاري لـ قاعة الاجتماع المرئي لاول مره م حب هالشي ..
: السلام عليكم ..
ردوا بعض الطالبات ..
صرخت وحده : دكتتتتتورنا ..
م قدر يخفي ملامح آستغراب : بنات الله يرضى عليكم هدوء ..
قامت سدى ووسن قبال القزاز العاكس بالضبط : لو سمحت أحنا سنة 4 المستوى الثامن أنت الدكتور مشاري ..
: آييه ..المهم ترى المشاريع لـ بعض المجموعات ابداً لم تكن لطالبات خريجات ..!
سدى : آمر ي دكتور شاللي تبيه بس ..
عدل شماغه وبحده : رجاء بنات لما أي طالبه تتكلم معاي تحترم نوع العلاقه أنا دكتور وأنتم طالباتي ..
سدى تفشلت و بهمس : وجع شفيه عصب ..
وسن : تتدلعين معاه وش تتوقعين ..
قعدت تتحلطم بصوت واطي ..
: الملاحظات كتبتها لكل قروب ..أبيها في المحاضرة الجاية تتلافى.. لاني م راح آناقشكم وحدي معي دكتور آخر ..
أحد الطالبات : دكتور أتمنى تساعدنا ..
: في وشو بالضبط ؟
: وقت المناقشه الدكتور الثاني م يأخذ راحته ويسأل براحته ..
ضحك وهو يجلس : شوفي راح آعطيه فكره عن مشروع كل قروب وانا سبق وقلت له بأن دكتور آخر كان ماسكم الترم الاول يعني لاتخافون راح تنعاون معكم .. وبالنهاية أنا راح آحط الدرجات ..واصلاً راح نعمل بروفات قبل المناقشة النهائية ..
ابتسمت براحه: شكراً دكتور م قصرت ..
وسن : م تشوف شر دكتور ..
رفع حاجب ورد بـ حبور : م يجيكم ..نبدأ المحاضرة صراحة وقتنا مضغوط وماسك مادتين هالماده ومشاريع تخرج .. لكن الله يعطينا بركة في وقتنا..

.
.
.
الثانوية
آستانست بشكل وهي تشوف كل طالبتها عاملين لها آحتفال مصغير بمناسبه سلامتها ..
: آممم بجد مش عارفه شـقول لكم ..
أسيل : أحنا آبله نعتذر عن هالحفله بس الوقت ضيق ..
فلوه : كنا نتمنى نعمل أكثر بس الوقت ..
ليان تعطيها الهديه : هذي من الفصل كله..
ابتسمت وهي تفتحها : ياااه مرآ تجنن .. شكراً حبايبي ..
حطتها فوق الكتاب وهي تأخذ كيك وقهوه ..
: خذو راحتكم ي بنات .. على فكرة ترى آستاذه كادي جابت بيبي..
رسال بصرخه خفيفه : لاتقولين م راح تجي ..
ضحكت : لا يمكن على الاختبارات النهائية ..
: لالا ..كله الا آستاذه كادي ..
وهي مبتسمه : رسال على وفاق مع كادي
ضحكت : لا والله تجنن ..طيب شـ جابت ؟
: ولد ..
: أكيد عبدالله ..
: عارفين ؟
: لا مره كان عندنا فراغ وسولفت لنا عن زوجها وعن البيبي تقول أذا ولد عبدالله وأذا بنت موضي ..
الجوري : أهم شي سولفت عن زوجها ..
ضحكت آسيل : رهيببببه آستاذه ..
فلوه : رجع زوجها من جازان ؟
ضحكت : وعارفين بعد .. آيييه رجع وبنفس الليلة أو اللي بعدها ولدت ..
رسال : ياحياتي .. اصلاً آعترفت أنها فاقدته مره عشان كذا لانلومها مره على عصبيتها ..
ابتسمت خربتها كادي مع الطالبات شدها نقاش بين طالباتها ..
رسال : خلاص أذا الوحده تزوجت وش تبي بالدراسة ..
الجوري : لا غلط كذا .. الا الدراسة ي بنات حاولوا قد ماتقدرون تتفوقون فيها وتكملون جامعه ..
: لا آستاذه مو مهم اصلاً مافيه وظائف وحتى لو جات وظيفه راح يجي التعيين في أي منطقه بعيده وأكيد آهلي م راح يسمحون لنا نروح يعني التعب على الفاضي ..
الجوري : لا رسال وش هالنظره .. بعدين مب ضروري تكونين مدرسه ..
فيه مجالات كثيرة تقدرين تتوظفين فيها .. نصحيه ي بنات الا الدراسة ترى م راح ينفعكم الا الدراسة ..
أسيل : بصراحه آستاذه م حب الدراسة مرآ بس جالسة آشد حيلي عشان أخوي هو يبي كذا ..
: حلو كذا .. بس لازم يكون عندك رغبه بداخلك ..
فلوه : الله يخلي أبوي ..
: أبوك مب دايم لك .. ولا أخوانك ولاحتى زوجك .. م قول لكم آتركوا كل التركيز على الدراسة لا بس وقفوا بين الدراسة وحياتكم الاخرى ..
بنان : آبله آنا زواجي في العطله وحاط زوجي شرط بإني م كمل دراسه بعد الثانوي ..
: كاتبه ؟
: آيييه ..
آستغربت : مفروض م تسمحين بهالشي .. على الاقل لو تدرسين آنتساب بعدين يابنان آنتي متفوقه حرام تجلسين في البيت ..
بنان : قهر ي آبله المشكلة زوجي عنيد ..
: شوفي كل شي يجي بالتفاهم ولاكل شي ينكتب بالاوراق يصير.. تكلمي معاه بهدوء وراح يوافق بنات ترى الحياة تجي بالتفاهم مب بـ الشد والجذب ..
أسيل ظلت تناظرها آعجبتها شخصيتها كثير توها طالعه من عمليه كبيره وتطلقت وصدمه آهلها برغم كذا شكلها عادي ..
يالله آعشق تماسكها وقوتها في مواجهه مشاكلها ..
.
.
.
مرت عدة آشهر على آبطالنا لم يتغير الكثير في حياة رتيل لازالت تعاني من نفسيه سيئه ..رجعت من رحلتها العلاجية وكما هي لم تتغير ..!
عساف المرض كل م ماله يزيد ويكابر وفقده لـ رتيل وطفله مأثر عليه كثير ..
الجوري بدأت بحفظ القرآن ونفسيتها تغيرت للأفضل الا بشي واحد آمها وأبوها للحين عاجزه تتقبلهم من داخلها برغم أنها تكلمهم بين فترة وفترة والجرح لازال منهم م برى ..
سطام يحاول ينساها ويلهي نفسه بـ شغله بس للحين م قدر ..
كادي * محمد
مصعب* سلطانه
حياتهم من أجمل م يكن ..
لمار*مساعد ..
آستقبلوا طفلتهم وحياتهم كذلك جميله جداً ..
الجوهره*ريان ..
تحاول تنسى م تقدر .. موقفه حياتهم الخاصة وهو محترم قرارها وعارف كل وضعها وفرحان كثير بـ التغيير الحاصل في شخصيته..
عبدالعزيز*فجر
حياتهم هادئه برغم تساءلات الكل عن عدم حملها للحين .. لانهم فضلوا الاحتفاظ بالابتعاد عن الانجاب في الفترة الحالية لهم آنفسهم ..
.
.
.
بيت آهل فهد
عبدالعزيز شايل ريتان بنت لمار ويلاعبها ..
آمه : عبدالعزيز ..
: لبيه
: م ودك مرتك تترك الحبوب وتحمل ..
ظل يناظر آمه للحظات شلون عرفت ..
: ياولدي مهوب زين تستخدم الحبوب وتوها يمكن تسبب عقم ..
: إن شاء الله ..
: عرفت من عمتك واستغربت خاصة إنك من قبل قلت م تأخذ موانع ..
انحرج : توها تستخدمها ..
انسحب فهد من المكان وطلع على آنه يكلم ..وعزام ماسك نفسه لايضحك ..ضربته آسيل : تعلم تعلم من فهد ..
خزها : كلي تراب ..
جات لمار ومعاها القهوه نزلتها آستغربت : أجل وين فهد ؟
آمها : قام شكله يكلم ..
صبت لامها وأخوانها من القهوه وعطتهم الحلا ..
وراحت تشوف فهد ..شافته واقف يحوس بجواله : فهد ..
لف : لبيه
ابتسمت: تعال تقهوى ..
: من عيوني .. الا ليه مساعد مادخل ؟
: الليلة الجمعه ببيت آمه عاد قطني هنا وراح ..
ويده على كتفها : وكيفه معاك ؟
: الحمدلله تممام ..
: الله يديمها ..
جلسوا وأخذ فهد بنت أخته : أبوي آنتبهي لها من السمنه الزايده
وهي تصب له القهوه وتحطها قباله مع الحلا : إن شاء الله ..
عزام قام وأخذها : لا وين خليها م تقدر تناظر من السمنه ي حبي لها خخبله على أسيل
امه : وجع ياعزام وراه تقول عن بنت أختك خبله ..
فهد يتقهوى ويضحك : بلاه خبل ..
: الله لنا ياريتان الكل يسب فيني عشاني قلت عنك خبله ..
لمار تضحك : دامك خالها شي أكيد
حذف لمار بالمخده ورجع يلاعبها : آروح ملح على الاساور آقص يدي أذا مهيب من آمي
امه تضحك : آيييه ذوق عجايز ..
ضحك : أحلى عجوز شافتها عيوني ..
: آيييه آييه م نخلص من كلامك ..فهد العطله جات وهالعطله مامعاك فكه خلاص راح آخطب لك ..
بسرعه : لالا يمه الله يعافيك لا .. زواج مافي راسي اببداً ..
أسيل : يممه مين حاطه في راسك ؟
: خالتك عايشه تو بنتها مي متخرجه من الجامعة وقريبه لنفسي وأبيها..
فهد تنهد بهدوء : يمه الله يعافيك زواج ابداً مالي فيه .. والقرايب بالذات شايلهم من مخي ..
عزام : بنات خالتي عايشه جمال والتزام خذ منهم ..
آمه ابتسمت : عزام زين نطقت بـ شي زين ..
رفع حواجبه وهو يضحك ..
عبدالعزيز : تزوج ي رجال الوالدة أكيد عارفه الزين وحتى مافيه أزين من القرايب ..
عزام : وافق ..
أسيل : تدري ليه يبي تتزوج عشان يفضى له الجو ..
ضحك فهد : منيب متزوج ..
آمه : فهد كأنك تبي رضا آمك خلني آزوجك بنت خالتك ..
فهد : رضاك آشتريه بـ عمري لكن يمه زواج لا ..
أخذت بخاطرها : لامن حطيتيني بـ قبري .....
قاطعها وفز قلبه وهو يجلس قبالها : لاتقولين ي الغاليه كذا .. ولك اللي تبينه ..
آنشرح صدرها : آجل بكلم خالتك بـ مجرد رجعتها من مكه ..
ضاقت أخلاقه وبجلستهم آثنين ضاقوا فهد من سالفة زواجه المفاجأة وعبدالعزيز من حركة فجر وهي تقول لـ آمها وهو اللي محذرها محد يدري ماله مود للمشاكل ..
.
.
.
بيت مصعب
صدمة قوية بالنسبه له ..
:سعود توفى..!
وين ومتى ؟!
كانت جالسه تتقهوى طاح الفنجان من كفها وشي سرى بجسمها كله رمى جواله على صرختها وبكاها ..


عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .



البارت الواحد والخمسين
بيت مصعب ..
رفعها بسرعه سلطانه مب أخوك واحد من قرايبي ..
ببكى لا تلععععب علي .. الا أخوي ..
آقسم بالله مب أخوك ..حتى شوفي راح آدق ..
دق وجاها صوته حط راسها على صدره هلا سعود .. كيف الحال .. الحمدلله كلنا بخير .. ليتك تمرنا .. ي رجال تعال ... أبيييه شي مهم ..وكلمة سلطانه المعتاده لاتسرع ..
صك من سعود وهو مخنوق من اللي تبكي في أحضانه ومن وفاة قريبهم..
دق على عياله وعزاهم واعتذر عن السفر لـ آبها بسبب ظروفه..
خلاص ي سوس أخوك بخير .. خلاص حبيبتي ..
تنفس لاحول ولاقوة الا بالله .. الله يغفر له ..
ناظر كفها ي حبيبتي ليه م تنتبهين ..
طاح قلبي على بالي أخوي ..اصلاً م حس بحرارة القهوة ..
شفتي ي سلطانه شوفي بس تشابه آسامي وش سوى فيك ..!
سامحي أخوك مافيه أحد معصوم من الخطأ يكفي أنه من تزوجنا كل اسبوع يجينا ويطلبك وتردينه .. عارف بإن قلبك كله عليه وتبين تتهنين بـ ضمته ترى الشيطان يوسوس لك .. قطيعه الرحم مهيب زينه ..
ظلت تمسح دموعها وتناظره ..
مصعب أخوك خلاص الحين بيجي آنسي م فات كله .. ترى مالك الا سعود وهو مثلك ..
مصعب لما أخوك يتركك ويقولون آنه مات وبرضاه وعشان دراسه..!
-ضاع معها الحكي وسكتت لان العبرات حاصرتها-
مصعب عارف شي قاسي جداً .. لكن العتب م يفيد وأخوك لو طنش كان معاك حق لكن حتى حاله منقلب ..يكفي كل آسبوع يجيك ويطلع من بيتك مكسور الخاطر ..
من سمعت الجرس هلت دموعها قومها معه وهي ترجف ترى لو م آستقبلتي سعود عدل وصفى خاطرك عليه راح آزعل منك ..
خزته بنظره لايكثر ..
ضحك وفتح الباب حيا الله النسيب وعياله ..
سلم عليه وعلى عياله ..
مثل كل مره معود نفسه م تسلم عليه وأوقات كثيره م تنزل تسلم الا بحاله وجود سلطانه الصغيره وسلطان سلموا على عمتكم ..
مصعب ناظرها وهي تسلم عليهم مسك كفها سلمي على أخوك ..
م تبي يامصعب..
لا تبي تسلم عليك .. أختك كل آسبوع وبليله جيتك دموعها تبلل مخدتها وتسأل عنك وتخاف عليك وتكلم مرتك كل يوم ..قلبها م به آرق منه بالذات لك ي سعود ..
أخذها من زوجها وضمها لصدره ولـ آول مره عقب الزعل تبادله وتبكي بصوت محروق ..
شال مصعب سلطانه ومسك بيد سلطانه تعالوا ي بابا ..
جلسهم ونادى سوزي شيلي القهوه وجيبي للحلوين طلبهم ..
ابتسم وهو يشوف سعود ماسك كف أخته ويجلسها جنبه ..
سعود كانت تبكي من قبل شفيها ؟
ظل يكف دموعها ويعدل شعرها كأنها ذيك الطفله ..ومصعب يقول له السالفة لاحول ولاقوة الا بالله الله يغفر له ..
وعاد أختك من سمعت الطاري تروعت حتى شف كفها انكب فنجان القهوه ..
باس راسها ي نظر أخوك ..
ناظر الشغاله وهي جايه طلب منها كريم للحروق ..
م عندكم صيدليه
ابتسم مصعب لا والله ..
ضحك سعود صيدليه صغيره ضروري تكون بكل بيت ..
مصعب بيت آهلي فيه .. عط الشغاله آسم الكريم وتجيبيه ..
ناداها مصعب وجات نزلت القهوه وجابت الموكا لـ عيال سعود ..

اسمه ميبو ..
طلعت الشغاله وهو يناظر كفه أخته آنتبهي حبيبتي ..
رفع راسه لـ ولده يبي يجلس جنبه ابتسم وش تبي ؟
أنت
ضحك مصعب جيبوا مرتي لـ عندي أجل ..
سعود ضحك وهو يجلس ولده على الطرف الثاني آترك أختي جنبي ولو إن شكلي راح أخذها تجلس معي كم ليلة ..
مصعب ابتسم لالا م تنفقنا كذا ..
ضحك سعود شوفي وجهه كيف قلب .. ياخوي بس كم ليلة ..
راح آجيبها في الويكند
وهو يضحك ي ساتر ..
قامت وهي تصب قهوه لاخوها وزوجها .. ابتسمت وهي تشوف ولد وبنت أخوها يجلسون جنب أبوهم كلن بمكان وهو يناظرون ..
ضحك مصعب وهو يجلسها جنبه آييه خلونا كذا .. سعود عيالك عندهم حب تملك لك
ضحك وهو يتقهوى حتى نسيبي مهوب سالم ..
ضحك ابداً
.
.
.
بيت جد كادي ..
خالتها ي خببله توه آربعه شهور شلون يجلس ..
لا مب كيفيه لازم يجلس ..
خالتها خخبله .. يمه آرحمي هالولد منها ..
جدتها تضحك ..
جدها كادي وأنا جدك هاتيه
شالته وهي تبوس ويضحك .. حطته بحضن جدها شوف ي دب لو تمسك في لحيته جدي ي ويلك بروح للمطبخ احضر مع خالتي العشاء
جدتها تضحك هالحين درى عنك لو هددتي هذا هو يضحك ..
عبدالله أنا أمك استح على وجهك
سحبتها خالتها الله يعوض على ولدك خير ..
وهي تضحك وتاكيه على خالتها وش نسوي العشاء ؟
خالتها جدانك نسوي لهم قرصان وأنا وأنتي والعيال مكرونه ..
وولدي
ضحكت خالتها الله ي الدنيا كبرنا وصار عندنا ولد
ضحكت وهي تطلع الدقيق أحببببه خالتي م توقعت أحبه هالكثر ..
خالتها مبتسمه اسم الله على عبدالله أحد م يحبه..
وهي تبتسم م يبي لها عاد ولدي
ضحكت خالتها الا وين محمد وخوالك ؟
حمودي طالع مع سلوم .. وخالي الوليد عازمه واحد من ربعه على تمايم ولده ..
الوليد مب ناوي يتزوج ..
كادي تعجن القرصان جدتي كل مره تحاول فيه وهو يقول لا باقي بدري ..
يبي له جلسه ودي نفرح فيه ..
تحمست وهي تلف لخالتها راح تكلميه يتزوج ؟
وهي تقطع البصل وتكف دموعها من البصل آحح يحرق .. آيييه يبي له قهوه وحلا ..
نقطه ضعفه ..
جا ولد خالتها كادي جدي يقول وين رضاعه عبودي
تقلب عيونها وتتذكر آممم يمكن عند جدتي ..
خالتها بديتي تأكلينه ؟
ولدي ؟
آييه ..
آيييه آشياء خفيفه .. آمس كنت أنا وسلوم نأكل آيسكريم وعطيناه شافتنا جدتي هزأت فينا إلين قالت بس ..
ضحكت خالتها تستاهلون مب زين توه صغير ..
يناظرنا خالتي ويأكل يدينه عاد خفنا على آنفسنا ..
آمحق آم ..
ضحكت آهببببل يكفي بس محمد كل م شافني يقولي تهبلين وأنتي آم
ضحكت خالتها خبله أنتي ورجلك ..
.
.
.
11 ليلاً
شقه عبدالعزيز فجر ..
م مر لـ فجر لاجل يأخذها ولاحتى دق عليها .. ولارد عليها .. بدل وحط راسه رد عليها اخيراً ..
عبدالعزيز ويننك ؟
ببرود في الشقه ..
آستغربت آيييه ..
وشو اللي آيييه ..!
ليه م ترد ولامريت تأخذني ..
خليك ببيت آهلك ..
عبدالعزيز شفيك ؟ صاير شي ؟ زعلتك بشي وأنا مدري ؟!
مدري عنك ..
وش سويت طيب ..!
شوفي نفسك وش مسويه .. الظاهر متفقين من زمان أسرارنا م تطلع برى شقتنا لكن أنتي بذكائك قايله لـ آمك عن موضوع الحمل ..
طيب آمي سألتني وكل مره تسأل إلين متى آكذب عليها وآشغل بالها..
آنقهر وجلس تشغلين بالها بـ وشو ؟
عبدالعزيز آمي على بالها فيني شي لاجل كذا قلت لها ..
وآمك قالت لـ آمي وسألتني الليلة وانحرجت بشكل .. شكلي كان بايخ وأنا قايل لها من قبل م تستخدمين ..
طيب وش ذنبي كان آمي قالت ..!
ذنب لسانك .. يلا بنام ..
بدموع م راح تجي ..
بقسوه لاخليك ببيت آهلك إلين ترضى نفسي ..
آوكككي عبدالعزيز خلك إلين ترضى نفسك خذ راحتك ..
صكت بوجهه ..ظل يناظر الجوال فترة طيب ي فجر آعلمك هالتسكيره شلون ..
رجع ظهره على السرير وآمتدت يده تلقائيا لـ مكانها تنهد بضيق وهو يسحب مخدتها لحضنه ويسلي خاطره فيها ..
.
.
.
بيت مساعدلمار
عدلت ريتان بـ سريرها ..
مساعد نمت ؟
لا .. ترى آمي سألت عنك الليلة كثير تبي تشوفك وتشوف ريتان..
عادي نروح لها بكرة أو تجي عندنا ..
كان جيتي الليلة ..
كانت الجمعه في بيتنا وكل أخواني وخواتي هناك ..
بس فاطمه وعبير م جاوا ..
لا فاطمه بعد صلاه العشاء وعبير كان ولدها تعبان و ماقدرت..
المهم لازم المرات الجاية تجين معي لـ بيت آهلي ..
آسبوع عند آهلك وآسبوع عند آهلي هذا الاتفاق بيننا ..تبي نروح قبل ليلة لـ آمك أو تأخذها م عندي مانع بس بكل جمعه لـ آهلك آكون موجودة لا حبيبي حتى آهلي لهم حق فيني ..
وآمي ؟
مثل م قلت لك ..
قامت ودخلت تبدل ..جلس ينتظرها إلين خلصت ..
لمار لازم نشوف لنا حل اليوم كل أخواني زوجاتهم معهم وعيالهم الا أنا..خاصة بإنه الشهر الوحيد في السنه اللي يتجمعون فيه أخواني وخواتي..
قلت لك اللي عندي ..
طيب بأخذ ريتان معي وبتكون تحت نظر آمي وآنتي خليك عند آهلك وعقبها آمرك ..
عصبت منه أنت تبي تطلع مشكله من تحت الارض .. عرضت عليك كل الحلول ولارديت على واحد منها ..
عصب هو الثاني لاترفعين صوتك ..
تركت له الغرفه والجناح كله ..
آفففف
انسدح بالعرض وهو يحط المخدات على وجهه حس نفسه غبي متهور هم من قبل بينهم اتفاق على هالشي ..
يمكن كلام آمه وأخوه بإنه مفروض م يعطيها الصلاحيه كذا وتفرض آسبوع عندهم وآسبوع عند آهلها وتره وحس بإن ماله شخصيه..تعوذ من آبليس وتذكر زعلها آخر مره وشلون أخوانها سحبوها منه وشاللي عمله عشان ترجع له ..
بعد المخدات وقام هو غلطان ولازم يراضيها ..طلع من الجناح وشافها واقفه بشكل مائل على الجدار قبال القزاز وضامه نفسها ..عدل وقفتها وهو ضامها من وراها حقك علي ..
إلين متى راح تتأثر بـ أخوك لافي وكلامه ..
تنفس وهي على صدره ماله شغل ..
مساعد كل الحكي اللي دار بيننا متأكده من حركات أخوك .. ترضى فهد وعزام يتدخلون في حياة عبدالعزيز وفجر ..
سكت ..
اللي م ترضاه على أختك لاترضاه على زوجتك .. تعبت آقول لـ آخواني كل شي تمام وأنا آكذب مفروض آقول كل شي بخير عداً سماح مساعد للافي بالتدخل في حياتنا ..
كف دموعها وراسها تحت نحره آسسف عارف إني غلطان ..
الله يخليك وش ينفع الاسف بس ..
أخذها لاحضانه أكثر وظل ساكت ..مسكت يدينه ولاآن قلبها مساعد..
لبيه ..
مفروض العتب لي والا ..
بشبه ابتسامه العتب لي على نفسي .. لمور لاتزعلين..
مساعد لايتدخل لافي ولاغيره في حياتنا .. هي ملكنا وحدنا وماراح آسمح له يخربها..
ابتسم وهي تتكلم تغيرت شخصيتها كثير خاصة من جابت ريتان..
طيب لك اللي تبين بس روقي .. م عهدت هالتوتر فيك من قبل ..
لان لو سمحت لـ أخوك وسكت له راح تتضرر حياتنا وحياة بنتنا..لو م حترم نفسه راح آكلم فهد يتفاهم معاه ..
لفها له خير إن شاء الله منيب مالي عيونك ..
برفعه حاجب أنت مو قادر تقولها له بصريح العبارة لاتتدخل بحياتي لانه أخوك بس فهد ممكن يقولها له ..
ويدينه على آكتافها لاتدخلين أخوانك من ثاني في مشاكلنا ..
ولاتسمح لـ لافي يتدخل في حياتنا لان أخواني م راح آدخلهم الا من تدخلات أخوك ..
كانت في طريقتها وحدتها في الحكي توضع حد لكل شي وتضع النقاط على الحروف ..
خضع لها لان معاها الحق بكل حكيها .. أذا يبي حياتهم تستمر لازم يضع حد لـ أخوه ..
م حكى ومشوا لـ غرفتهم ركضت وهي تسمع صوتها تبكي رفعتها قلبببي أنا ..
مساعد ي روحي أنا شكلها تبكي من فترة ..
آيييه شوف دموعها ..
ظلت تمشي فيها في الغرفه وهي ضامتها إلين هدأت وأخذها منها مساعد جلس فيها على السرير وهو يحاول يرضعها جلست وابتسمت لاحبيبي راح تشرق بـ طريقتك ذي ..
وهو مبتسم طيب علميني كيف ؟
جلست تمسك يده بهدوء وراح تشرب الحليب عادي ..
ظلت تناظره وهو مندمج مع بنته ويرضعها شخصيته جميلة جداً وحنون معها ومع بنتهم أكثر بس أخوه ذا لازم تشوف له صرفه مع تدخلاته الغير مبرر لها ..

.
.
شقه مشاري*ديم
: آيييه بنات .. مشاري أنت تخون ؟!!
ليييه عاد ؟
راح يجن : آقسم بالله م عمري طلبت منها صور اصلاً م تكلمت معها بس هالبنت بالذات ناشبه لي ..
وكفها على جبينها للحين مب مصدقه : مشاري مهما كانت م تستحي م راح ترسل لك الصور ..شوف شلون ؟!!
: طيب شوفي الحين ..
جلسها جنبه : راح ابدأ معاها محادثه وتشوفين أذا لي علاقه أو لا ..
ظلت تناظر وصوتين في الغرفه شهقاتها وصوت في المحادثه ..
صك لابه وأخذها لـ حضنه : أججل أخونك ..!
قلت لك من قبل اللي عنده مثلك مستحيل يناظر لغيرك ..
رفعت نفسها منه : بجد ؟
ابتسم : ديم أنتي عارفه مستحيل أخونك ولا مع وحده من طالباتي ..!
: وش راح تسوي ؟
: شفتي اللي سويته معاها حملتها المادتين وراح آرفق كل تصرفاتها ومحاولاتها بـ سي دي لـ أدراة القسم وتتخذ معها الاجراء المناسب..وراح آقدم بناء على هالشي طلب نقل نهائي من جامعات البنات ..
: آحسسسن شي سويته ..
مسك آنفها : طلعنا عصبيين وغيورين بعد ..
ابتسمت له وتنفست بـ راحه..
: آسسفه لاني ظنيت فيك ظن السوء ..
: مشكلتنا الظنون .. الله لايرده من تدريس بكاك وضيق خاطرك..
نظراته ضيعتها واحرجتها آهتدت أنها تقوم : قولي دانه مثل كل مره ..
ضحكت وهي تناظر بنتها نايمه وتناظره ..
:هههههههههههههههههههههههههه نايمه راح تصحيها مثلاً ..
وهي تحوس بنفسها : مم عاادي تسهر معنا ..
طفى المودم وتقدم لها : كأني آشم ريحة نذاله ..
ضحكت : طيب تحبها بوقت ووقت
ضحك بقوه : آييه وراك شي
: مشششاري
: ي لببباها ولبى نطقها لـ مشاري ..
.
.
.
اليوم الثاني
بيت أبو رتيل ..
عبدالرحمن جلسها في الصاله ..
: بليز دحوم لاتشفق علي ..اطلع مع ربعك عيش حياتك مثل قبل لاترتبط فيني ..
: اولاً أنا م شفق عليك .. ثانياً ربعي كلن مسافر وبعضهم يدرسون صيفي..وبعضهم آهلهم جايين من برى الرياض ..
: طيب وين ولد ناصر وعيال نورة ؟
: ولد ناصر مع عيال خواله وعيال نورة محمد يجهز لـ سفره والباقين تلاقينهم مع ربعهم ..
: محمد راح يسافر ؟
: آيييه اخيراً رضخت نورة للامر الواقع ..جاءت أوراقه للقبول في الابتعاث قبل فترة ولما خلصها قال لـ نورة ..
: الله يوفقه يدق ويكلمني بين فترة وفترة بس م سبق وقال ..!
: لان م كان يبي السالفه تنتشر وتوصل لـ آمه ..
رجعت ظهرها على الصوفا وهي تسأله بحزن كبير : عيوني وين تناظر الحين ؟
آدمت كلمتها كل شي فيه وجاوبها برغم الالم : م فيه غيرنا في الصاله .. أنتي الحين قبال شاشه البلازما ..
: م شوف وقبال tv
: وين أبوي وأمي ؟
: طالعين لبيت نورة يتقهوون معها ..
تألمت لـ حالها وظلت ساكته ..
عبدالرحمن وهو ماسك كفها : شاللي يسعدك بس .. والله يارتيل لـ آنفذه لك بس شرط آشوف آبتسامتك بصدق ..
غمضت عيونها تمنع دموعها تتسرب وعقب فترة : م تقدر لان اللي أبيه مستحيل أحد يرجعه لي ..
ضاقت آنفاسه أكيد بصرها ..
بحزن : كل الاطباء يقولون يبي لي رحلة وتكون مع آشخاص أحبهم وابعد عن جميع مصادر التوتر والقلق ..أي رحلة وأي شي ممكن يرجع لي بصري..!
قطع الرنين حديثهم المفعم ب الحزن ..
تحسست جيب البلوزة وطلعته وهي تتحسس الازرار ردت : آهلين ..
الجوري : هلا والله ريتو شخبارك ؟
: الحمدلله .. شخبارك ؟
: تممام ..الحين وينك ؟
: جالسه مع دحوم في بيتنا ..
: مم راح آسرقك منه ..
ابتسمت : لـ وين ؟
: تجلسين معي في شقتي ..
: وأخوانك ؟
: ميشو في شغله ونيوف مسافر في شغله وزيود كله مع ربعه ..
: آوكي ..
: شوي وراح آمرك ..
صكت منها : جوري راح تمرني وتاخذني
ابتسم على الاقل تطلع وتغير جو : طيب خلي ننادي ميار وتساعدنا لاني راح آحوس الدولاب ..
ابتسمت بإلم : دحوم شكلي تغير ؟
: يصير آتغزل فيك
ابتسمت : مشكلتك تحاول ترفع في معنويات آنسانه ميته بكل آحساسها..
: ليه متشائمه كذا ..!
: م فيه شي يستحق آتفاءل عشانه ..
: لا فيه ..
: وشو ؟
: أشياء كثيره ..
: مثلاً ؟
: الدراسة ليه م تكملين ؟
ضحكت إلين غصت بدمعها : آدرس ..!
م شوف عبدالرحمن كيف آذاكر وآدرس ..!
آنهت النقاش وهي تنادي الشغاله : بليز جيبي عبايتي والشنطه ..
عبدالرحمن : وين راح تطلعون ؟
: أكيد بيت الجوري وأنا بهالحاله وين آروح ..!
سكت أخوها وظل يناظرها ..
: عطني يدك
مسك كفوفها ..
: قاسيه أوقات كثيره ب الحكي معاك وطريقتي غبيه آسفه كثير..
وكفه الثاني على خدها : م صار شي ..
جابت الشغاله عبايتها حطتها جنبها .. ممداها تبعد كفها الا جوالها يدق عطاها عبدالرحمن وردت ..
نزلت الجوال وساعدها أخوها تلبس العباية : ريتو م بدلتي ..
: عادي الجوري ..
حطت الغطى كامل وعبدالرحمن معها ..
أخذتها الجوري وركبتها جنبها ..
عبدالرحمن : الجوري الله يعافيك انتبهي لها ..
: إن شاء الله ..
ركبت وآمرت سواقها يحرك ..
دق عبدالرحمن على آمه وبلغها بإن رتيل طلعت مع الجوري لاتكلمها ولا أبوه يتركونها تستانس ..
.
.
.
شقه الجوري ..
: لان محد يستاهل آبكي عشانه .. آفضل شي آعيش كل يوم بيومه ..
: الجوري أنا آمر بنفس المعاناه .. لاتقولين عادي ..
:آممم شوفي ريتو للحين بداخلي جمره من كل شي صار لي .. بس جالسه آتناسى إلين آنسى ..
: راح تظلين موهمه نفسك بـ النسيان ..
: لا راح آنسى .. شوفي سطام نسيته صحيح هو ولد خالي وأوقات لما آمر آمي يكونون هناك كلهم وآشوف زوجته بس عادي جداً حتى لما يمر طاريه مثله مثل أي شخص ..
: وآمك وآبوك ..
: آممم تبين الجد للحين بداخلي عتب وزعل كثير منهم .. حاولت آسامحهم من كل قلبي م قدرت ..
: وعمك الزفت ؟
ابتسمت : عاد ذا بـ الذات بجد بجد آكرهه ..
ضحكت رتيل : حقيير ..
دق الجرس : أكيد وحده من البنات جات ..
: ليه أحد راح يجي ؟
: آيييه كلمت كل البنات ..
ابتسمت ..
فتحت آيلان وكانت كادي أخذت منها الجوري عبدالله وهي تضحك : معصبه لييه ؟
: ذا ثقيل بسم الله عليه وكل شوي يمسك الغطى ومحمد عنده شغل ومستعجل م قدر يطلع الاغراض معاي لانه راح يوصل جداني لـ بيت خالي ..
رتيل مبتسمه وهي جالسه وتناظر حضنها م قدرت تناظر : كدو
ضحكت وهي تنزل العباية : عارفه قلت قصه عمري وأنا عند الباب ..
دنقت وهي تضمها بقوة : آشششتقت لك ..
: ي لبى قلبك وأنا آكثثر ..وين عبود ؟
حطته الجوري بحضنها : هذا هو ..
باسته وهي تعدله في حضنها : ياااه ليتني آشوفه ..
كادي : بأذن الله تشوفينه قريب ..
: في الجنة آن شاء الله ..
كادي بإلم : بإذن الله في الدنيا والاخره ..
ابتسمت وهي تبوس كف عبدالله وتعدله في آحضانها : النظر حلم بالنسبة لي .. وحلم يحاصرني دوم ..

حلم النظر طول العمر ما غادر أذهان الكفيف
وأنا الكفيف اللي تحاصر ذهنه أحلام النظر

الجوري : بأذن الله تشوفينه ..الله على كل شي قدير
كادي تغير المود الكئيب لهم : بنت في مفاجأه مجهزتها ..
ضحكت الجوري : طيب آنثبري لاتخرب ..
رتيل تحمست : وشو ؟
: لاع مب قايلين ..
: تكفففون ..
الجوري قلبها رحوم : آممم بقولها ..
كادي : قولي
: شوفي كلمنا البنات بأن كلنا نتجمع في شقتي ونجلس كم يوم سوى..
: ووواووو
: ححلو صح ؟
: حححيل مين صاحبة الفكرة ؟
كادي : الجوري ولمار عاد لمار ي عمري بالموت وافق مساعد ..
:زين وافق م توقعت يوافق خاصة بإن شخصيته صعبه شوي ..
: باقي الجوهره ..
: الله يستر من ريان م توقع يوافق ..
الجوري : لا راح يوافق إن شاء الله ..
قامت الجوري لان الجرس دق وكانت سلطانه سلمت عليها : مصعب يبي يسلم عليك ..لاتوقفين بيبي كثير ..
ضحكت ودخلت الشغاله الاكياس لـ داخل ..
ضربته على كتفها بخفه ومشت
مشت لـ باب المجلس فتحت : هلا وغلا ..
دخل وهو يسلم عليها ..
: آدخل ..
وهو مبتسم : لا بروح للشركة آخلص وعقبها أنا والربع كلهم مقررين نكشت للبر ..
ابتسمت : حححر
ضحك : م عليك المخيمات مكيفه وكل شي متوفر ..
سولف معها شوي وشافت سلطانه جايه ..
مصعب يناظرها : بالله مهيب فاتنه ي الجوري ؟
وهي مبتسمه : بسم الله عليها ..
ميت فيها : الله يخليها لي ..
: خلاص مصعب ..
ضحك ولف للجرس ..
الجوري : شوي وجايه ..
راحت وكانت لمار أخذت بنتها وولد كادي ..
ضحك وأخذ ريتان : ماشاء الله ماشاء الله ..
جلس وهو يأخذ عبدالله : بسم الله ماشاء الله ..جوراه مين هالحلوين ..
وهي مبتسمه وتناظرهم : عبدالله ولد كدو وريتان بنت لمور ..
: ماشاء الله عليهم .. سلطانه ..
ضحكت : جوووري ي دبا شوفي الحين
ضحك : تكفين آبي مثلهم تؤام ..
ضحكت من قلبها الجوري : ي الله جيبي لاخوي ولد وبنت ..
: يممه م تخيل شكلي حامل في تؤام ..
: شوفي شلون هالحلوين أنتي تكفلي بواحد وأنا بعد .. وعد م تركهم كلهم عليك ..
: لاتفكر في تؤام ..
: طيب خلاص آبي واحد ..
:ههههههههههههه ياحياتي قنوع .. الله يرزقكم ..
: آمييين ..
ضحك وهو يشوف ريتان تناظره مستغربته بس م بكت ..سأل الجوري
الجوري : متعوده على خوالها ..
سلطانه : عبدالله عببودي هاتتتيييك ..
ضحكت وهي تشيله وترفعه ..
خاف عليها : سوس آنتبهي ..
: ياااه مصعب تعقدت كل م شلت شي قلت انتبه ..
: للحين أبيك ..
الجوري : صادق آنتبهي ..
شالت الجوري عيال صديقاتها لان مصعب راح يطلع ..
حطتهم في آحضان آمهاتهم : لايفوتكم مصعب مات عليهم يقول لـ سوس آبي تؤام ولما يأس قال خلاص واحد ..
لمار:هههههههههههه ي حياتي ..
المجلس ..
وهي تعدل شماغه : آنتبه لك ..وتغطى زين .. وأكل زين .. وأخوي انتبه له ..
ويدينه على خصرها : بصراحه أخوك أو أنا أغلى ؟
:كلكم في مكانه وحده ..
: سوس ..
: والله بجد كلكم في مكانه وحده .. سعود أغلى آنسان في حياتي تدري البارحه لما صارت السالفة كنت بموت حسيت بشي قوي في قلبي ..
بخوف ضمها بقوه لـ صدره : لالا .. وش أنا من غيرك ..
وهي تبادله وابتسمت : ترى آصير مغروره من كثر حبك لي
وهو مبتسم : م تقدرين ..
حمر وجهها : مصصعب عيب ..
ضحك : يطعني عن العيب من فمها ..يلا راح آطلع انتبهي لنفسسك طيب..
ضمته : آحبش
ضحك : لاتسمعك عمتي
ضحكت : عمتك رهيبه خاصة لما تقول قصصها مع عمي الله يرحمه ..
: اللهم آميين ..أذا تبين أي شي دقي علي وقبل م تنامين دقي مو تنسيني..
: يمكن آنام متأخره
: أي وقت تنامين دقي ..الجوال راح يكون بجيبي ..
باسها وطلع ..
رجعت للصاله ..
كادي : كان جلستي أكثر
ضحكت وهي تشيل ولد كادي منها : آبي آجيب مثل هالشي الجميل ..
كادي توزت ورى لمار وهي تقول : قولي لـ مصعب ..
ضحكوا صديقاتها بشكل وحذفتهم ب المخدات اللي جنبها : سخخخيفات ..
الجوري وهي تنزل القهوه وتضحك : خبببله كادي ..
لمار تنزل الحلا :ههههههههههههه وجع م تستحين
رتيل تضحك : ههههههههههه والله صادقه قولي لـ مصعب
حطت ولد كادي بحضن الجوري وقامت شدت شعر كادي ورتيل ورجعت جلست ..
أشكالهم كانت توحفه ..
هجدوا على صوت بكى عبدالله ..
كادى شالت ولدها : حببببيييي لاتبكي .. بنات شكلي خوفت ولدي..
الجوري تمسح الدموع من عيونها غرقت ضحكت : م آلومه أشكالكم تقولون آطفال ..
رتيل تحاول تعدل شعرها وهي تضحك : عظظظامي ي حقيرات..
الجوري أكثر شي فرحت فيه ضحكه رتيل وسوالفها مع البنات..
.
.
.
شقه ريان * الجوهره ..
: ريان كل البنات تجمعوا هناك تأخرت عليهم ..
بضيق : م بي تنامين هناك ..
: لييه طيب ؟
: ماحب زوجتي تنام برى البيت ..
: ريان ترى بيت صديقتي ..
: ومن متى بناتنا ينامون برى بيوتهم ..!
: خلاص خلاص منيب نايمة هناك .. بس وصلني لهم ..
ابتسم اخيراً : آيييه حلو كذا ..
كشرت وهي تلبس عبايتها وتلف الشيله : لا ريان بعد ..
بملل واضح : شكلك شايفتني جماد م حس ولا اتأثر ..!
الجوهره لنا فوق الاربعه شهور وحالنا يفشل ..(بقهر) اقسم بالله يفشل..يلعن آم الحاله اللي عايشين فيها
تناظره : آوه آكتشفت فيك قوة وطول صبر ..
: لا تفهمين السالفه بمزاجك ..(بملل) آو آقولك خلاص مشينا ..
م هتمت فيه وسحبت شطنتها وطلعت من غرفتهم ..
أخذ المفتاح وطلع من الغرفه ..فتح الباب ونزل يشغل السيارة شالت الاكياس ونزلت ..
: مر أي مخابز حلويات ..
م رد وظل ساكت .. تكره زعله لامن زعل م يرد ..وقف قبال مخابز .. نزلت وهو م نزل م همها لانها متعمده على نفسها بشكل كبير ..كلم واحد من ربعه خلص المكالمه على جيتها حطت الاغراض ورى وركبت حرك لـ بيت الجوري وقف قباله أخذت كل الاغراض ونزلت وهو ساكت م حكى معها بحرف واحد ..
ظل يناظرها إلين دخلت للعمارة وحرك تنهد بضيق : يارب يسر أمرنا واصلح م بيننا ..
وقف قبال مسجد ونزل وضئ ودخل صلى تحية المسجد وآذن وهو موجود قام صلى ركعتين سنة قبل المغرب ..


.
مقهى
نزل من سيارته عقب صلاة المغرب ..
جلس على أحدى الطاولات الخارجية وهو متردد في تصرفه بس أخته تهمه كثير ..
دق جواله : هلا والله .. آييه وصلت ؟ (ابتسم) خلاص آشوفك ..
قام سلم عليه وجلسوا ..
ناصر : سلامه الاسفار
ابتسم طارق وهو ينزل الجوال ويعدل غترته : الله يسلمك .. (تنفس بعمق) ي لبى جو الرياض
ضحك ناصر : الله يسامحك وين ي لبى وهو حر
ابتسم : آشتقت ي خوك للمملكة ..
ناصر : م تنلام .. غبت عنها شهرين وشوي فقدتها كثير ..
: عساها مهيب غيبه م تسر ؟
جا الطلب أخذ طارق ونزله قباله وناصر كذلك ..
تنهد بضيق : كنت في رحلة علاجية مع رتيل ..
يحرك فنجان القهوه بهدوء وقلق : شخبارها ؟
: المشكلة نفسيتها والا صحتها الحمدلله م عليها حتى الكلى من ابتعدت عن الاشياء الضاره زال الخطر ..
بلع ريقه بضيق ظل يناظر ناصر وهو يتكلم بداخله جمله يبي يقولها واللي فيها فيها ( عطوني آياها بس)
ناصر تنهد أكثر : شوف طارق ويمكن تستغرب كلامي لكن –سكت شوي الحكي حاير وش يقول له ؟! تزوج أختي عقب م فرقكم أبوي ..!
طارق يناظره : ناصر أبيها نفسي م رتاحت من عقبها ..
ناصر : حتى رتيل للحين أنت ببالها .. والسالفه بقولها لك من أولها لـ آخرها ..
طارق : آعرفها ..
ناصر بضيق : في العلوم علوم وأنا أخوك ..
ظل يناظره وهو يحكي بضيق وضح بصوته : أبوك لييه آشترى الفلوس على سعادتنا ..!
رجع ظهره وأخلاقه صفر من هالطريقة البشعه ..
ناصر : صدقني ي طارق لولا أنت كفو م حكيت لك السالفة و لاقلت لك عن رجوع رتيل لك ..
: رتيل آشتريها بـ عمري أختك م فارقت خيالي من حزه فراقنا ..لكن أنا مسافر لـ أبها بـ آسلم على آهلي وأخذ برأي الوالد وعقبها نملك ونسافر م نبي زواج ولاغيره ..
: م هقى أبوك يوافق ..
: خلها على الله ي رجال .. طيب رتيل وينها ؟
: في بيت الوالد لكن علاقتها معاه شبه مقطوعه عقب اللي صار لها ..
: لاحول ولاقوة الا بالله ..تكفى توصى فيها بس هالايام ..
: مشكلتها مهيب طايعه لـ أحد .. الا مشاري كأنها تطلع معاه أوقات وبالموت بعد .. وعبدالرحمن يجلس معاها ..
حاول يتخيل إلى أي درجة وصل سوء نفسيتها .. تفكيره آنحصر كله فيها وشلون علاجها ..
دق جواله وقام مع ناصر : أشوفك على خير وبيننا آتصال بس بعد ساعه رحلتي لـ أبها ..
ناصر: بالتوفيق إن شاء الله ..آوصلك للمطار
وهو مبتسم : لاجعلك سالم ولد أخوي سامي توه وصل ..
سلم عليه ومشى ..
سامي : تأخرت عليك ؟
: لالا م حسيت الا لما دق الجوال ..
: غريبه من هالرجال اللي كان معاك ؟
ابتسم بإمل : أخو رتيل ناصر .. سامي راح آرجعها ..
ابتسم لـ عمه : بالله
:آييو الله .. منيب مصدق للحين ..
: وجدي ..
: الله يستر من جدك لكن الله ييسرها ..
سكت سامي وظل يفكر في حاله أبوه زعلان منه لانه رفض يتزوج بنت عمته .. طلع من شركتهم وآشتغل في شركة ثانية ..
طارق لف نظره لـ ولد أخوه شكل الهم لاعب فيه لعب .. حالته الحين ذكرته فيه بفترة فراقه عن رتيل ..
: سامي و ودك تجي لـ أبها معي تسلم على جدك وعماتك وحتى تكلم آمك عشان ترجع لـ أبوك ..
وهو يأخذ مطب بهدوء وابتسم : الوالدة حالفه م ترجع لـ أبوي عقب حركته بسالفتي الا عقب شروط كثيرة ..
ابتسم طارق : يستاهل تصرفه ماله مبرر ي تطلق زوجتك ي يطلق آمك..!
: هي عقليات غريبه .. لكن الحمدلله على كل حال ..اصلاً سابك مسويه آبتعاث والحمدلله آنقبلت فيه خمس سنين كفيله بـ النسيان والخلاص من كل شي هنا ..
ابتسم : أنت على طريقي ماشي ..
ابتسم : وليت النهاية مثلك وترجع لي رهف ..أجمل شي أني طلعت من تحت سيطره الوالد كنت كل م تكلمت بشي قال راح آطردك من الشركة آخيراً عقدتها وتوكلت تركت الشركة وقدمت على سابك ومنها آبتعاث خارجي وكل الامور متيسره ..
: وين البعثه ؟
: آمريكا
: ماشاء الله معاك أحد ؟
براحه : خويي وأقرب لي من ظلالي قدم معي والحمدلله انقبلنا سوى..
: راح تكون صداقات كثيرة .. شوفني رحت لـ كندا م عرف أحد لكن الحين لي معارف كثيرة هناك ..
: وكيف الدراسة والتدريس هناك ؟
: كل شي اللهم لك الحمد زين .. حتى الراتب عالي هناك وكل شي متيسر..
: الله يوفقك وتتم لك رجعتك لـ زوجتك ..
ابتسم : آمييين ..سامي حاول قبل السفر ترجع أمك لـ أبوك مالها داعي حركتهم وأنا عمك كلن بديره ..
ضحك : شوف أبوي ببيت جدي في أبها .. اللي زعل الوالدة حركته تقول يعني راح يطلقها عقب كل هالعمر وأنه خرب حياتي ..
: مب صاحي أبوك ..
شاف المطار ..وقف ونزل مع عمه ..
طارق ابتسم وهو يسلم عليه : وصلنا على التوقيت مضبوط .. آشوفك على خير وتعال لـ أبها ..
: إن شاء الله ..
دخل طارق وحرك سامي من المطار ..
.
.
.
بيت عساف
يأخذ العلاج ويناظرها: ذنب هالبنت بـ رقبتك قلبي مع اللي اُجبرت على طلاقها..
: البنت ي خبل مزيونه راح تتل قلبك ..
: لو هي ملكه جمال الكون م هزأت فيني شعره ..
: خل تشوفها زين ..
: شفتها في الملكة .. لكن يمه القلب و مايهوى ..
: وتهوى اللي قلبها مع قديمها ..
ابتسم بإلم : وقلب ولدك مع قديمته ..
: عميه م تشوف وش تبي فيها ..!
وهو ينسدح : وولدك صار آعمى القلب عن غيرها .. يمه بنوم ..
: أحدن ينام مبكر وبكره عرسه ..
: أنا يمه ..
تضايقت من حاله وطلعت ..
عزت عليه نفسه وتعبه عايش على المهدئات والحين هالبنت راح يظلمها معاه كثير .. قطع كل تفكيره نسبه المنوم مع المسكن للالم ونام عقب شغل يوم طويل متعب وممل ..
.
.
.
شقة الجوري ..
:لاآآآ أنا راح آسبحه ..
كادي تأكل وتناظر صديقاتها كل وحده تبي تسبح(شاور) لـ عبدالله وتضحك : هعهع وناسه لو كذا دائما أحد يسحبه ويفكني منه ..
لمار ترضع بنتها : ههههههههههههههه شوفي ولدك يضحك
ضحكت رتيل وهي تسمع صوت ضحكته الدمميلة : مجرمات مين اللي تضحكه بهالطريقه ..
كادي :ههههههههههههههه جوهير
دق جوالها : جدي فديته
ردت وحطت سبيكر : هلا جدي ..
جدها : كادي ..
ابتسمت كل مره يدق يسألها بالاول : آيييه ي جدي ..
: كيفك وكيف سميي ؟
: الحمدلله تمام ..لايفوتك جدي تعشى والحين البنات يبون يسبحونه
ضحك جدها : آفا م يستحي
ضحكوا صديقاتها وهي تتكلم مع جدها ..
نزلت الجوال : عبدالله ي دب جدي كله يسأل ويوصنيي عليك
رتيل : يااااه ماشاء الله جدك يهبل حكيه ..
: لببباه الله يطول بـ عمره وعمر جدتي ..
لمار : جدتك م كلمت ؟
وهي تأكل : لاتخافين شوي تدق وكل توصيني على عبدالله ..
سلطانه وهي تلف عبدالله في المنشفه والجوري تنشف شعره ..
الجوهره : كدو وين ملابسه ؟
قامت تحوس وعطتهم .. رجعت جنب رتيل وهي تسولف مع الجوهره : لييه طيب رافض تنامين
كشرت : مدري عنه آسبابه غبيه ..
: حاولي فيه أكثر م راح تتكرر هالنومه سوى الا بـ معجزه ..
لمار : م عتقد آنه آعسر من مساعد ووافق .. حاولي فيه أكثر..
: من البارح ي بنات وأنا آحاول إلين الليلة وقال لا ..
دق جواله رتيل رفعته كادي : ريتو ناصر
ردت عليه ظلت كادي تناظرها شكله يبي ياخذها بس رافضه وقالت عن أسبابها ..
صكت من أخوها : غريبه ناصر يبي يمر يأخذني ..بس قلت لا على الاقل بكرة ..
الجوري : م قال شيبي ؟
: لا بس يقول شي حلو لاينشغل بالي ..
سلطانه : كدو كم آحط ملاعق حليب ؟
: 3 ملاعق ..
شالت الجوري بنت لمار : هاتيها أنا راح آنومها ..
ارتاحت : سويتي خير فيني ..
ابتسمت وبدأت تنومها والجوهره ترضع عبدالله وتنومه ..
عطتها سلطانه الجوال وهي تجلس : جوالك
أخذته : هلا ريان .. أنت تحت ؟ طيب ..
صكت الجوال وفي عيونها لمعه من القهر م تبي تبكي..
وقفت : ريان تحت ..
كادي بقهر : ماله داعي بصراحة ..
: من ربي خلقه نذل هالانسان .. آفف منه ..
الجوري : حاولي فيه مره أخييره تكفين ..
: تعبت وأنا احاول فيه من البارح خاصة عقب التتش اللي صار العصر بيننا.. الحين من دق يالله يجر الحكي ..
أخذت عبايتها والشنطه : بكرآ راح آمركم واجيب معاي غدا لاتسون آوكي..
طلعت وكانت معها الجوري صكت الباب : قهههر سخيف ..
: لو زوجي كذا كان تصفيق ..
رتيل : شكله عنيد ..
.
.
.
شقه ريان * الجوهره ..
فك الشوز وشافته يفك بكت دخان .. هو تركه من فترة والليلة شكل مزاجه مسكر ..
: وين الولاعه ؟
: مدري
قام يحوس ويدور م لاقها ..
: طيب دوريها معي ..
: على بالي ..
ناظرها : خلي عنك التريقه ..
: وخل عنك تقول دوري معي لـ شي غبي ..
دخلت بدلت ومسكت جوالها دخلت في السرير وتغطت كلها ..رمى البكت كان يبي يقهرها لا عطته مجال ولارفضت حتى رجعته للتدخين ..
دخل للسرير وانسدح : لاتسحب الغطا ..
:كيفي ..
جلس وسحب الغطا كله : آقعدي ..
جلست : خير
: ترى راح آرجع للتدخين
: أرجع وشاللي ماسكك ؟
: مايهمك ؟
: لا .. لان منيب أنا المتضرره ..
سحب البي بي منها : كل هالزعل عشاني منعتك من النومه عند صديقتك..!
بكت فجأه : آيييه كل هالزعل عشان هالشي .. أنت م تعرف وش يعني كل صديقاتي متجمعات هناك وأنا الوحيده هنا .. الحين سهره وهيصه وأنا لا ..
حاول يكف دمعتها وبعدت يدها : خلاص بعد راح آنام ..
تحرك من السرير : قومي بوصلك لهم ..
: م بي
بضيق : خلاص قومي
: م بي ..
جلس على طرف السرير وسحب الغطا : جوهره قومي ..
: خلاص م بي اصلا شكلي راح يكون بايخ ..
: راح آوصلك لهم هم صديقاتك وعادي لو رحتي لهم الحين دام الميانه طايحه بينكم ..(يحكي السوء عن نفسه) هم عارفين عن شخصيتي والسوء الحاصل فيها ..
قام من السرير : آنتظرك في الصالة ..
عقب فترة قامت وهي تمسح دموعها مو لاجل تروح لـ صديقاتها بس عشان كلمته : ريان صديقاتي م يعرفون عن حياتنا شي حالهم حال آهلنا..
: م يهمني نظره آحد دامك شايفتني شخص سيئ ..أذا الاشخاص اللي نحبهم ينظرون لنا بمنظار سيئ برغم كل محاولاتنا للتغيير م يهم ابداً أي شي ثاني ..
: منيب شايفتك شخص سيئ .. لاتقعد تقول حكي بمزاجك ..
قام : صح والدليل رافضة الانجاب وقبلها رافضة قربنا من بعض آغراب من وقت السالفة اللي خبرك ..حتى لو فكرت بس آلمسك فزيتي مني بشكل يحسسني إني نكره ..!
آنتظرك تحت ..
طلع من الشقه وهي تناظر مكانه دقت عليه : تعال ..
: جوهره انتظرك ..
:م راح آروح ..تعال ..
صكت الجوال ودخلت للغرفه ..
سمعت صك باب الشقه رمى المفتاح وهي يصك باب غرفتهم ..
انسدح : خففي النور بنام ..
خففت النور وجوهم كئيب ملت من البي بي ونزلته معطيها ظهره شكل خاطره مليان زعل ..
: ريان ..
: وشو
: طيب راح تكلمني كذا ..
صار على ظهره وشغل الابجوره الثانية : جوج مالي مود حكي..
: طيب شفيك مزاجك متغير من كم يوم والليلة زاد ..!
: وش يهمك لو عرفتي ؟
: كيف وش يهمني وأنت كلك تهمني ..
: واضح ..
: ريان أنت عارف إنك تعني لي كثييير ..
بسخريه : آيييه واضح حيل ..
فترة وهم يناظرون بعضهم وساكتين ..
وهي تأكل ظفرها : ممم
حط مخده ثانية تحت راسه وظل يناظرها ناوي يحرقها بـ نظراته ..
: يؤ ريان ..
: وش فيه ؟
: لاتخز كذا ..
: راح آناظرك براحتي ..
بـ آحراج : خلاص لاتناظر ..آممم بجد أنت تغيرت أو مثل كل مره ؟
: م قدر آحكم على نفسي أنتي وش شايفه ؟
تنهدت بـ عمق : الصلوات تصليها في المسجد كلها ..آوقات تصوم الاثنين والخميس والايام البيض ..م صرت تسمع آغاني ..ممم التدخين تقريباً تركتها والليلة شريت عليه ..!
: م دخنتها بس عشان آرفع ضغطك ..
رفعت حاجب بـ قهر ..
: وبعد شاللي تشوفينه من تغيير ؟
: ممم قبل م كنت تهتم لـ أعمامنا وعماتنا بس الحين آشوفك بين فترة وفترة تروح للي في الرياض وتكلم اللي خارج الرياض ..
بس شعرك ليه م تحلق كله ؟
: عاجبني ..
: بس طويل زيادة ..!
: يناسب ستايلي ..ويكفي قصيته إلين وصل لـ كتفي ..
ضحكت : تعبت نفسك ..
ابتسم : شوفي سواء كان شعري طويل أو قصير م يهم المهم شخصيتي أنا أخلاقي طبيعتي .. لان آشوف ناس من آهلنا يناظرون نظرات تحسسني أني كائن غريب ..
: أنت تعرف آهلنا م يحبون هالحركات ..
: مالهم شغل فيني لاطلبت منهم النسب ولاالمال .. ي شيخه يالبى آمريكا الناس هناك مالهم شغل فيك ولاأنت لك فيهم .. هنا آعوذ بالله كلن همه فلان وفلانه ونسوا آنفسهم ..
شافته احتد بـ الحكي : بس م عليك منهم ..
: وين م علي بس ..!
: حبيبي روق ..
جلس وهو يقولها بحرقه : كلن له الله يحاسبه وش عليهم ..!
ليت واحد منهم نصحني كان م قلت شي لو جاني بـ آسلوب حلو لكن بعض النظرات تقهر ..
: كلن يرى الناس بعين طبعه م عليك منهم .. ريان جعلني م فقدك بـ لحظه لاتتضايق كذا ..
: والله إن الضيقه وصلت حدها ..
وهي تبوسه : لاتتضايق ..
ظل يناظرها : ي شين الرحمه هالحين م طلبت الرحمه منك آشكي لك لانك زوجتي ..
ضربته بخفه على خفه : ي غبي م رحمتك مفروض أنت ترحمني من حبك..
ابتسم وهو يحط المخده بحضنه : لاتقولين تحبيني لان حبك واضح لي جداً ..
وهي تلعب بـ آسفل شعرها : مصيبه لو للحين م تعرف إني أحبك غبي غبي ..
ظل يضحك وينرفزها لانه يعرف لامن تنرفزت شاللي تسويه ..
: شعرك لاتقطعينه أبيه ترى وعيونك لاتخزين فيها كذا ..
م تحملت وفطس ضحك وهي تمسك بلوزته وفاطسه ضحك طاحت عليه ويدينه على خصرها: م فيه ريان بلييز ..
دفنت نفسها تحت رقبته : سخيف ..
:هههههههههههههههههههههههههههههه ومتهور ..
.
.
.
بيت آهل فهد ..
غرفه فهد ..
ابتسم وهو يشرب ماي : طيب آمس كنتي موافقه على زواجي من مي ليه معترضه عليها ..
: لالا مو معترضه عليها بالعكس أحبها .. بس خل آوريك شي..
آستغرب طلعت وشوي جابت لابها فتحته وفتحت محادثتها مع مي : قبل كل شي فهد أنا سألتها عن رأيها فيك كـ زوج وقالت م عندها أي مانع هي فكرة أنها تسكن بنفس البيت معانا رفضتها ..
ظل يشوف المحادثه وابتسم : تدرين جات منها أنا شرطي الاساسي تقبل السكن بهالبيت ..
: راح تترك آمي تخطبها ؟
: لا .. لاني مالي مزاج للمشاكل أكيد خالتي راح تجبرها بطريقتها وبالنهاية مشاكل أنا وهي مالها أول من تالي ..
صكت لابها وهي مبتسمه: آممم طيب عادي آتدخل في سالفة زواجك
ضحك : لبيه ..
: أول عادي تتزوج مطلقه ..
: ولو إني ي أسيل رافض مبدأ الزواج بشكل كلي بس بما الوالدة ضاغطه علي الا آتزوج فـ شي عادي آتزوج مطلقه ..
: ممم طيب كانت آرمله من قبل وبعدين تطلقت ؟
فكر شوي : كانت لـ رجلين ..!
: ممم الاول كانت مجبره عليه وكان شايب والثاني بعد أجبرت عليه ..
: من وين تعرفينها ؟
: آستاذتي ..
: سولفي لي عنها أكثر ..
: قصتها تصيح (تبكي) ترى ..
ابتسم : م عليك عطيني قصتها تحمست آعرف ..
: طبعا هي عايشه مع عمها طول عمرها على أنه أبوها وزوجته آمها واصلاً هم في الحقيقه مايصيرون كذا ..
بـ آستغراب : شلون ؟
: مم أبوها وآمها تزوج عشان شي غبي ولما حملت فيها آمها حسوا هالشي راح يخرب عليهم فـ ظلت آمها طول فترة حملها فيها م تطلع ولاتروح ولاأحد يشوفها إلين ولدت وبعد زوجه عمها كذا وآنتقلت هالبنت لـ عمها وزوجته على أنهم آهلها صدق ..
بتعجب : وآمها وأبوها ..!
: آمها الصدق تطلقت ورجعت لـ زوجها الاول وأبوها بعد تزوج وسافر لـ برى المملكة عشان الدراسة والحين أهو يشتغل هناك نادراً يجي هنا..
فهم السالفة : الحين السالفة كلها تحليل لـ زوجها الاول ..!
لاحول ولاقوة الا بالله .. أعوذبالله وش هالسواه ..!
طيب وبعدين شصار ؟
: عمها لما صار عمرها عشرين زوجها لـ شايب وبعد سنه توفى هالشايب ورجعت لـ عمها الغبي وتقدم لها شخص ثاني وزوجها آياه وكان مرآ حقير معها تخيل لما حملت عطاها حبوب وآجهضت الحمل وقال لها آنها عقيم عشان يتزوج حبيبته ..
مصدوم ومو مصدق : أسيل من وين عرفتي السالفه ؟
: هي آستاذتي ..
: قالت لك كذا ؟
: لا ..مم ترى هي صديقه لمار ..
آنصدم أكثر : من صديقات لمار ..!
غريبه م سبق وحكت لمار عنها ..
: لانها م تقول ولاتحكي لـ أحد حتى صار معها غدد وكانت خبيثه وظلت فوق الاربع شهور محد يدري عن مرضها ولاعلاقتها مع زوجها الا عقب العملية وبالصدفه بعد ..
رحمها كثير : ي عزتي لها ..
: حتى آهلها تخيل كشفوا السالفه لها في المستشفى بإنها بنتهم ..
عصب : مرضى هالاهل ..
: تنرحم ي فهد .. لو تشوفها تحبها كل البنات يحبونها طيبه بشكل وصبوره ومحترمه وآخلاق ..
ابتسم : حلوه لو تشوفها ي فهد
ضحكت : طيب شرأيك فيها؟
: قصدك آتزوجها ؟
: ممم يب ..
حك شعره : كم عمرها ؟
: ممم اعتقد 23 مثل لمور ..
: الحين مع مين عايشه ؟
: مع أخوانها من آمها .. طبعا هي عندها عماره سكنيه .. صح ترى هي معاي أنا وقروبي في التحفيظ العصر ..
: ماشاء الله حلو كذا .. شوفي آسيل بالنسبة لـ زواجي منها راح آستخير الليلة وكان آرتحت بلغت الوالدة عنها ..
تحمست : ي لبييييه ..
: متحمسه ب الحيل لها ..
: آيييه أبيها لان فلوه السخيفه أخوها منفصل عن زوجته وعنده عيال وتقول راح تخطبها له ..
: ليه هي عارفه سالفتها ؟
: لالا بس عارفه آنها منفصله عن زوجها ..
: الله يكتب اللي فيه خير ..
: فهد ترى البنت مرآ حلوه ..
ضحك : لو آجتمع دين واخلاق وجمال كله من رضا الغاليه ..
وهي مبتسمه وفرحانه : راح تحبها وبأذن الله ترتاح عقب الصلاه .. فهد هذي حياتك بس بنات خالاتي وبنات آعمامنا وعماتنا موب مثلها .. حتى أمي تحبها وتحترمها ..
: لكن لما تجي السالفه للزواج م تدرين .. لكن الله يكتب اللي فيه خير..
وهي تشيل لابها وتبوس أخوها : بليييز آستخير الحين ..
ضحك : طيب ولايهمك ..
: آوكككي تصبح على خير .. صح فهد لاتقول لـ آمي أني آنا قلت لك عنها..
ضحك : طيب .. تعالي وش آسمها ؟
ابتسمت : الجوري ..
: آها ..
ابتسمت وصكت الباب وطلعت ..
تنهد الزواج م منه فكه وهو م يبي من القرايب فكر بشكل جدي في الجوري وحب شخصيتها وصبرها حس لو أخذها م راح يندم .. قام وضئ وصلى .. وهو يسأل الله الخيره ..
.
.
.
اليوم الثاني ..
أبها ..
حمد(أبو سامي) عصب : منتب بـ صاحي ..
: لا صاحي ..
: مهبول أبوها يجبرك تطلقها وترجع تأخذها ..!
خبل أنت ..!
: حمد الله يعافيك اتركني آتكلم مع الوالد ..
أبوه : أخوك م قال الا الصحيح .. أجل ترجعها ..!
لاماترجعها لو آيش ..
: يبه البنت م تركتني بكيفها .. أبوها وحمد عارف السالفه كلها وأكيد علمك..
: آيييه عندي علم فيها لكن م تتزوجها ..
: يبه م جيت من كندا الا لـ أجل أرجعها الله يعافيك وش يفيد الاعتراض في راحتي ..؟
: كرامتك ..
: أي كرامه وأي قلق .. أبيها من فارقتها م شفت خير ..
حمد : م تستحي على وجهك تقل عمايل هالحرمه فيك ..
عصب طارق : الله يعافيك قل خيراً أو آصمت .. رح لـ زوجتك ورجعها وفكنا .. أبوي كانه رضى فما يهمني لاأنت ولاغيرك ..
عصب حمد : وولدي اللي اجبرته يطلق مرته لاجلك وترجع طليقتك ..
: ولدك أنت جنيت عليه بتصرفك المتخلف ..رجاء حمد لاتقول من ثاني أنك سويت هالشي لـ اجلي لان الله يعلم م كنت أدري عن سواتك الا عقب طلاق سامي لـ زوجته ..
: آهدو .. وأنت ي ي طارق مالك رجعه لها ..
: يبه ..
: مالك لوى ترجعها وأنا حيي ..
كلمة أبوه كانت صارمه .. آمسك على الحكي وقام من المجلس ..
دخل لـ غرفته وأوجعه صدره يعني كان يحسب هالوجع زال عنه وأخيراً راح يجتمع معها ويودع كل الماضي الاقشر ويقتل كل ذكرى حزينه ويقول رجعتها معي وبأخذها ..

بصِدري وجعْ ?ِنت أحـَسبَہ نامْ ، يا صَدري
ليہ فاق ؟
ليہ ناداني وأنا مقفي ؟

كل هالحماس إلين آخذ الاجازه ووصل للرياض وأخوها كلمه بنفسه والحين أبوه يقول لا ..

.
.
.
الرياض
شقه الجوري ..
شكلها حوسه في البجاما : فاتك الجو البارح هبببال ..
ضحكت الجوهره : شوفي كنا بالاول متزاعلين بس عقب سهرنا بشكل رهيب من زمان م سهرنا مثلها .. حتى للحين م نمت قلت له يوصلني ويرجع ينام ..
صحت لمار وهي شايله بنتها : جيتي ؟
ابتسمت : يب .. هاتي ريتان وقومي البنات قبل م يبرد الفطور ..
شالتها : ودلبببببوسي ودلببووسي ..يارب آزرقني بمثلها ومثل عبودي ..
الجوري تحضر الفطور : يااارب ..
ضحكت الجوهره ..
وشافت البنات قايمين وكادي شايله ولدها : هيييي ولدك ..
أخذته الجوهره وحطتها على فخذها الثاني : حبيييي عبودي..
يضحك : ي عمري أنا يضحك وتوه صاحي ..
كانت تغسل كادي وسمعتها : ولدي ي عيوني ..
الجوري: ههههههههههههه م يعجني الا أذا قالت ولدي ..
الجوهره : آيييه كل شي ولدي ..
سلطانه ساعدت رتيل تغسل وجلستها جنبها : فااااتك البارح ..
الجوري جلست : أنتم اللي فاتكم تقول سهرت مع ريان ..
سلطانه : مالت عليك وعليه..
ضحكت : آغصان الجنه ي رررب ..يلا آفطروا عاد الفطور على ذوق ريان مدري وش جايب ..
: وأنتي ؟
: بس شبعانه آفطرت مع ريان .. بنات للحين م نمت بروح آنام ولاتسوون غدا ريان وصى مطعم وراح يوصل لنا الغدا ..
الجوري : احرراج معاه ..
الجوهره : عااادي .. لمور كدو فلذات آتسبادكم ..
كادي : مالت عليك كان كملتي ..
الجوري نادات آيلان وسوزي أخذوا عبدالله وريتان إلين يفطرون البنات ..
الجوري تناظر رتيل : ريتو شفيك ساكته ؟
:ولاشي ..
سلطانه : ريتو بجد شفيك ؟
دمعت : أبي آشوفكم آشوف عبدالله وريتان .. آشوف آشكالكم وتوكم صاحيات من النوم وحوسه والهواش ..
قامت كادي وضمتها لـ صدرها : حياتي أنا .. بأذن الله تشوفين ..
: متتتى بس ..!
: الجوري تمسح على شعرها : بحول الله وقوته قريب ..
من بين شهقاتها : بنات أبيييه آشتقت له ..
كادي آنصدمت للحين تفكر فيه ..!
سلطانه : قصدك طارق ؟
كادي : ومن غيره ..
: بس أبي اسمع صوته بنات م تتخيلون وش كثر مشتاقته .. طارق أصدق من حبني وأجمل شي دخل لـ حياتي بـ غير اختياري ..
الجوري :الله يجمعكم ..
: مستحيل بهالدنيا نجتمع من ثاني ..
لمار ظلت تناظرها ودموعها تتساقط م تحب تشوف أي وحده من صديقاتها حزينه ..
كفت دموعها عقب فتره : ياااه ي سخفي .. كملوا فطوركم بس م عليكم..
كادي : لايكثر أنتي موب سخيفه .. على فكره ترى ولدي نسخه محمد عشاني آحبه تقول جدتي طلع عليه ..
الجوري : صح منتشر هالشي بإن اللي تحب زوجها يطلعون عيالها عليه بس آحس مب صح ..
رتيل تحاول تدخل معهم بـ سوالفهم عشان م يتأزمون لاجلها : فيه آشياء كثيرة يقولونها الاولين ..
سلطانه : أحلى شي عيالي يطلعون على مصعب ..
كادي : خل يجون آول ..
سلطانه فيها الضحكه : انطمي ..
كادي : طيب ..بس م تبين مثل هالشي الجميل ..
حذفتها : آآآآآآآآآ آذبحك
ضحكوا صديقاتها وقامت الجوهره على ضحكهم : وجع لاتضحكون خلوا كل السوالف إلين آصحى ..
كادي : تعاااالي تكفين لاتنامين خلي نجنن سلطانه ..
وهي تجلس : فينييي نوم ..
: آجلسي بعد الفطور راح نسوي قهوة ونحلي ..
: لا راح يزيد وزني كذا ..!
الجوري وهي تعطي رتيل تفطر : م راح يضر ..
لمار : الحمل مارآ يخرب الوزن ..
كادي متأزمه : وآنشهد ..
قامت شالت ولدها وهي تبوسه بقوة : أحبببببببببببببك ..
ابتسمت وهي تشوف جوالها : فديت اللي يدق ..
: محمد ؟
: لا جدي جعلني آفداه ..
كلمت جدها وممدى صكت الا محمد يدق ..
دق جوال رتيل كان أخوها بلغها راح يمر يأخذها رفضت وعقب م قالت لـ الجوري واستأذنت بأنه يجي لها البيت قالت عادي ..
نزلت الجوال : ناصروراه شي ..!
: هو يقول حلو .. لاتخافين ..
ظلت تنتظره إلين وصل ساعدتها الجوري وآخذها ناصر وهو يجلس بالمجلس ..
صديقاتها يسمعون ومصدومات ..بس رد رتيل صدمهم :لا ناصر –تمسح دموعها- آيييه آحبه بس مستحيل آرضى لـ طارق عقب كل الاهانات اللي صارت من أبوي وبعدين أنا عممميا ..!
-بكت أكثر- عمممميا م شوف كل شي فيني م عاد يحس ..
ناصر : رتيل الرجال تعنى من كندا لـ أجلك وشاريك للحين وتقولين م تبينه..
: آييييه م آبييه مو لان فيه عيب لا حاشاه من العيوب بس طارق من حقه يأخذ مبصره مب أنا .. أنا ي خوي آنتظر لحظه مفارق الدنيا منيب منتظره لازواج ولاغيره ..
: معاك فرصه تفكرين في الموضوع طارق شاري للحين ودك ويبيك..حتى الوالد البارح كلمته في السالفه ووافق ..
: لو الكل يوافق المهم أنا م راح آوافق ..
: رتيل فكري بـ العقل والمنطق ..
م عطت آخوها رد ..
وقف : رتيل فكري للمره المليون في السالفه ..
طلع أخوها وبسرعه دخلوا لها صديقاتها ..
صرخت بقهر : لاتقولون وافقي .. أنتم م تحسون فيني أنا الحين ناقصه م شوف فاهمين أو لا ..!
عارفين شمعنى أحد يفقد البصر أو لا ..!
الجوري : رتيل العمى عمى القلوب مهوب الابصار .. شوفي كم كفيف صار للامه ذي نور يهتدى به .. الشيخ عبدالعزيز بن باز الله يرحمه كان م يشوف ومن آجل علماء هالامه الشيخ عبدالعزيز آل الشيخ م يشوف وشوفي النور في وجهه والعلم اللي الله معطيه آياه .. شوفي أحنا نشوف لكن وش سوينا لـ آمتنا ..!
ولاشي لكن الله أخذ منهم أبصارهم وعوضهم بـ نور القلوب ..
آجهشت بالبكى : أنا مو مثلهم الشيوخ عندهم آيمان بالله قوي وصبر وتحمل أنا م قدر ..!
: لا تقدرين .. وطارق توك قبل شوي تبينه جاك من كندا عارفه شمعنى جاء للمملكه عشانك ..
كادي : آخر مره تحكين كذا عن نفسك فاهمه .. أنتي رتيل لو مش عارفه نفسك ومتذكره أنتي مين أحنا نذكرك .. بلا غباء الفرصة جاتك طارق حب عمرك ترجعين ترفضينه من ثاني ..
آستغربوا البنات ورتيل نفسها حده كادي بـ الحكي ..
دمعت كادي : أنا مو أم الشلة كلها .. يعني اللي آقوله يمشي وعلى رتيل أول شي هبببله تبي تفرط في طارق من ثاني ..!
-أخذت آنفاسها-
غباء اللي يصير معاك أنا متأكده معاه راح تكونين آسعد الناس تجين تقولين بكل بساطه لا ..
أنا آقولك راح توافقين وغصب عنك رتيل أذا أنتي مو عارفه مصلحتك أحنا نعرفها ..
بكى ولدها : آسسكت أنت ..
سلطانه شالت عبدالله منها : هييي خرعتي ولدك ..
: م عليك منه يتدلع .. يلا آمشوا تنقهوى ونشوف ونوزع الشغل بيننا لـ عرس ريتو ..
ضحكوا صديقاتها ..
لمار : قررت ..
رتيل : كادي م راح آوافق ..
: آنطمي راح توافقين ..
قومتها وهي تمسح دموعها وتضمها : لاني عارفه بإن بداخلك شي للحين ينبض لـ طارق راح أجبرك..
طلعت معها من المجلس وراحت تغسل وجهها ..
الجوري : الله لايحرمنا من هالكادي ..
سلطانه تناظر عبدالله لما سكت : ي حظك في آمك صحيح خبله بس وش زينها..
الجوهره : لبى خفوقها بس تبون الجد خفت منها ..
ضحكت لمار : حتى أنا .. بس زين سوت كذا لان هالشي بداية علاج لـ رتيل..
دق الجرس وناظرت الجوري من المنظار : بنات آدخلوا داخل أخوي ..
دخلوا صديقاتها وفتحت له ..
جلس يتكلم معها
: على فكره لاتفكرين فيني شي لو خربطت بالحكي بس ميت نوووم عطيني آي فراش بنام ..
ابتسمت : طيب خل آجيب لك الفراش وملابس تبدل ..
دخلت عطته وعقب صكت الباب وهي شايله بدله أخوها : ي عمري عليه ميت نوم ..
الجوهره فيها لقافه أخذت البوك : ي قلب قلب بس عشره ريال..
ضحكت الجوري : دائما مطفر ..
: ماشاء الله وش زينه .. الجوري نفس وسع عيونك والرموش ..
: خل بعد شوي آجيب لكم صور الباقين خاصة نياف بيني وبينه شبه مجنون ..
دخلت تحضر القهوه مع لمار وعقبها يجلسون يتقهون ..


.
.
العصر
بيت أهل فهد ..
عبدالعزيز يناظره : شوف أذا أنت مقتنع ماعليك من احد محد راح يعيش معها الا أنت ..
: صليت آستخاره وحسيت مرتاح من جهتها ..
: اجل توكل على الله ..
: والوالدة ..
: خل بس تجي الحين ونبلغها سوى .. أمي همها راحتك ..
أسيل نزلت الصيبينه وراحت دنقت على فهد وهي تحاوطه بيدينها وتهمس له ..
وهو مبتسم : الحين راح نكلم آمي ..
استانست : ونااااااسه ..
عبدالعزيز : خلاص بيروح عليك الدلع كله ..
وهي تبعد وتجلس تصب لـ أخوانها قهوه : عاادي المهم فهد يتزوج..
جلست آمهم : بكلم خالتك الليلة ..
عبدالعزيز يحك ذقنه : يمه ..
وهي تأخذ القهوه من أسيل : لبيه ..
: فهد ماله خاطر ببنت خالتي ..
سكتت شوي : أجل من يبي ؟
فهد : ودي بـ الجوري صديقه لمار ..
آستغربت : وش عرفك فيها ..؟!
وهو مبتسم : النصيب .. وش رأيك فيها ؟
ابتسمت : والله ي فهد اللي تسعدك تسعدني لكن ي ولدي مطلقه وقبلها آرمله ..
: بس ودي بها يمه ..
: من عيوني أخطبها لك .. دامها اللي بخاطرك ..وراك م قلتي لي من مبطي عنها تبيها من زمان ؟
وهو مبتسم : لا .. بس طرت لي ..
عبدالعزيز فرح له : الله يوفقك ويسعدك ..أخيراً راح تودع العزوبيه..
ابتسم لـ أخوه ..
أسيل فرحانه : يمه بما إن لمور عندها راح آخليها تأخذ رأيها ..
امها : عطيني الجوال بكلم لمار وآقول لها .. ي سعد عين آمك يافهد وأنا آخطب لك ..
ارتاح لان آمه واضح عليها الراحه والفرحه بـ خطوبته ..
عبدالعزيز يناظر آمه : ي جعلني فدوه لـ ترابه شوف فرحتها وهي تكلم لمار ..
فهد : وش اجمل من ابتسامتها وآنشراح صدرها لنا ..
قام عبدالعزيز : شوي بس العيال- فجر- يدقون ..
طلع للحوش ..
: هلا ..
صوتها رايح من الضيقه : هلا بك ..
سكتت ..
: داقه عشان تسمعين آنفاسي مثلاً ..!
وهي تمشي في غرفتها : أنت ليه حكيك قاسي كذا ..!
: الله خلقني كذا ..
تمسح دموعها : لا أنت مو كذا .. بس أكيد زعلان ؟
: تاركك في بيت آهلك ومادقيت يعني وش تتوقعين غير الزعل ؟
سكتت وهي كل لحظه تمسح دموعها ..
: فجر لاتدقين الا لـ شي مهم إلين تتعلمين بإن أسرارنا تظل بيننا وإلين يطيب خاطري وآدق عليك ..
فجر:طيب وأذا أمك عرفت ماصارت مشكلة ..
: دام هالسر طلع راح يطلع غيره ..
بـ قهر : أنت تبي هالشي يجي بإي طريقه .. طيب من غير الزعل قولها في وجهي م بيك لاتسوي سوالف وانتهينا ..
بنبره : شوفي يافجر لو أبي آطلقك طلقتك ولا أحد يقدر يجبرني عليك..مهوب عبدالعزيز اللي يعيش مع وحده م تشتهيها نفسه ..
دمعت أكثر : لو صدق مثل م تقول كان دقيت آمس أو اليوم مو ساحب كأني م آهمك ..
: لانك هالفترة م تهميني .. خلاص فجر أذا بغيتك دقيت عليك
صك الجوال ورجع لها الحركه .. ولو إن بكاها ضيق خاطره بس لازم يكون درس لها ..
رجع دخل وجلس جنب فهد وكمل سوالف مع آمه اللي سألته عن فجر وقال عند آهلها تسولف مع خواتها وآمها وخلاها كم يوم معاهم ..
.
.
.
شقه الجوري ..
مصدومة تناظر صديقاتها : بنات خلاص الله يخليكم..
كادي : شكلك تبين آتفلت مثل الصباح وآعصب ..
الجوهره تأخذ دونات : آنتبهي منها ..
الجوري : م راح آتزوج .. بعدين لمار أخوك مو سبق له الزواج تبين أتزوجه حرام راح آظلمه كذا ..
لمار : لاتقولين حرام لان مو حرام .. بعدين فهد طلب من آمي هالطلب وآمي تبيك ..بليييز وافقي جوري أكيد تسمعين مني كثير وحتى من أسيل عن فهد ..
كادي تذكرت : في حصه تعبير وكانت أول حصه للتعبير قلت لهم أبي تعبير حر عن أي شي تبونه أبي آشوف قدراتكم لو تشوفين أسيل كاتبه حكي آنصدمت بصراحه وأنا اقرأ وبالنهاية تمنيت آضمها كاتبه حكي عند فهد حسيته أبوها مو أخوها بس حتى في الامثله بـ النحو كله فهد ..
لمار : متعلقه حيل فيه .. كل أسرارها عند فهد حتى آمي تقول لها آستحي أخوك رجال وهي ولاهمها ..
الجوري : بنات فهد عارفه بإن شخص مميز جداً عمري م كنت آحلم مجرد حلم بإنه يصير زوجي ولو للحظه مب زين آظلمه معي ..
رتيل تأكل دونات وكانت راح تبدأ تتكلم بدأت تشهق وتصرخ ببكا : بنننننننننات ..
فزوا صديقاتها لها ..
كادي نزلت ولدها على الارض وقامت بسرعه : ششفييك ؟ آحرقتك القهوه ..؟
يدينها ترجف وطاحت الدونات : لالا آششوفكم والله آششوفكم .. كادي صرتي دببببا ..آششششوفكم ..
كادي حطت راسها على فخذ كادي وآنهارت بكى سلطانه ضمتها وهي تبكي الجوري ظلت جالسه وتناظر وتبكي بكى فرح بهالشي المفاجئ الجوهره حاطه يدينها على فمها وتناظر ودموعها تتسرب لمار مغطيه ببنتها وجهها وتبكي ..
رتيل تشهق وتمسح دموعها بعدت صديقاتها وخرت لله ساجده لحظات طويله تخللها بكا م بكته بـ حياتها كلها ..
جلست وهي تمسح دموعها وتضحك ببكا فرحه : أشششوفكم ..الله هذا عبدالله ..
كادي آنفها آحمر من البكى : آيييه هذا هو ..لا عبدالله ليه تأكل شوكلاتي
ضحكوا صديقاتها وشالته رتيل : ياااااه جممميل جممميل ماشاء الله..
ظلت تفتح له الشوكلاته أكثر وتأكله ..
ناظرت بنت لمار : واااه ماششاء الله لمور بنتتتك ..عطيييني ..
عطتها لمار الجوري والجوري جلست على الارض جنب رتيل باستها : مااااشاء الله تهببل ..
ضحكت : أساور ..
لمار تكف دموعها وتبتسم : من آمي ..
: تهههبل ..
سلطانه جلست على الارض قبالها : آبي آضمممك مو مصدقه ..
ضمتها لحضنها ..
كادي : أبي محمد
صديقاتها يناظرونها هالبنت فيها شي ..
: والله بجد آبيييه لما آفرح بشي أحبه يكون قبالي ..
مسكت خدود رتيل : عشاكم الليلة علي في آفخم مطاعم الرياض ..
رتيل تمسح دموعها وتبتسم : خلاص أبي طارق
كادي ضربتها : غصب عنك من الصبح مو أنا آم الشله خلاص قررت..
ضحكوا صديقاتها ..
الجوري : اللهم لك الحمد حتى ترضى ولك الحمد أذا رضيت ولك الحمد بعد الرضى ..
رتيل : بجد يارب لك الحمد ..
الجوهره : كلمي آهلك بلغيهم ..
: لا أبي آضل نفس حالي قبل آبي اشوف شلون يناظرون لي ..
الجوهره : ليييه عاد حرام قولي لهم خاصة أخوانك ..
: لالا خليني آشوف شلون تصرفاتهم معي وحتى طارق آشوف يتمسك فيني أو لا ..
سلطانه : لاتخافين هو ميت فيك ..
: لو هو يحبني شوي أنا ميته فييه .. (بـ راحه نفسيه فضيعه) أنا فرحااااانه ي بنات ..
لمار : يارب لك الحمد ..
كادي وقفت : كل وحده تكلم زوجها أو ترسل له مسج لو مايرد وتقول الليلة بعد ينساها .. لاننا راح نطلع ندج دجه م سويتها وأنا عزابيه
ضحكت سلطانه : آجل عزابييه ..
كادي تضحك : آيييه .. يلا قوموا ..
جور وريتو حبايبي زواج راح تتزوجون مو تظلون مثل البيت الوقف خاصة الجوري ..
رتيل حاطه راسها على الجوري وعيال صديقاتها بحضنها : بجد جوري فهد الكل يمدحه .. وش راح تستفيدين من الرفض ؟
لو رفضتي ووصل الخبر لاهلك راح يقولون باقي تبي سطام ..
الجوهره : صادقه ريتو .. فهد ماشاءالله ولاقوة الابه م يحتاج حتى تفكير في الرفض ..
كادي تدور جوالها : مين قال راح ترفض موب كيفها فهد م ينرفض ..
الجوري : بنات كرهت الرجال والزواج ..
: فهد م فيه مثله راح ينسيك هالشي ..
: لا بنات ..
حذفتها سلطانه وهي تدور مع كادي للجوال : لايكثر راح آقول لـ مصعب..
:لالا احراج ..
: لا مو احراج .. – طلعت جوال كادي- كدو خذي ..
: آخخيراً ..
دقت على محمد وهي تجلس على الكنبه وصديقاتها على الارض ظلت تلعب في شعر رتيل : هلا حبيبي ..
الجوهره صوتها واطي : سبحان الله شوفوا النعومه اللي نزلت على كادي فجأه ..
ظلت تناظرهم يعني لاتضحكون وهي ميتات ضحك ..
قامت للغرفه تكلمه براحتها .. وسلطانه كلمت مصعب واستأذنت منه وعقب كلمت سعود أخوها ..
الجوهره : متأكده نايم م يرد ..
لمار : غريبه مساعد وافق آبات الليلة بعد ..
الجوهره : الله يسخره لك ..
: آميين .. شوفي أذا خلصنا من تدخلات لافي حنا بخير ..
رتيل مسدحه على المخدات عبدالله وريتان وتضحكهم وتتكلم معها : شوفي لمور تكلمي مع مساعد بخصوص هالشي ..
:آممم قبل آمس صارت مشكلة بسيطه بسبب آخوها وحطيت شروطي والحمدلله تعدلت الاحوال ..
الجوري : حلو عشان م يتدخل ثاني مره ..
كادي جات مسرعه : ريتو تحسين على عيونك مثل الضباب ..
: آيييه ..
: طيب قومي محمد يقول نروح للمستشفى أفضل ..
رتيل خافت : لييه ؟
: عشان تنطمن ..
كادي سحبت عبايتها وعباية رتيل : يلا آلبسي لمور خلي ولدي معاك..
الجوري تأخذ عبايتها : كلمت السواق يجهز السيارة ..
سلطانه : طمنونا آوكي ..
الجوري : آوكي ..
كتبت ورقه لـ أخوها بأنها راح تطلع وبلغت آيلان بعد تقول له لو صحى..
طلعوا البنات وسلطانه نادات آيلان وسوزي يرتبون الشقه ..
الجوهره : راح آسبح عبود لان الشوكلا لاعبه في وجهه
ضحكت لمار : ي حبي له ولـ آمه ..
الجوهره : الله لايحرمنا منها آمنا ..
.
.
.
المستشفى ..
الجوري : حبينا بس تنطمن عليها ..
كادي : لان فقد البصر جاها فجأه وبعد رجع لها فجأة ..
الدكتور : فيه حالات كثيرة مثل رتيل آخرها بنت تحت العشرين جاها فقد للسمع قبل 3 آشهر بشكل مفاجئ وقبل كم يوم رجع لها كانت نايمه وتسمع صوت خفيف في الغرفه وسبحان الله تفاجأت بأنه الصوت رجع لها – القصه واقعيه-
كادي : سبحان الله .. يعني رجوع النظر مو شي مؤقت ؟
: لالا ..أهم شي تحافظ على نفسها أكثر ..
رتيل : آوكي ..
.
.
.
الليل ..
أحد فنادق الرياض
جناحهم ..
تذكر ليلة زواجه وكيف كان فرحان والليلة العكس تماماً .. هالمره اُجبر على التوقيع بـ فعل آمه وضغطها عليه للزواج .. كل شي دين رجع له
طلاق وغصب عنه طلق رتيل مثل م طلقها من طارق ..
تعب تعبان بشكل لايعقل يكافح المرض وعايش على المهدئات مثل عيشه رتيل تماماً ..
أخته للحين تعيش بـ عزله عن الجميع حتى زواجه رفضت تحضره..
م حب زوجته الحالية ولاتقبلها .. سبحان الله رتيل م كانت تبيه والحين هو م يبي هذي حاس بضيق نفس ضيقة رتيل لما كانت معاه منه ..
: ندى ..خذي راحتك أي شي تبينه آطلبيه الليلة تعبان شوي ..
: خذ راحتك ..
ابتسم بـ آمتنان لها وأخذ العلاج ظلت تناظره وهي يأخذ الحبوب ..بحيا: عساف ..
لف لها : سمي
: سم الله عدوك .. تعبان ؟
ابتسم : مرهق شوي ..ندى آسف لاني م قدرت آسهر معاك وتكون ليلة مثل م تبين بس تعبان ..
: خذ راحتك ..
تركت الغرفه وطلعت .. وهي انسدح على السرير يحس بتعب فضيع..شوي أخذت الحبوب مفعولها ونام ..
.
.
.
عقب عدة آيام
شقة الجوري ..
وهي تناظر صديقاتها : أخواني كلهم داخل ومصعب آحراج آدخل ..وحتى ماله داعي شوفه شرعيه ..
رتيل : خذي نفس لداخل وطلعيه ..
طبقت الحركه ..
:يلا روحي لـ أخوك ينتظرك ..
آمها تناظرها ومبتسمه ..
دخلوا البنات كلهم ..
نياف : لاتخافين م فيه غريب ..
مسك كفها ودخلت ..
ابتسم فهد وهو يناظره سألها عن أخبارها وكانت الاجوبة مختصره منها..ظل يسمي عليها بداخله إلين طلعت وفيه آبتسامه وهو يتذكر كلام آسيل عن جمالها ..
تكلم مع أخوانها وآتفق على آغلب التفاصيل ..
نياف : أنا وليها .. أبوها عنده شغل ووكلني ..
ابتسم فهد : ونعم فيك .. خلاص أجل بكره نملك الصباح في المحكمه..
مصعب : الله الله فيها ي فهد تراها نورنا و ويشهد الله آنها درة ..
ابتسم : الله يقدرني وأكون عند حسن الظن ..
مشعل : وهذا عشمنا ي النسيب ..
ابتسم لهم
استأذن منهم وطلع ..
مشعل رفع يدينه للسما : عقبببالي ياااارب ..
مصعب : تزوج ..
ضحك : شوف آفكر آتزوج بس لاجيت للجد آتراجع تو عمري 25 وشو له العرس والشقى ..
مصعب : الزواج استقرار ..
نياف : ذا وجهه آستقرار لاخل بنات الناس ببيوت آهلهم عن ذا المطفوق..
ضحك مصعب : طايح أنت بالحيل من عينه
مشعل : لاحظت ..
عند البنات
الجوري : عادي واضح عليه حبوب بس احراج ..
آمها : الله يوفقك ويسعدك ..
ابتسمت لـ آمها ..
كادي : باقي رتيل بس ..
ابتسمت ..
آم الجوري : الله يكتب لها الزوج الصالح ..
كادي : موجود ي خالتي بس كم شغله تخلص ويملكون ..
: ماشاء الله تبارك الله .. الله يوفقك ي بنتي ..
شذى (أخت الجوري) : جوري ترى م معنا وقت ابداً لازم تجهزين..
سلطانه : عسكرنا في مولات الرياض كم يوم وخلصنا ..
شذى : م شاء الله عليكم .. طيب الكوفيره والزفه ؟
لمار : حجزنا كل شي .. المهم راح آطلع مع أخوي لبيتنا وبكرة راح آمرك ..

كادي ناظرت جوالها : محمد تحت ينتظرني حتى عبود مع جداني..
باست الجوري هي ولمار : مبببروك قلبي ..
وطلعوا لمار لاخوها وكادي لـ محمد
.
.
.
سيارة محمد ..
أول م ركبت سألته عن عبدالله : عسى م زعج جداني ؟
: لا مع خالي الوليد الرجال فلها ..
ضحكت : فديته ..
: فديت آمه اللي وحششتني بشكل م تتخيله .. كادي صديقاتك لهم كل آهتمامك ومحمد ..!
: له عيوني وقلبي وكلي ..
: م بي حكي ..
ابتسمت : شكل محد يغار من صديقاتي ؟
ابتسم وبجدية : لا م آغار هم صديقاتك ولهم الحق خاصة بإني عارف من قبل زواجنا صلتك القوية فيهم بس محتاج لك ..
: آسفه حبيبي صايرة مهمله لك الفترة الماضية بس أنت عارف ظروف البنات زواج الجوري ورتيل تركنا في حوسه .. بس عيوني لك شاللي تطلبه..
: ماودي آطلبك وتنفذين حلاة الشي لامن جا من الشخص نفسه ..
ابتسمت و م علقت وهي حاطه ببالها تعوضه ..
وقف سيارته ونزلوا ..
شافت ولدها مع خالها نزلت عبايتها وصار يناظر امه ويبكي..
ضحكت : حبببيييي أنا ..
شالته وهي تبوسه ..
الوليد : عرفك ؟
جدتها وهي مبتسمه : آيييه يعرفها هما هي آمه ..
حطته بحضنها وشوي نام ..
الوليد حط كفه على خده ويناظر كادي وولدها بحنان : ي حليله ..
كادي ابتسمت تحب حنان خالها وحبه لـ ولدها ..
جدتها : وش صار على الجوري ؟
وهي مستانسه : الحمدلله تمت الشوفه وبكرة الملكة ..
: الحمدلله الله يوفقها هالبنت تستاهل كل خير .. تمنيتها لـ خالك الوليد لكن م طاع ..
ابتسم : بدري يممه ..
نزلت وحدها على المفرش وقامت تشوف محمد ..
طلعت لـ غرفتهم ..
: وين رايح ؟
: مستلم عن واحد من الربع ..
: لييه ؟
: عنده ظروف ومسكت مكانه ..
: طيب م ريحيت ..!
:إلين 10 في الليل وراح آرجع
وهي تسكر الازرار : لاتتعشى في الشغل راح آسوي هنا..
: إن شاء الله ..
وهي تتقدم تأخذ العطر وترش له : آنتبه لنفسك ..
ابتسم : ترى في المكتب ..
وهي مبتسمه : آيييه عارفه .. بس حتى آخاف عليك..
ضحكت وهي تطلع معاه : بطل حركات ..
ضحك وكفه على آكتافها ويسولف لها ..

.
.
بيت آهل سطام ..
سطام : كذابه تقول م راح تتزوج وممدى خلصت العده الا تقدم لها ذا وراح تتزوج ..
آمه : طيب خلاص البنت راحت بحال سبيلها وش لك منها ..!
بـ حرقه : لي منها أني أبيها يمه للحين .. خاطري فيها ..
أبوه : أنت السبب كل شي عطيناك لاجلها ورفست النعمه ..
: يبه الله يعافيك لاتقلب المواجع ..
: هذا الصدق أنت اللي بعتها ..
كان راح يرد رده دخول آمجاد وسهى للصالة ..
آمجاد بـ قهر : كمل حسايف عليها لاتسكت لاني جيت لان سمعت كل شي..
سكت ..
عمها : آجلسي ي أبوي ..
جلست وهي ضايقه وتناظره ..
مثل م كان يجرح الجوري الحين يجرح آمجاد بـ الاسئله : يمه متى العرس؟
: بكرة الملكة وعقبه الزواج إن الله أراد ..
آمجاد تساقطت دموعها : مالي لزمه في حياتك دام كل شوي تسأل عنها..!
وقف وبضيق : أنتي فاضيه ..
طلع من البيت وتركهم ..
سهى : خلاص مصيره ينسى ..
آمجاد ظلت تمسح دموعها وساكته ..
عمها وعمتها تضايقوا من ولدهم وتصرفاتهم مع آمجاد م عرفوا بإن آمجاد كانت تقهر الجوري بتصرفاتهم والحين الدين رجع لها ..!
.
.
.
بيت آهل فهد ..
فاطمه – أختهم الكبيره- : يمه مفروض م وافقتي لـ فهد يتزوج مثل كذا..!
أسيل عصبت منها : فاطمه بليز لاتغلطين على الجوري ..
لماركانت توها تجلس : فاطمه حكيك لايسمعه فهد ..
فاطمه : آيييه وحده تدرسها والثانية صديقتها .. لاتخلطون بين الصداقة والزواج .. أخونا واللي تمنينا زواجه بأي طريقه تزوج هالزيجه ..!
عبدالعزيز كان يسمع الحكي وبـ حده
: فاطمه زوجة فهد لاتتعرضين لها ..احترميها مثل احترامك لـ فهد ..
: عبدالعزيز أنت م تعرف شي ..
بحده أكبر : لا الحريم يعرفن .. آسمعيني حركات الحموات من الحين لاأشوفها .. الا فهد لاتكدرين له خاطر ..
: اعتقد أنا اختك الكبيرة ..
: وأذا يعني ..!
لايسمعك فهد وأول وآخر مره آسمع مثل هالحكي ..
آمها : الله يرضى عليك ي فاطمه الجوري الحين من غلاتكم .. وسالفه مطلقه وأرمله الرسول اللهم صلي وسلم عليه تزوج خديجه -رضي الله عنه -وهي مطلقه وأكثر نسائه -رضى الله عنهن -مطلقات وآرامل وهو خير البرية ..
تقدم لـ آمه عبدالعزيز وباس كفها : الله لايحرمنا منك ويجعلك لنا ذخر وتاج فوق روسنا .. شوفي آمي وتعلمي منها ي دكتورة ..
دخل فهد وعزام ..
عبير قامت سلمت عليه ابتسم وسلم على عيالها كانت مفاجأه حلوه بالنسبة له سلم على خواته جميع ..
فهد : عبير متى وصلتي ؟
وهي تجلس جنبه : العصر .. آخسس ي فهد آجل راح تتزوج ..
ضحك وعدل شماغه ..
: الله يوفقك فرحت كثثير بهالخبر .. وزين م خترت الجوري الله لايضرها..
ابتسم لاخته : تسلمين ي الغاليه ..أجل وين زوجك ؟
: سلم على آمي وطلع لـ خواته يسلم عليهم ..
قام عبدالعزيز : يمه وصيت على عشاء من برى بس بروح آجيب زوجتي..
: خلاص طيب ..عمتك خلها تجي وبكلمها ..
: إن شاء الله
طلع م كلمها من كم يوم .. دق عليها م ردت .. دق ثاني وثالث م ردت..آستغرب .. دق على المطعم طلب عشا وعطاه العنوان وحدد له الساعه .. عقبها مر بيت عمه ..وقف سيارته داخل الحوش ونزل دق وفتحت الشغاله سأل وشوي جات عمته ..سلم عليها ودخل ..
وهو يتقهوى وابتسم : لا الحمدلله م بييننا خلاف بين تبي تجلس عندك وحق برك عليها ..
ارتاحت عمته : الحمدلله على بالي فيكم شي ..
: لالا الحمدلله ..بس وينها جيت أخذها ..
: نايمه لاتغدت ولا آفطرت وكل يوم على هالحال ..
: وراه بس ..!
: مدري عنها وأنا آمك ..
نادات الشغاله تناديها .. جات وقالت رفضت تقوم طلعت لها آمها وشوي نزلت معها .. كانت لابسه بجاما ورافعه كل شعرها .. وجهها واضح عليه الزعل ..مدت كفها وجلست جنب آمها ..
: شخبارك ؟
ببرود تناظره : الحمدلله ..
: دوم .. آجهزي راح نطلع لـ بيت آهلي ..
: ليه مين هناك ؟
: عبير جات من تبوك .. وبعد الكل موجود عمه ترى راح تجين معنا..كلمت مساعد يمرنا هناك
ابتسمت عمته: كلمتني آمك ..
طلعت عمته تجهز : قومي آجهزي ..
: بروح آنام ..
: فجر آقصري الشر ..
تأففت ..
: فجر قومي ..
: م راح آقوم خير سافطني كم يوم والحين فجر قومي فجر م عندها كرامه ..!
أسلوبك عدله بالاول ..
وقف : لاني مو متعود آرفع صوتي ببيت غيري راح آطلع وانتظرك في السيارة ..
طلع واخلاقه قفلت أكثر قبل اخته والحين زوجته ..
آنتظر عشر دقايق وجات عمته ومعاها فجر ..
ركبت عمته جنبه وفجر ورى ..
: م عندي ملابس في آهلي عقب م ننزل آمي نمر الشقه ..
: آوكي ..
مر بيت آهله نزل عمته وآستقبلتها لمار ..
نزلت ركبت جنبه وجوهم مشحون .. وصلوا لـ شقتهم آستوقفه صوته:حركات المبزره بطليها ..
: لاتخاف راح آجمع الحين ملابسي وآفكك مني كلياً .. خذ وحده مثلك..
دخلت ورمى نفسه على الصوفا وش تقصد بعد خبله ذي على بالها راح تتطلق ..!
أخذ له غفوه بسيطه وصحاه صوتها ..
جلس وللحين زعلان منه وهي أكثر ..
: خير وش هالشنطه ؟
: ملابسي لبيت آهلي ولاتخاف بكرة راح آمر اخذ كل أغراضي وتطلقني وتفك عمرك من العيشه معي ..
هدى وفك الشنطه الصغيره من يدها : فجر مو من آول مشكلة تطلبين الطلاق..
بس نبره صوته المميزه تتركها تدمع : أنت اصلاً م تبيني خلك واضح من البداية ..
: من قال ؟!
: كل تصرفاتك قالت هالشي ..
:أي تصرفات ؟!
: كل حركاتك وتصرفاتط خيرتحطني في بيت آهلي كذا..!
منظري كان بايخ بشكل وأنا أقول لـ آمي وخواتي لا عبدالعزيز راح يمر يأخذني وبالنهاية تسوي هالحركه على الاقل آرسل مسج ..
: لاتنسين حركتك .. خير تقولين لـ آمك ..!
أنتي عارفه من أهم شروطي لـ أخذ موانع حمل محد يعرف منيب ناقص صداع زايد ..
كانت لغه الحوار بينهم مشدودة وحاده بين لحظه وثانية ..
:خلاص يرحم آهلك .. أنت خلك هنا وأنا ببيت آهلي وي دار مادخلك شر..
بـ حده : وذا اللي راح يصير ..
طلع من الشقه أخذت الشنطه وطلعت ..
:حركه تأخذين الشنطه مالها داعي ..
: لا آجلس بدون ملابس مثل الناس ببيت آهلي ..
: خذي كم لبس مب شنطه ..!
كذا راح تلفتين النظر بإن بيننا مشكله ..
: لولا لساني محد درى عن مكاني يعني آسكت ولاتتكلم لـ احد بإني عند آهلي ..
: طبقي هالمثل على نفسك كان سكتي ..
وقف قبال بيت آهله ونزلت ..نزل ودخل معها لـ داخل كلهم محارمه..
وقف معاها قبال المرايا الداخليه وهي تفك عبايتها رتبتها وهو يهمس لها:آبتسمي .. كل شي بيننا ينتهى هاللحظه قبالهم ..
رشت عطر ولاردت عليه ..عدلت شعرها ودخلت تسلم على الكل وهو راح للمجلس عند آنسابه وأخوانه ..
.
.
.
بيت آهل رتيل ..
: أنت عارف وأخوانك كلهم منيب راضي آطلقها منه وعقب أرجعها..!
ناصر : شبعنا حكي في هالموضوع ورتيل راح ترجع لـ طارق ..اعتمدت كلمتي مع الرجال ..
مشاري : يبه مجرد جيته طارق من أبها راح نملك لها .. يكفيك للحين اللي صار منك ..
أبوه : وش اللي صار غير كم مليون بالبنك لـ أختك وأرضيه وش كبرها..!
عبدالرحمن بـ قهر : وش رتيل الملايين في البنك قدرت ترجع لها النظر..!
حاولت قد م تقدر تناظر أخوانها من غير م يحسون فيها .. تنوعت النظرات فيها بين الشفقه والرحمه رحمت نفسها يعني طيله الشهور الماضية كانت كل النظرات لها كذا ..دنقت وحمدت الله سراً على نعمته ..
ناصر وقف : إلين الحين يبه م نسينا تصرفك بحق رتيل ..فـ رتيل راح نملك لها بمجرد جية طارق كل التحاليل زينه ..
طلع ناصر ..
آم رتيل : أنت كل يوم بـ راي ..!
خلاص وافق ترى راح تتزوج رضيت او رفضت ..
مشاري قوم رتيل معه وشال العباية : بأخذ رتيل معي ..
أبوه : أختكم م كأن ذا بيت أبوها ..
شوي مودينها عند صديقتها وتنام هناك وشوي كلن مأخذها منكم لـ بيته..!
: لاني أنا م بي هالبيت .. لما آتذكر تصرفك معاي أكرهه كثير ..
بـ عتب كبير: رتيل نسيتي كم شلتك ودلعتك وحنيت عليك ..!
بإلم : كرهت تصرفك يبه م كرهتك .. لانك دمرتني نسفت كل شي جميل بالنسبة لي ..
آكتفت من النقاش وطلعت مع أخوها ..
عبدالرحمن يناظر أبوه وهو معصب منهم : يبه الله يهديك كل شي بـ آسباب تصرفاتك ..
قام : كل شي نسويه في مصلحتكم آعتبروته العكس ..
لما آختفى آبوه عن عينه بـ قهر قال : أي مصلحه تطلق رتيل من زوجها والحين متردد ترجعها له ..!
.
.
.
بيت الجوري
مشعل يناظر الجوري ونياف يسولفون ..
: الجووري تعالي صكي القدر ..
نياف : أنت غبي قدر م يبي له ..
قامت لـ أخوها وهي تضحك : مايسوى عليك هالعشا ..
نياف : لاعاد تتكفل في أي شي..
وهو ينسدح : آعرف آطبخ بس القدر معقد ..
صكته الجوري وجلست قبال نياف ..
مشعل مقهور : البي بي بايخ من غير الخدمه ..
الجوري : آستغربت م صرت ترسل ..!
بـ قهر : خلصت ..
نياف مسك الريموت ويشوف مباراة ومشعل طفشان .. قامت أخذت فلوس من البوك عطت الشغاله تجيب لها بطاقه شحن وأغراض للعشا وحلويات..
عطتها السواق ونزل ..
مشعل : الجوري وش راح تسوين في الشقه ؟
: ممم مدري ..
نياف : اجريها ..
: فكرت فيها ..
مشعل : حطيها آجار فايده أحسن حتى مهوب زين تكون مهجوره ..
: صح حلو كذا .. بس م آضمن الدنيا خلها نتجمع فيها بين فترة وفترة..
نياف: بيتنا هو بيتك وكلنا لك ..
ابتسمت لـ أخوها : فديتك ..
لفت وهي تشوف الشغاله تأخذ من السواق الاغراض قامت شافت العشا وأخذت البطاقة وتويكس وهي تأشر له : ميشششو ..
ضحك وهو يأخذها ..
نياف ابتسم : تلاقينه فرح بـ التويكس أكثر من البطاقة ..
ضحكت على أخوانها وقامت ..
مشعل : الجوري جيب لي حمضيات ..
طلعت من المطبخ : لاتأكل التويكس الحين م عاد تتعشى عقب ..
عطته الحميضات ودخلت تحضر العشا كان يتعشى ويضحك : العيال مصدومين كيف فعلت بسرعه .. شوفي خالد وش كاتب ..
ضحكت ..
نياف يقرأ : أجل مين هذي اللي مشكبها وشحنت لك ..
مشعل : آيييه على بالهم مخاوي بنت وشحنت لي ..
الجوري : ي لبى زيود فاقدته..
مشعل نزل البي بي : دام أبو الميش موجود لايهمك من غاب ومن حضر..
وهي تضحك : الثقه عندك ..
نياف:هههههههههههههههه زايده ..
.
.
.
بيت جد كادي ..
غرفتهم ..
وراسها على ذراع محمد وتناظره : لاني لو جبت غير عبدالله راح آنتحر..
: صراحة نفسيتك في الحمل تسوء ..
ضحكت : جنتتك ؟
ضحك : طلعتي لي الشيب .. حتى عبدالله الله يصلحه معجل يبي يجي للدنيا ..
خزته ..
ضحك أكثر : خلاص م ترضين عليه عرفنا ..
لفت له وهي تنبطح على بطنها وكفوفها على فكها ..
: شوف عبودي آعشقه آموت فيه كفايه بس لما يضحك اشوف كل هالدنيا بخير معاه آعوض نفسي عن حرماني من آمي وأبوي الله يرحمهم..
: آميين ..
ظل يتأملها : وش ناوية علي ؟
ابتسمت : ولاشي ..بس أبي آناظرك لي فترة م تأملتك ..
سكت ولانزلت عينها يعشقها زود وهي جرئيه م يهمها أي شي..
جلست وكأنها تذكرت : تعال وشاللي راح تقول لي عنه ؟
ابتسم: قدمت آجازه تبدأ في رمضان بأذن الله تعالى ..
: حلو ..
: بس راح نقضيها في أبها عند آهلي ..
: طيب عادي دام جداني راح يجون معنا ..
: ولو رفضوا يجون ؟
: لو تفتح عمل الشيطان وجداني راح يجون بأذن الله تعالى ..
: بس كدو الله يرضى عليك لو رفضوا لا ترفضين تجين معي لـ آهلي كلهم يبون يشوفون عبدالله ..
: لا شدعوة راح آروح معاك .. لاني متأكدة جداني يبون يروحون لـ هناك..
: زين كنت شايل هم ترفضين أو شي ..
مسكت يدينه : م راح آرفض لان أهلك لهم الحق في شوف حفيدهم..وحتى أنا أبي آشوف خالاتي وخوالي هناك وحتى آهل أبوي الله يرحمه ..
ابتسم لها بأنه تفهمت الوضع ..
بهدوء وهي تحطها راسها على ذراعه : محمد ..
: عيونه ..
بضيق فجأه اكتنفها : تدري وش خاطري فيه ..
: وشو ؟
: أهلي يشوفون عبدالله .. تخيل لو آمي وأبوي عايشين
-دمعت-
حتى كان الحين عند عبدالله خوال وخالات ..
آهتم لـ آمرها وآخذها له أكثر : الله يغفر لهم .. بأذن الله اللقا في جنات النعيم لان هالدنيا مهما طال المكوث فيها نهايتها رحيل ..
م يعرف يواسيها أكثر بـ الحكي خايف يتعمق وتبكي ..آستكانت بـصدره وبـ آنفاسه هدأت ..
.
.
.
بيت آهل فهد ..
الكل تكثر له بـ الخير وطلعوا .. م بقى غير خواته وأزواجهم راحوا ..
عبدالعزيز جاء من المجلس شايل ريتان ويبوسها ويضحك مع ضحكها..جلس جنبها : راحت عمتي ؟
: آيييه مع مساعد ..
: طيب آجهزي نطلع لـ بيتنا وراي بكره قومه من الصباح..
قامت تجهز سلمت على عمتها والبنات وطلعت ..
سيارته ..
: لو وديتك الحين راح يشكون في الوضع من جد ..
: مايهمني أحد ..وصلني لـ بيت آهلي وآنتهينا..
: براحتك .. بس على هالحركه لاتلوميني على أي تصرف ..
: كيفك أنت حر نفسك ..
سكت وعناد فيها مشى لـ شقتهم ..
:خخير ..!
م رد عليها ..
:عبدددالعزيز وصلني لبيت آهلي ..
: وصلنا لـ بيتنا ..
نزل وسحب الشنطه آضطرت نتزل ودموعها تنزل قهر ..
لف لها : ولاكلمة غلطانه وتجادلين خلاص ..
عصبت منه : وشو ولاكلمة ..!
مملوكة لك أنا عشان متى م بغيت طال عمرك تزعل زعلت ..
: شوفي فجر للحين أنا حليم عليك لاتتركيني اعصب لاني آعرف نفسي..تعوذي من آبليس إلين بكره وتنفاهم ..
سكر باب النقاش وهو يتركها واقفه في الصاله .. جلست وهي تبكي ومقهوره منه ..
فك الازرار العليا ونزع الطاقيه وهو يرميها جنب الشماغ والعقال .. حط مخده ثانيه على وجهه عشان ينام مثلما هو متعود دوم ..
.
.
.
اليوم الثاني ..
بيت الجوري
تركوها أخوانها مع فهد في المجلس .. مد لها بـ ظرف مهرها : مهرك ي الغلا ..
حطته جنبها وهي ساكته التوتر ذبحها ..
: الجوري ..
ويدينها في حضنها وتفركهم من التوتر : هلا ..
ابتسم وعدل غترته : ناظريني ..
رفعت عيونها بـ توتر وهي تبلع ريقها : هلا ..
ابتسم ماشاء الله جميله وهو يركب كم كلمة على بعضها : حبيت آقولك الكرت داخل الظرف لو آحتجتي أي شي عطيني خبر ..
ابتسمت : جعلك تسلم (تذكرت) مم فهد بلغتك لمار عن العمليه من قبل والاثار للانجاب ..
: آيييه ..الجوري سألت صديقي دكتور في هالمجال وقال بما إنك م تتعالجين بـ اليود المشع ماله أي آثر وعادي الحمل .. والعملية عملوها كثير وحملوا بعد العملية والحمدلله الاطفال سليمين ..
تمتمت بـ همس : الحمدلله .. حبيت تكون على بينه من الامر..
طاح قلبها وهي تشوفه يجلس بنفس الكنبه ..
:لاتخافين .. بس راح ألبسك الدبله تراها من ذوق الغالية آمي..
ابتسمت : ياقلبها ذوق ححلو .. الله يطول لنا بـ عمرها ..
ابتسم آعجبته كلمه صيغه الجمع وظل ماسك على كفها ويتكلم معاها..
راحة عجيبه في حكيه أسلوبه حتى نبرة صوته آعطتها راحة فضيعه..
: الحين راح آتركك وبيننا الجوال بأذن الله ..
وقفت معاه : أوكي ..
باس راسها وفي خاطره كلمه قالها : إن الله مد في عمري لـ آنسيك كل نكد صار في حياتك ..
جلست على تسكيره الباب ..
مشعل : راح النسيب ..
ابتسمت : آيييه ..
ضمها لـ صدره : مبروك مره ثانية وثالثه ي الغاليه ..
:الله يبارك في عمرك عقبالك ..
: مين اللي راح توافق بس ..
ضحكت وهي تمشي معه .. شالت ظرف المهر نزلته في غرفتها وطلعت مع أخوانها في الصاله ..
.
.
.
بعد عده آيام ..
أبها
طارق : حمد أنت دامك رجعت زوجتك وراه م تجلس معهاا وتفكنا ..!
أبوه : آسمعني ياطارق وكل حزه آكرر عليك هالحكي منيب موافق ترجع لـ رتيل ..
: عطني سبب مقنع لـ عدم رجعة رتيل لي ..؟
: الكرامه ..
: إذا فيه آهانه كرامه لاي شخص فهي لي أنا .. يبه منيب طالب الا رضاك..
سامي : جدي الله يعافيك عمي وافق له ..
جده : سامي عمك م همته كرامته .. وش كثر البنات وكلن تتمنى طارق يطلبها وهو مايبي ذي ..!
أبو سامي : أنت ياسامي خلك بـ حالك ..
سامي : يبه اعتقد فرقتني عن زوجتي وخاطري للحين م سلا عنها لكن الله حسيبهم ونعم الوكيل ..
جده : ماهقيتها منك ياسامي تتحسب على أبوك ..!
: جدي بخاطري جرح م برأ ولاراح يبرأ إلين الموت .. أبوي كسرني بتصرفه..
: وراح تهاجر مثل عمك ..!
: مالي الا الغربه يكود آسلى عن مافيني .. وأبوي ياجدي كل لحظه راح آطردك من الشركة وانقلع من البيت مهوب سامي اللي يرضى هوان الحال..
جده : مرتك ماعاد لها رجعه لكن تزوج بنت عمتك نوت ..
: م رضاها على بنت عمتي اخذها وأنا مالي بـ الحريم خاطر..خلنا مني عمي ياجد جيته من كندا لـ أجلها خله يرجعه ..
قام وهو يتعكز على معكازه : عمك يبغى يرجعها لكن منيب أبوه ولايعرفني ..
تركهم وضحك أبو سامي وهو يقوم : قلت لك من قبل مهوب على رجال إن رجعتها ..
طارق سكت لفترة : اهلها وافقوا ورتيل وافقت وينتظروني والمشكلة م قدرت آرد على ناصر ..
سند راسه بـ هم كبير ويردد " اللهم اسخرلي من حاجتي في يديه فان قلبه وناصيته بين يديك "
.
.
.
عرس الجوري*فهد
ناويها جرح لـ نفسه وعذاب نزل آهله لـ باب القاعه وهو يناظر المكان..
يبي يبكي يصرخ يسوي أي المهم يإن كل شي يصير له الحين حلم مو حقيقه ..
أبوه : سطام شفيك ي أبوك ؟
تنهد بـ ضيق : م فيه شي ..راح تنزل ؟
: آيييه لكن آنزل معي ..
حس بـ ضيق : يبه بإي وجه آحضر عرسها وللحين أبيها ..
قبض أبوه على يده : معك بنت خالك خلاص بنت عمتك ماعادت لك ..
تركته ينزل معاه دخل للقاعه كان بـ الامكان يرفض ويطلع لـ ربعه الاستراحه بس لازم يشوف من خذها ..
مشعل ناظر خاله وتقدم سلم عليه وعلى سطام آستغرب كثير جيته ولاعلق : حيياكم تفضلوا ..
عزام يعدل الشماغ ويستقبل الضيوف مع مشعل : ودي آذب على ذاك ..
ضحك مشعل : ليه ؟
: شكله مجبور للجيه للعرس ..
ضحك : أكيد لان الجوري كانت زوجته ..
بصدمه : ها ؟
: ولد خالي ..
: وشو ؟
: آيييه ..
: طيب وش جابه لـ زواجها ؟
: ذا السؤال اللي آبي آعرفه ..!
المهم خل شوف اللي جايين خل نستقبلهم ..
شوي دخل فهد والكل تقدم يسلم عليه رفض سطام واكتفى يناظره وعيونه غشاها الدمع ..
أبو رجع لـ مكانه : مهيب حلوه بـ حقنا ماتقوم تسلم على الرجال..
م رد وعينه تناظر فهد وعينه تعطيه الوصيه لو قدر قالها له لكن عارف نهايتها شينه ..
أبد ما جيت ابارك لك ولكن جيت باوصّيك
على الله ناويٍ تدخل بهـا الليلـه مُعذّبْتـي
ترى لولا الظروف اللي عطتْك وحدّت محاكيك
قسم بالله ما تدخل عليهـا لـو علـى رْقبْتـي
ولكنّ النصيب اقوى ولا ادري ويش اسوّي فيك
نعم صارت معزّبتك ولا صارت معزّبْتي
كذا شاءت بنا الأقدار تحرمني لجـل تعطيـك
كذا لازم عشان تفوز إنت أخسر بتجربْتـي

بلع ريقه وهو يقوم : لامن خلص هالشي دق علي ..
طلع من القاعه مشعل يناظره وللحظه رحم حاله ..
نياف يهمس لـ أخوه : أخر شي توقعته يجي ..
: مستغرب جيته ..
ركب سيارته وحرك من القاعه ..
: هلا ثامر ..بعدكم بـ الاستراحه ؟ طيب الحين جاي ..
صك ودق من ثاني ثامر ممداه يرد وصرخ وهو يحاول يتفادى عمود الكهرباء..دخل فيه ..
صدى صرخات ثامر آخترق كل شي حول سطام عداه ..!

عَنْ أَبي هُرَيْرَةَ رَضِيَ اللهُ عَنْهُ أَنَّ رَسُولَ اللهِ صَلَّى اللهُ عَلَيْهِ وَسَلَّمَ قَالَ : « مَنْ جَلَسَ مَجْلِساً كَثُرَ فِيهِ لَغَطُهُ ، فَقَالَ قَبْلَ أَنْ يَقُومَ مِنْ مَجْلِسِهِ ذَلِكَ : سُبْحَانَكَ اللَّهُمَّ وَبِحَمْدِكَ ، أَشْهَدُ أَنْ لا إِلهَ إِلَّا أَنْتَ أَسْتَغْفِرُكَ وَأَتْوبُ إِلَيْكَ ، إِلَّا غُفِرَ لَهُ مَا كَانَ في مَجْلِسِهِ ذَلِكَ » .

البارت الثاني والخمسين
" الأخير "

القاعه ..
دخل وعيونها تناظره ..
قلِيلْ مِن مثل خلِي بِ الريآجِيل رجآل
آلله علَى هيبتَه لآ أقبـَل عليـَه
إسم آلله على زولَه وطُوله حلوِ الإقبال
أنآ أفدى روحَه حبيٍبي أغلى هديَه
رآجلٍ مِن وصُوفـَه قَولٍ وأفعَـآل
كرِيم طبعٍ ، شهمٍ : صآدِق النِيَه
أسأل آلله يجعَلِك ~ حظِي حَلآإل
ويوُفقْ مآبيننآ ربْ البرِيّـَه
أمُوت انآ فِي غترتَه وسكبة عِقآل
دآخله بآلله عليكْ إرحَم شُويـَه
كَفْ إيدَه سآعته ـ مضرِب أمثآل
جآإذبيـَه ~ جآإذبيـَه ~ جآإذبيـَه
باس راسها : مبروك لنا ..
بهمس : الله يبارك فيك ..
عبير : فهد آجلس بس شوي عشان تأخذ لكم المصورة كم صوره ..
جلس جنبها لحظات وطلعوا لـ غرفة العروس ..
ظل مندق عليها ويهمس لها كل لحظاتهم تتصور ..رفع راسه : شفتي كل شي سلس..
ناظر المصوره : شكراً ..
ابتسمت وطلعت ..حست قلبها عورها وهم وحدهم ..
شوي دخلوا خواته ..
أسيل ماسكه كامها كانون وتصور أخوها وزوجته وخواتها ..
نادات المصوره عشان تصورها معهم بـ كام آسيل ..
: وين أمي ؟
أسيل تضحك : صورتها وهي ترقص بـ عرسك شششي ي فهد
ضحك : فديت ترابها .. خلوها تجي أبي آتصور معها ..
راحت لمار تنادي آمها ..شوي جات آمه تقدم لـ آمه وباس كفوفها ..كفت دموعها : يالله لك الحمد اللي بلغتني في فهد ..
لمها : مطلبك وتحقق يالغاليه بس لاتبكين ..دموعك تضيق صدر ضناك لو هي فرح..
لمار تهمس لـ الجوري : لاتغارين من آمي ..
ابتسمت : تجنن علاقتهم ..
لمار تناظرهم : م شفتي شي ..
وهي معجبه بـ علاقتهم : حبيت هالعلاقه حيل ..
أسيل : فهود صديقات الجوري يبون يدخلون قبل تطلع ..
: إن شاء الله بس آصور مع الغاليه ..
وقفت بينه وبين الجوري ..
فهد : الجوري آنتظرك في السيارة ..
أخذ معه أمه وتكلم معها باسها على وجهها وكفوفها وطلع ..
دخلت آم الجوري وصديقاتها وتصور الكل معها ..
آمها عقب م لبستها العباية : م أوصيك على زوجك والله يوفقك ي بنتي ..
ابتسمت لـ آمها ومالت لـ أحضانها ..
أخت الجوري الكبيرةمن آمها : لاحبيبتي المكياج يخرب..
كفت آمها دموعها بحنان : صادقه آختك مكياجك لايخرب ..
ابتسمت آبتسامه دامعه لـ آمها ..
كادي تضمها : الله يوفقك قلبي ويسعدك .. آنتبهي لـ نفسك ..
: وأنتي بعد خاصة عبودي ..
: مالت عليك همك ولدي وآمه لا ..
ضحكت : طيب الليلة بس احترميني ..
: لاع ..
ضموها صديقاتها وساعدوها إلين أخذوها أخوانها ..
مشعل : أحلى موكب لـ أحححححلى عروس ..
ركب سيارته مع زايد قدامهم ونياف وولد أخته في سيارته ومعاه الجوري وفهد راكبين ورى ..
وعبدالعزيز وعزام في سيارة وراهم وعيال آعمام فهد آغلبهم ..
فهد ماسك كفها ويناظر معها الموكب شعور جمميل حسه .. الكل فرحان فيهم مبتهج لـ فرحتهم ..
: شرأيك جوري ؟
وهي مبتسمه : مرآ شي ..
وقف قبال الفندق نياف ونزل معاها أخوانها إلين وصلوها الجناج دخلوا معها وأخذو كم صوره لهم ..
لفت وهي تشوفه يدخل حست بـ آرتباك فضيع .. نزل البشت وحطه جنبه بـ هدوء وهو يجلس جبنها ويثني رجله تحته ابتسم : م آخوف ..
: مو خايفه ..
ابتسم أكثر ورفع وجهها له : حلو إن الاضراب عن الزواج جاب لي هالقمر ..
نزلت عيونها ..
: الله يوفقنا في حياتنا ويجعلنا عون لـ بعضنا على طاعته .. الجوري م بي منك غير شي واحد ..
: آمر ..
: مايأمر عليك ظالم .. الوالدة وخواتي تراهم نظر عيني ..
وهي تناظره : آمك هي آمي الثانية وخواتك مثل خواتي وغلاة الكل من غلاك واحترامك ..
ارتاح بشكل : الله يجعلك في الجنة .. صدقيني هالشي فوق حبي راح أحبك أكثر وأغليك أكثر وأبشري ي الغاليه أهلك لهم من الاحترام والتقدير الشي الكثير..
ابتسمت له ..
واستأذنت بآدب عشان تبدل ملابسها ..
حس بـ راحه فضيعه وكل لحظه يتذكر بإن رضى آمه هو السبب بكل شي جميل في حياته ..
.
.
.
المستشفى
كان آخر رقم بـ جواله ثامر وتم آبلاغه من المستشفى وهو الحين ماسك جواله وعيونه حُمر من البكا ..
مهند : ثامر يارجال آهدأ ..
: الحين كيف آبلغ آهله ..!
عمر : آذكر الله كأن سطام من الاموات الحمدلله هو حيي يرزق ماراح نبلغهم ..
ثامر : كيف م نبلغهم لازم نقول والا راح ينشغل بالهم عليه ..
: لا ماراح نبلغهم سطام متعود ينام عندنا ويسحب عليهم ..
ثامر : جواله كل شوي واحد يدق شوي أبوه وشوي آمه ماقدرت آرد عليهم ..
يوريهم الجوال : شوفوا شكلها زوجته تدق ..
دنق بـ ضيق إليم ..
مهند : خلاص عطني أنا راح آكلم أبوه .. سلامات يظل سطام في الطوارئ بحجه إن مافيه سرير ..
عبدالرحمن : جيب الجوال أنا راح آدق عليه خل ينقله لـ مستشفى صاحي دام أبوه الله منعم عليه ..
م جاء له قلب يبلغ آهله .. عطاه عبدالرحمن وبلغ آبوه بشكل هادي جداً وبلغه بإن سطام بخير و م عليه خلاف ..
ثامر يناظره وهو يكلم ..نزل الجوال : الحين أبوه جاي ..
مهند : كيف الصدمه عليه ؟
عبدالرحمن يجلس : أكيد قوية ولده بس الحمدلله الرجال فاهم ومدرك للدنيا الله يكفينا شرها ..
مهند : ي بعدي ي سطام كسر الرجل مهوب هين ..
قام ثامر لـ عنده دمعت عيونه كل حياته مرتبطه بـ وجود سطام قهروه حلقوا كل شعر سطام عشان الجرح وعملوا له كم غزره ..
دنق وباس جبهته : آآه ي الخوي عسساك لي سالم من كل تعب ..
عمر : إن شاء الله يقوم بـ السلامه ..
: بأذن الله ..
مهند : عيال أبوه وصل وأخوانه آثنين كبار ..
طلعوا لهم ونقلوه في سيارة الاسعاف لـ أحد المستشفيات الخاصة دام الحكومي م فيه سرير ..!
كان ثامر مع سطام في الاسعاف رفض يتركه متأثر جداً لـ حادثه .. ظل يتكلم مع رجل الاسعاف والممرض الاخر ويتطمن أكثر عنه ..
نزل ودخل لـ غرفه خاصة ظل معاه وأبوه جلس ضغطه انخفض من خوفه على ولده ..
مهند : الحمدلله على سلامة سطام ياعم ..
: الله يسلمك ياولدي ..
طلال- أخو سطام الكبير- : مهند كيف صار الحادث ؟
: والله ماندري لاننا كنا نتظره يجي للاستراحه ونكلمه وصار الحادث وكان رقم ثامر آخر من دق فـ وصلنا الخبر ..
طلال : كنا بـ عرس بنت عمتي وآستغربنا لانه قال للوالد لامن جيت ترجع دق وأنا راح آرجعكم ..
أبو سطام بضيق : كنت متأكد من شفت طالع مهوب سالم ..
دخل الدكتور وربعه يتكلمون معه وطلال ..
: أهم شي بإن الرأس والعمود الفقري سليمين ..
الدكتور : الحمدلله ي والد بس الكسر في الساق مضاعف ويده ..
: والجرح في راسه ؟
: جرح بسيط وعملنا له كم غرزه ..عموماً الحمدلله على سلامته وأتمنى الحين يرتاح..
طلال : عبدالمجيد –أخوه الاصغر- وصل الوالد وطمن الوالده بأنه بخير ..
ثامر : أنا راح آجلس معاه ..
طلال : لا جعلك تسلم
ثامر : طلال سطام أخوي وأغلى بعد .. راح آجلس معاه ..
حاول الكل مع ثامر ورفض ..
طلع الكل وجلس مع خويه وصدره فيه من الضيقه م يكفى الرياض وم حولها على حادث خويه ..
.
.
.
بيت آهل فهد ..
أسيل تفك البنس من شعرها : يااااه اخيراً فهودي تزوج ..
آمها : جعلني فدوة ياشين البيت من دون حسه ..
أسيل : كلها كم ليلة ويرجع بأذن الله تعالى ..
عبدالعزيز : حجزت له شهر العسل بكرة راح آعطيه التذاكر ويطير ..
لمار : وين ؟
: أيطاليا وسويسرا كل دولة يقضي فيها 14 يوم ..
أسيل : واو هديتك لـ فهود فخمه ..
ضحك : ذا فهد مهوب أي أحد ..يمه راح آجلس معاك إلين يرجع فهد ..
ابتسمت : عز الخبر ..
أسيل : عزام مرآ مالي عينك
ضحك : آيييه بـ الحيل ..
آمه : الله يهديه وينه الحين ؟
: مدري بس خل آدق عليه ..
دق عليه : هلا عزام وينك فيه ؟
: الله يرحم آهلك م خلصت من فهد وتطلع ياعبدالعزيز ..
ماسك الضحكه: شفت كيف .. المهم عزام وينك ؟
: وين راح آكون يعني ..!
أكيد مع العيال ..
: تعال للبيت ..
: منيب جاي الحين ..
: متى طال عمرك راح تشرف ؟
: بعد صلاة الفجر ..
ناظر ساعته الفجر يأذن في ليالي الصيف بنهاية الساعه 3 ..
: عزام تصلي الفجر وتجي فاهم ..
: طيب ..قول لـ آمي عشان ماتدق ..
: إن شاء الله .. الله يحفظك ..
صك ودخل جواله بجيبه : يمه مع ربعه ..
: الله يصلحه ..
عبدالعزيز : لاينشغل بالك يمه .. الا وين فاطمه ؟
: راحت لـ آهل رجلها ..
: الله يوفقها ..
آمه شافت وجهه مرهق : عبدالعزيز غرفتك ي ضناي مرتبه ونظيفه آطلع نام إلين صلاة الفجر ..
: إن شاء الله .. فجر أذا خلصتي تعالي ..
للحين زعلانه منه : راح آسهر مع البنات ..
: براحتك ..
تركهم وطلع لـ غرفته ..
أسيل : راح آطلع آبدل وآخذ شاور ..وين لمور ؟
عبير توها جلست : آفف اخيراً ناموا عيالي راح يجيبون لي آمراض الدنيا ..
ضحكت آمها : الله يصلحهم ..
: آمييين يمه هبلوا فيني ..
فجر : آشوف عيال منى وغاده مسوين لهم قلق ..
عبير : نفس عيالي شفتهم الليلة غاده وصلت معها ..
أسيل ناظرت لمار : وين كنتي ؟
: كنت في المطبخ آسخن ماي لبنتي وولد عبير ..
آمها : وين ريتان ؟
: في غرفتي مع عيال عبير ..عبور ناموا كلهم ؟
: آيييه ..
: حلو .. راح آطلع آخذ شاور ..
تفرقوا كلن لـ غرفتها ..
دخلت لـ غرفه عبدالعزيز كان توه يبدل وراح ينام ..
م كلمها إلين أخذت شاور .. شافها تنشف شعرها خلصت حست بيده وناظرته :فيه شي؟
جلسها على السرير :أكيد فيه .. زعلنا من بعضنا كأنه طول ..!
:أنت آخترت الزعل ..
: لان تصرفك يزعل الواحد ويطلعه من طوره ..
تناظره وبهدوء : طيب كان كلمتني بهدوء وضحت لي الغلط الحاصل مني بس طريقتك حسيت إني ولاشي ..
: م حبيت حياتنا الخاصة تكون حديث لـ أي شخص ..عشان كذا تركتك ببيت أهلك..
بكت : م وأنا كذلك م حبيت طريقتك في العقاب حتى كلامك كان قاسي معي م كنت آتوقع بيوم تقولي م تهميني ي فجر ..
: غلطتك ي فجر نقضتي الاتفاق .. والمشكلة شايفتها ولاشي ..
: المشكلة أنت كبريائك فوق كل آعتبار .. ترى الحب موب كبرياء وغرور هو شعور بين آثنين .. والواحد لامن غلط حبيبه يعذره ..
إن كآن شآيف غلطتك مآبها قصور
آنآ آشوف آلحب حآجه . .غريبه
ترآ آلمحبه عذر وآحسآس وشعور
وآلكبريآء فـ آلحب آكبر مصيبه
حاول يضمها وصدته كذا مره آخيراً آستخدم قوته وهو مبتسم وهي على صدره :
خلاص فجوره ..
فجرت كل زعل وهم وقلق من توتر علاقتهم في أحضانه ..
رتب على ظهرها : حبيبه قلبي ..
: مو حبيبتك دامك آخترت البعد ..
ابتسم : لاو الله حبيتي وقلبي ..فجوره خلاص حبيبتي بكاك بهالشكل يضيق صدري والليلة فرحتي مالها حدود ..
: طبعاً م حسيت فيني ولاببكاي وانهياري دامك شريت الغياب وتركتني آجفاني تذوق السهر بـ حزن وضيق ونكد ..
: ي بعد عبدالعزيز وعيونه ..

قسيت بَالبعْد ، يَ الْغَايِبْ و قَلْبكْ حَنُون
ليتِكْ ضميت الْوَصِلْ ، وآجيك كلِّي نَهَرْ
لا تْلُومنِي لاَ شَعَرْت بْ إنْهِيَار وْ جنُون
دامِكْ شَريت الغِيَاب ، وْ بعْتِني للسَّهَرْ ..!
م توقعها بهالشكل راح تبكي ..
رفعها وصارت في أحضانه مسح دموعها وابتسم : آفف الدمعه ورى الدمعه..!
أخذها لـ صدره أكثر عساها تهدى فيها عتب وضيق منه بشكل ..
.
.
.
اليوم الثاني ..
أبها
حمد : أنت م تعجز عن المحاولة .. ياخي لاعاد تكلم الوالد .. ملينا بكل جلسه تكلمه..
عصب منه: حمد اسكت ..
ضحك على عصبيه أخوه : ودي أعرف وش ودك فيها .. دام أبوها طلقك منها بالاول وأخوانها بـ الثاني حتى وصلت للمحاكم ..
: لا وصلت ولاهم يحزنون ..
حمد عدل جلسته : الا وصلت أنت وش عرفك ..
: ياخي م وصلت للمحاكم طلقها بـ شكل ودي أنا متواصل مع ناصر لاتقعد تقول حكي يسمعها الوالد يعند أكثر ..
حمد : علي الطلاق آن سالفة الطلاق وصلت للمحكمه .. واسأل ناصر..
أخذ طارق جواله وقام ..
سامي يناظر أبوه : يبه خل عمي في حاله ..
: خل عمك يتركد مرته تطلقت من عساف في المحكمه لانه طلقها وهي توها نفاس ولاوقع الطلاق لانه طلاق بدعي ..
ظل سامي يناظر أبوه كلامه منقع وبنفس الوقت مو متأكد منه ..
طارق جالس في الحوش : ناصر بغيت اسألك ..
ناصر : سم
: سم الله عدوك .. رتيل كيف تطلقت ؟
: تطلقت عادي بـ الاول ولما راح عساف للمحكمه عشان يأخذ الورقة آفاده الشيخ بإن الطلاق لا يقع لان رتيل كانت توها بـ فترة نفاس ..
: آيييه
: راجع مشاري المحكمه ودار الافتاء لاني كنت مسافر مع رتيل عن هالطلاق آنتظرنا إلين طلعت رتيل من النفاس وتكلم مشاري مع عساف وطلقها ..
: متى ؟
: قصدك الطلاق ؟
: آيييه ..
: رتيل على حسب كلامها وكلام الوالدة طهرت من النفاس قبل الاربعين وحتى آستوفت كل الشروط بـ حكي الشيوخ والحين مر على طلاقها تقريباً 4 شهور ..
تنفس براحة وعاتبه :ليه م قلت لي ؟
ناصر : ماحسيت السالفه راح تهمك بهالكثر ..
: الا تهمني وبـ الحيل .. ناصر معليش أزعجتك على الصباح لكن أخوي روعني من صبح ربي ..
ضحك ناصر : روعتني معاك .. لكن ماعليك الله كريم .. الا وينك ماترد؟
بضيق : معليش ياناصر لكن كنت مشغول .. بأذن الله بكرة أو عقبه راح آجيكم..
: الله يحيك ..طارق كم باقي معاك من الاجازه ؟
بضيق فضيع : حول الاسبوع وشوي لاني حجزت راح آكمل الاجازه في كنداً ..
ناصر طالبك آحجز لـ رتيل معاي لان مامعاي جواز السفر حقها ولا أي شي..
: آبشر ولايهمك لكن آرسل لي موعد رحلتك ..
: آبشر .. الله يعطيك العافيه ياناصر ..
ابتسم : الله يعافيك ي الغالي .. طارق م سعيت لك وقلت لك عن أختي الا وأنا عارف أنك قد الثقه ومن رجال كريمين ..
ابتسم : هي بـ محاجر عيوني ..
تكلم معه لفترة وعقبها رجع كان وجهه منشرح ..
سامي : ها عمي وش صار ؟
وهو ينزل جواله ويجلس : السالفة مثل م قال أبوك وآنتظروا إلين طلعت رتيل من النفاس وطلقها عساف ..
: للحين تبيها ؟
: حمد تكفى تكفى ياحمد لاتتدخل ..
قام طارق لـ أبوه لان حمد ماراح يسكت كل شوي راح يتدخل .. دق على باب غرفته وكان جالس آستاذن منه وجلس ومعاه نوت ..
ابتسم أبوهم : نوت أخوك جابك يبيك عون له ..
قعدت قبال أبوها وباست يدينه : يبه كان لي عندك خاطر وافق لـ طارق على طلبه..
: أهلها مايبونه .. كيف يأخذ وحده طلقوها أهلها منه ..!
: يبه طارق يبيها وهي تبيه وأخوانها هم اللي كلموا طارق وشاريين طارق..
: أخوانها ..!
: آيييه يبه أخوانها لانهم عارفين مصلحه أختهم وعارفين بإن تصرف أبوهم غلط..يبه وافق لـ طارق شوف تعنى من كندا لـ هنا وطالب رضاك عن هالزواج ولاراح يقدم على خطوه الا بموافقتك ..
زوجته : ي أبو حمد ولدك لو يبي كان تزوج من غير رضاك وشورك لكن أخذبرأيك قدره ووافق له .. وش أنت خسران لو وافقت غير خسارة سعادة طارق وهو الحين بـ غربه لازوجه ولاولد ولاشي ..العمر يمضي فيه ..
نوت : وافق يبه لـ طارق خله يفرح ويستانس بهالاجازه ..وحتى أحنا من زمان م ذقنا طعم الفرح من زمان ..
رفع راسه لـ ولده : أنت مافي راسك غير هالبنت ؟
: لا ..
: خذها لكن منيب رايح معاك للرياض ..
نوت : لييه يبه بس ..
: نوت أبوها مهوب كفو من يطلبها منه ..
طارق باس راسه : آهم شي موافقتك يبه ..
شكر أبوه من قلبه وقلبه فيها من الفرحة م يكفي بلاد ويزود ..
أكد رحلته على الرياض مع سامي ..
سامي يضحك على عمه : حتى الخطوط السعودية تعاونوا معاك شوف لقينا لك رحلة الليلة..
ضحك وجلس براحة : الله يخلي الغالية عمتك نوت كلمت الوالد والحمدلله وافق وحتى زوجة جدك م قصرت ..
سامي : طيب قوم آجهز ..
ضحك : وين آجهز كل ملابسي في الرياض هناك شاري كم لبس ..
سامي وقف: خلاص آجل بـروح لـ آمي واخواني آسلم عليهم ونطلع للمطار..
: وأبوك ؟
ابتسم : تلاقيه عند الوالدة .. صراحة لعبت آمي في حسبته ..
ضحك طارق : خل يحسب حساب لـ تصرفاته .. تعامل أمك مع المشكلة كان موفق..
جات نوت لـ أخوها وتركهم سامي ..
نوت : الحين راح تسوي عرس ؟
: عن نفسي م ودي لكن أخوها قال لازم عشان ماتحس رتيل بإي نقص عن غيرها..
: ومتى ؟
: مدري لكن راح اسأل ناصر وأرد لك خبر ..ترى أكدت الرحلة من شوي على الرياض..
: ياطارق م جلسنا معاك ..
ابتسم : م معي آجازه صاحيه ي الغالية ..أعذروني مشتاق لكم ولجلستكم لكن ظروف دراستي وشغلي هناك مرهقه شوي ..
: الله يرجعك من هالغربه سالم معافى .. طارق بعد هالدراسة لاتقول بعد برجع اكمل هناك ..
ضحك لـ اخته معاها حق كل مره غربه .. أول دراسه لـ مرحلة البكالوريوس والحين ماستر ودكتوراه ..

.
.
الرياض
الفندق ..
ناظرت الساعه وفكرت تصحيه .. ألقت نظره أخيره على شكلها رشت عطرها وجلست على طرف السرير بهدوء : فهد ..
بلعت ريقها : فهد ..
فزت من السرير وهي تشوفه يتحرك ..ابتسم بنوم : صباح الخير ..
وهي تجلس على الصوفا : صباح النور ..
تحرك من السرير وهو مبتسم : عليك آسم الله ورى هالفزه مني ..
باس راسها : راح آدخل آخذ شاور وبعدها نطلع للوالدة ..
: آوكي ..
دخل وحست آنه نسى ملابسه قامت حضرت له ملابس فتحت شطنته بـ حذر وأخذت له ملابس ونزلتها ..طلعت للصاله جلست على جوالها .. ضحكت على سوالف صديقاتها .. ردت عليهم بـ فيسات وهي تضحك .. سولفت مع أسيل وقالت راح يمرونهم ..
لفت على صوته : فديت من حضرت ملابسي ..
وهي مبتسمه : نعيماً ..
وهو يجلس جنبها : الله ينعم عليك ..
: ممم راح نطلع الحين لان قلت لـ آسيل ..
ابتسم : هي معاك في البي بي ؟
: آيييه ..
: أخذه واسولف معاها شوي ؟
ابتسمت لـ آبتسامته ومدت له الجوال ..
وهو يضحك : آنخرشت أسيل ههههههههههههه
ضحكت وهي تشوف سوالفه مع أخته ..عطاها الجهاز عقب م قال الحين راح يطلعون لهم ..
وقف وهو يوفقها معاه : تبين نفطر هنا وعقبها نروح ؟
: مم لا خل نفطر مع عمتي لان آسول تقول الكل نايم وعمتي م فطرت ..
: ي فديت ترابها .. مهيب متعوده تفطر ولاتجلس على سفره وحدها ..
: ي قلبها .. خل نطلع لها ..
نشف شعره أكثر : م حب احط الطاقيه وشعري مبلل ..
: ممم آجففه ..
ضحك : م عندي مانع ..
فتحت المجفف : مم آجلس
ابتسم وجلس ..
جففت شعره وكانت يدينها ترجف ..خلصت ووثق يدينها على آعلى آكتافه وهو يبوسها : فدوه ..
: راح نتأخر ..
وقف وضحك : سبحان من عطاك من جمال الحور ..
قلب لونها ..ضحك ولبس الطاقيه والشماغ ورش له عطر أكثر وهو يحط العقال..
شال الشنط بيد ومسك كفها الثاني .. خلص كل الاجراءت وطلعوا من الفندق ..
ركب سيارته المركونه قبال الفندق تركها له أخوه عبدالعزيز ..
دق جوالها كان أبوها ردت عليه تكلمت معاه شوي وطلب فهد كلمه وعقبها سكر..م هلت الدمع بس ضيقه بصدرها من عدم حضور أبوها ..
مآ طآح دمعي على خدي ولكني
آحس بي ضيقةٍ تآكل من آضلآعي
: عمي يعتذر عن عدم حضوره لـ زواجنا بسبب الشغل ..
بإلم : عادي براحته ..
صوتها ضايق من وهي تتكلم مع أبوها وضح عليها
: أكيد يغليك وتمنى يحضر بس ظروف الشغل تحد الواحد ..
بضيق : بس يوم واحد تمنيته يكون معاي لو جاء كان كملت أفراحي ..
وهو ماسك أصابعها : لاتضيقين صدرك حبيبتي ..
سكتت والضيقه غزتها من هالصباح تمنت ماردت على الجوال وسمعت صوت أبوها وعذره لـ عدم جيته .. بس بعذره لو يغليها ويعدها مثل أخوانها الباقين ..
ابتسمت وهي تناظره يقول :

شفت آلبحرلآضآق صدره على آلفلك
نفسه شعوري لآجتك لحظة آلضعف
لآضآق صدرك آعتبرني من آهلك
تعآل فضفض لي عن همومك وشف
آصير لك مثل آلسحآبه وآبلّلك
مع آن جوفي من [ مطر ضيقتك ]جف

: الله لايحرمني منك ..
: ولامنك ي غلا فهد .. ترى منيب شاعر لكن آعجبتني ..
ابتسمت وآصابعهم متشابكه ببعضها ..
دخل سيارته لـ داخل الفيلا ..
نزلت معاه فكت نقابها : حر ..
وهو يثني شماغه : بـ الحيل ..
دخلوا ..
وهو مبتسم : شوفي هنا المرايا ..
ضحكت ..
وهو مبتسم : عارف حركاتكم ي البنات ..
لف على صوت أسيل : هلا بـ حبيبه أخوها ..
ضمته ودمعت ..
: آفا ..
تمسح دموعها : البيت اببداً مو حلو من دونك ..
كانت الجوري تعدل شكلها خلصت ورتبت العباية وطلعت لهم ..
شافته مندق وأخته على الجدار ويمسح دموعها : بس البارح غبت واصلاً الغيت الحجز من الفندق قبل شوي والليلة راح آجلس معاكم بس لاتبكين ..
: م راح أخذه بس لاتبكين ..
ابتسمت ابتسامه دامعه وسلمت على الجوري : لاعاادي بس فقدته البارح كثير..
: الله يخليه لك ..
: آمييين ..
مسك كفها ودخل معها ومع الجوري لـ آمه : والله م تقومين ..
دنق وضمها وعقبه الجوري جلس جنب آمه جلست قبالهم وهي تسولف مع أسيل أخذتها وطلعت لـ فوق ..
آمه :وجهك مسفر- مستانس-
ابتسم لـ آمه
ضحكت : لو إنك طايع آمك من بدري ..
ضحك لها : كل تأخيره وفيها خيره .. الحمدلله يمه هالبنت حاس معها براحه مالها حد وكل ذا بفضل الله سبحانه ثم بـ رضاك ودعواتك لي ..
: وكيفها معك ؟
: للحين ماعرفتها كثير .. لكن حبوبه وشكل ولدك جاي له دلع ..
ضحكت : وشلون ؟
ضحك وهو يسولف لـ آمه .. نزلت عبير وشافته : المعرس هنا ..
ابتسم وقام سلم عليها ..راحة سكنت قلب آمه من حكيه وراحته وابتسامته ..
غرفة لمار ..
شالت الجوري ريتان كانت تبكي ..
أسيل : غريبه م حست فيها لمار ..
الجوري : يمكن نامت متأخره عشان كذا ماتحس باللي حولها ..آسول جيبي رضاعتها..
أخذتها أسيل وسوت لها ..
نزلوا لـ تحت ..
عمتها : كان تبكي ؟
أسيل : آييه تحزن لمار نايمه ولاحست فيه ..
شافت عبير وقامت سلمت عليها ورجعت لمكانها ترضع ريتان ..
عبير : يارب ي الجوري بمثل هالوقت السنه الجاية ترضعين طفلك ..
ابتسمت وخالط ابتسامتها احراج ..
.
.
.
المستشفى ..
سطام صوته تعبان وثقيل : طيب السيارة ؟
طلال : الله يعوضك فيها خير ..
تنهد بضيق ..
ثامر انقهر منه : ضايق على السيارة أهم شي أنت الحديد يتعوض بس أنت لامن رحت مين العوض ..!
: ثامر سيارتي ..
أبوه : الله يصلحك ويهديك همك السيارة بدل م تقول لك الحمد يارب على النجاة والله وإنا أبوك لما شفت السيارة قبل شوي ذكرت الله كثير وحمدته على نجاتك منها ..
غمض عيونه بتعب واضح ..
أبوه : امك بعد شوي راح تجي هي ومرتك ..
: ليه يجون مافيني الا العافيه ..
طلال : مافيك الا كسر مضاعف في الرجل واليد وجرح في الراس بس ..!
-كان يتكلم بسخريه على أخوه-
سطام : طلال منيب ناقص تريقه منك ..
: أنا ادري عنك مكسر وحالتك حاله وتقول مافيني شي ..!
: آيييه مافيني شي ..
طلال : الله يصلحك بس ..
ناظر خويه : ثامر أنا بخير شفيك ..
: الحمدلله أنك بخير وسالم يالغالي ..
مسك كف خويه : طيب لاتتضايق كذا ..
دخلوا ربعه واستأذن أبوه وأخوه ..
مهند : سطام الكدش راح ههههههههههههههههاااااااي
ضحك بتعب : راح آربيه من جديد ..
عمر : بس شكلك طالع توحفه ي ولد
: ثاامر سكت هالجحلط ..
ثامر : هيي أنت وياه آنثبروا ..
دخل عبدالرحمن ومعاه بوكيه ورد وشوكلا هزأ ربعه وعقب سلم ..
ثامر : شفييك أنت ..!
مهند يضحك : صحينا فيه إلين عجزنا ولاقام سحبنا عليه ..
ضحك سطام : خل النوم ينفعك ..
عبدالرحمن : شف سطيم توني جايب لك ورد وشوكلا ..
سطام :ههههههههههه راح يقعد يذكرني فيها آجيب لك بأقرب حادث ..
عبدالرحمن ضحك : آعوذبالله من هالنطق ..
ثامر يناظره : وش آسباب الدخله في العمود ؟
تنهد بضيق وشد على كف خويه بمعنى بعدين احكي لك من شوش الفكر وضيق الصدر ..
.
.
.
بيت أبو رتيل ..
المسا
ناصر : يبي يشوفك ..
: لا ..
: ي أبوي الرجال يبي يشوفك لو لحظه .. اطلعي له ..
: ناصر بليز ..
امها : رتيل عيب اطلعي له ..
: لا ماراح آطلع ..
آمها : الحين لو راح تقعدين مع الرجال ونفسك كذا شينه خليك ببيت أبوك ..
ناصر ناظر آمه ويأشر لها لاتتكلم مع رتيل كذا وتجرحها دنقت آآآه بس الكل يرحمها ويشفق عليها طول الفترة الماضيه ..
:يمه م راح آنزل ..
وهو يمسح على شعرها : رتيل احراج مع الرجال ..
جاء مشاري جلس جنب اخته ..
: خلاص ي ناصر آتركها براحتها ..
ناصر : الله يصلحك ..
طلع لـ طارق وأبوهم ..
مشاري : اتفق مع الوالد على كل شي ..
آمه : آختك مهيب كفو الله يهديها كان طلعت له ..
: براحتها مابينها وبين طارق عتب إن شاء الله ..
عبدالرحمن دخل للصالة : يمه يقول آبوي كلمي خواتي خل يجون وبعد أزواجهم كلم المملك لاجل يملك لـ طارق ورتيل ..
: سلاممات ..
عبدالرحمن ضحك : كان طلعتي لـ طارق وظلت الملكه بكره بس طارق آصر تكون الملكة الليلة ..
جاء ناصر : مشاري تكفل بـ العشاء راح آطلع آجيب الشيخ ..
: إن شاء الله ..
رتيل : يممه وش ذا ..!
آمها : راح آكلم الكوفيرة الحين والفستان أي فستان آلبسي .. لو طلعتي لـه ماخليتي فيه عقل ..
قومتها آمها على آنها م تشوف تمنت آنها قالت لهم بس ببالها شي معين ..!
دخلت لـ غرفتها : الحين راح آرسل الشغاله تساعدك ..
: لا مابي ..
: يابنتي كيف تشوفين ..
بضيق : آدبر نفسي ..
: الله يصلحك يارتيل ..
: آمين يمه لاتكلمين الكوفيرآ ..
: ليييه ؟
: كذآ م أبيها ..
: براحتك ي العنيده ..
طلعت آمها وصكت الباب عليها ..
دقت على كادي بسرعة : كددو ..
كادي : شفيييييك ؟
وهي تضحك ببكى : ططارق تحت م يفصل بيينا شي .. طااارق جاء..
: كذذذذذاببه متى ؟
: وصل اليوم من أبها وهو عندنا من قبل المغرب معاه ولد أخوه ..
: ياااااه ونااسسه ..
: بعد شوي راح نملك ..
: يؤؤ م كانت بكرة ..
: الا بس رفض يأجلها لاني رفضت آشوفه ..
: سخيفه لييه ؟
فيها ضحكه مجنونه : لاني لو شفت له راح آركض له وآضمه ..
:هههههههههههههههه خبببله لاخليك أجل لاتجين المحظور ..
: أحححيييه ي كدو لامن شفته والله لـ آضمه ..
ضحكت بشكل عليها ..
: وجع لاتضحكين .. يلا بروح آلبس وآعدل شكلي ..
: بنت لاأحد يكشفك ..
ضحكت : صاكه الباب .. –بقهر-آخخ كدو آمي والكل ينظرون لي نظرات شفقه ..
: بنت لاتفكرين بإي شي مب زين الحين دامك تشوفين .. يلا روحي آجهزي ..
: آوككي ..كدوو ترى العرس عقب باكر لازم بكرة آشوفكم كلكم دبروا لنا جمعه ..
كادي تفكر : ممم بيت سوس أو جوهير ..
:هههههههههههههههه مخططه
:هههههههههههههههههههههههههههههه وش دخلك ي روحي آجهزي ..
صكت منها ودخلت دورت لها فستان هادي ويناسب ستايلها الحالي..
دخلت أخذت شاور وطلعت على دق الباب : مين ؟
: دييم ..
فتحت لها ..
آستغربت ديم : آجل راح نرجع لـ طارق ..
ضحكت وصكت الباب وديم تناظرها بـ صدمه :لآآآآآآ
حطت يدها على فمها : آشش لاتفضحينا ..
جلست ديم تبكي ..
شالت منها بنت أخوها وجلست قبال ديم : ديوووم لاتبكين كذا ..
: متتتى ؟
وهي مبتسمه : قبل كم يوم بس ..
ضمتها :ياححياتي ريتتتو الحمدلله على السلامة..
حبت فرحتها لها : ي لباك الله يسلمك ..خلاص لاتبكين ..
باست بنت أخوها : وه تهببببل مشالله .. م ألوم مشاري لو حبها هالكثر..
ديم تمسح دموعها : أخوك يحبها أكثر من نفسه .. ماعلينا من دانه وابوها لييه ماتقولين للكل ؟
: ممم حبيت آشوف شلون الكل شايف رتيل وفي كفيفه ..
: والسبب ؟
: ممم عباطه ..
ضحكت : يالله منك .. طيب وطارق ؟
: شوفي آصرار طارق بأنه يأخذني وأنا م شوف وللحين م يدري يثبت لي أنه آجمل شي منحت آياه .. وأبي آشوف شلون تعامله معي ..
: تو مشاري جابني وأحنا في الطريق يقول بإنك محظوظه فيه آنسان كامل والكامل الله سبحانه وتعالى ..
: فديت عمره توتي ..
ضحكت ديم : طيب قومي خل آعدل شعرك وآحط لك مكياج ..
: شعري يبي له آستشوار وبعدها راح آسويه سراميك..
: ي خبله راح تحرقين شعرك ..
ضحكت وهي تقوم : من زمان م قصيت ولالعبت في شكلي ..
ديم : ريتو مو مصدقه ..
ضحكت : أجل أنا وش آقول .. من قبل كم يوم إلين هاللحظه أي كل شي في حياتي مب حقيقه .. بس أذا شفت طارق وضميته راح آعرف..
ضحكت ديم : أحسك أذا شفتيه م راح تضمينه على كثر م تقولين ..
ضحكت وبثقه ودلع : لانه راح يضمني ..لبى ريحته وعطره آشششتقته ..
: ياقلبي الله لايفرقكم ..
من قلب : آميين ..
.
.
.
بيت فهد
عبدالعزيز : الرحلة على 12 الليل ..
فهد : ماكان لها داعي وأنا أخوك ..كلفت على نفسك يالغالي ..
: يفداك المال والحال كله .. آهم شي تستانس في رحلتك لاتشيل هم عزام راح يكون قبال عيني ..
فهد : آنتبه عليه الوالدة تقول م جاء الا عقب صلاة الفجر ..خذه معاك الشركة علمه على الشغل يستفيد ويفيد ..
: إن شاء الله ..رح بلغ المدام عن موعد السفر ..
ابتسم ودخلوا للمجلس سوى ..نادى فهد أسيل : شوفي لي درب وآتركي الجوري تطلع لي فوق غرفتنا ..
: آوككي ..
نتحت فجر عن الدرب وطلع فهد ..
أسيل : جور فهد يبيك ..
قامت : وين ؟
: في غرفتكم ..
طلعت لـ غرفتهم ..
: هلا فهد ..
صكت الباب ودخلت ..
: تعالي لـ هنا ..
جلست قباله ..
: آجهزي رحلتنا 12 ..
تفاجأت : الليلة ؟
: آيييه .. عبدالعزيز فاجأني قبل شوي وجهز لنا ..
م علقت ..
مسح على خدها : مرهقه ؟
ابتسمت : شوي ..
: الا كثير ..
ضحكت وهي تلعب بـ دبلة زواجهم ..
: الا شرأيك في غرفتي ؟
ابتسمت : حلوه ..
: الاحلى عيونك .. الوالدة عزلت لنا جناح وتقولي اليوم راح تبدأ بـ تأثيثه بوقت السفر..
: طيب ليه م نجلس في هالغرفه ؟
: الوالدة تقول الجناح آستقلال لنا أكثر ..
: آها ..(ناظرته وهي محرجه منه) مم خلاص آنزل تحت ؟
: م تبيني ؟
: لالا مو كذا بس احراج الكل تحت وأحنا هنا ..
ضحك وقومها معاه : ولايهمك نزلنا بس قبل ملابسي بغيت آرتبها في شطنة السفر..
: طيب وينها الشنطه ؟
: شوفيها هناك ..
أخذها وطلعت ملابسه ..
: اساعدك ؟
: لا عادي آنزل تحت ..
: لا راح آجلس معاك ..
ابتسمت وكملت ..
: فهد ..
وهو مندق ويضحك : عيونه ..
: خل آكمل ترتيب ملابسك ..
: وإن قلت لا ..
لفت له : والله احراج مع الكل .. بس نسافر خذ راحتك بليز فهد ..
ضحك ورجع آنسدح على السرير : الجوري من ملكت عليك أحساس إني مرتاح م فارقني ..
ابتسمت له ورجعت تكمل تربيت ملابسه ..
دق باب الغرفه ..
فهد : أسسيل ادخلي ..
فتحت الباب وهي تضحك : سوري بس فطوم تو جات وتسأل عن الجوري ..
: غريبه فاطمه توها تجي ؟
أسيل : مدري ..
قام فهد من مكانه : البارح وجهها كان متغير واضح أنها متضايقه ..!
أسيل : لا مافيها شي ..
-خافت يتكلم مع فاطمه وتعترض على زواجه-
: طيب ناديها خليها تجيني في مكتبي ..
: أوكي
طلعت أسيل وفهد ظلت الجوري تكمل ترتيب أغراض فهد ..
مكتب فهد
: مدري وجهك متغير .. !
: بصراحة يافهد اللي مضايقني زواجك ..
ظل يناظرها بنظرات خاليه من التعبير إلين تخلص كلامها ..
: أنت اللي الكل يتمناك تتزوج وحده مأخذه شخصين قبلك ..!
معليش فهد ماقدرت اتقبل الفكرة ..كنت أتمنى لك زوجة أفضل بكثير من كذا..
: سبب أعتراضك عليها بأنها كانت متزوجة قبل وأنا لا ..
: وبإنها بنت جاءت من طريق مشبوهه ..!
بضيق عجيب : لالا فاطمة إلين هنا ويكفي الله يعافيك ..لاتدخلين في الانساب والاعراض ..
: فهد هذا الصدق .. الجوري احتمال كبير م تكون بنت شرعيه ..
بـ حلم كبير على كلام اخته : من وين جبتي هالحكي ؟
: من الكل ..
: فاطمه أنتي تكلمين أخوك مو طالبه في الجامعة .. أسلوبك رجاء ارتقي فيه ولاترمين فيه التهم ..
: واضح تأثير جمالها عليك .. أنت شلون ترضى على نفسك تأخذ وحده مثلها تأخذك..!
وقف : إلين هنا وآوقف النقاش معاك ..كلامك وأسلوبك غير كثير من نظرتي عنك..
-بصوت مرتفع قليلاً وحاد-
الجوري آستخرت رب العباد فيها وكانت الخيره وأخذتها والوالدة راضيه وخطبتها لي بنفس لحظات ذكر آسمها ..ورأيك الحين جعلني آتمسك فيها أكثر هي زوجتي وأم عيالي مستقبلاً ..
انسحب من المكتب وكان متوتر دخل لـ غرفتهم م شافها صك الباب ورمى نفسه على السرير ..
المطبخ ..
أسيل : فاطمه ليه تقولين لـ فهد كذا ..!
سخخخيفه إلين ابعد حد ..
فاطمه : أسيل وش هالالفاظ ..!
: شوفي والله لـ آقول لـ عبدالعزيز عن تصرفك مع فهد ..شلون تقولين له كذا عن زوجته .. أسلوبك آسلوب غبي دكتورة صح بس م تملكين الا مسمى الشهادة ..
طلعت وهي مقهوره ..
راحت لـ عبدالعزيز المجلس : عزوز تكلم مع اختك الكبيرة شوفها زعلت فهد وتكلمت عن زوجته ..
نزل البلاستشين وناظرها ..
عزام : فاطمه ؟
: آيييه فاطمه ..
وقف عبدالعزيز : مهبولة ذي ..!
عزام : م نست السالفة ذي ..
: خليها تجي ..
طلعت أسيل وهي مقهوره تركت فاطمه تروح للمجلس ..
دنقت وهمست للجوري : عادي تطلعين لـ فهد شكله تعبان ..
ناظرتها بـ آهتمام ووقفت ..
عمتها : أسيل م تركتي البنت تجلس ..
ابتسمت الجوري : عادي عمتي شوي وجاية ..
طلعت لـ غرفتهم ..
دخلت بهدوء وصكت بابهم .. النور خافت حوله جلست على طرف السرير : فهد..
رفع يدينه عن عيونه : لبيه ..
: شفيك ؟
لـ أول مره في عمره يشكي لـ أحد : متضايق ..
قربت له أكثر وكفها متردد كثير وهو يمتد لـ وجهه : آنثر الضيقه علي بس لاتضيق فيك ..
كفه على كفها الممتد على خده بحنان : ي بعد فهد .. ماعليك شوي وتزول الضيقه..
: طيب شاللي مضايقك ..
: حصل نقاش بيني وبين أختي وكان حاد شوي ..
: مم فاطمه ؟
: آييه ..
: مم آقدر آعرفه ..
بحزن وبباله كيف آحكي لك النقاش وآضايقك ..!
: المشكلة م قدر لان مجرد الحكي والاسترجاع للموضوع يضايقني..
ابتسمت : طيب براحتك .. المهم لاتضايق ..
ابتسم : غريبه رجعتي لي ؟
بـ آحراج : أسيل قالت لي ..
جابها لها ولافصل بينهم سوى آنفاسهم الحاره ..
.
.
.
المجلس ..
عبدالعزيز : ذا الكلام جاك كان فهمتي واحترمتي نفسك فالبيت لك وحياك الله وأذا م فهمتي فـ الله يرعاك بيت رجلك ينتظرك ..
: خير إن شاء الله تطردني من بيت أبوي ..!
وصوته كله حده : آيييه آطردك دامك م تحترمين فهد وزوجته .. فهد من توفى الوالد الله يرحمه وهو شايل كل الحمل على أكتافه من ربانا غير فهد وتعب واجتهد إلين وصلنا للمراكز الي احنا فيها الحين ..
بعصبيه : وصلك أنت أنا لا .. جهدي وصلني لـ الدكتوراة ..
ضحك بـ سخرية عليها : مين اللي كانت راح تتطلق لانها مهملة لـ عيالها لولا الله ثم فهد وجاب لك مربية لـ عيالك وخادمه وسكت زوجك بهالشي .. مين اللي توسط لك ببداية دراستك للماستر والدكتوراة في الجامعة برغم أنه تم الاكتفاء ..؟
البيت اللي يسرح ويمرح فيه الخيل من تكفل بـ أغلبه مو فهد ..؟
فوقي ي هانم لـ نفسك ماعزك الا الله ثم فهد .. والا أنتي عارفة زوجك وظروفه المادية ..
سكت على دخول آمه ..
: عبدالعزيز شفيكم ؟ فاطمه وراه وجهك ؟
عزام برد قلبه عبدالعزيز على فاطمه وحركتها : مافيه شي يمه بس فاطمه جات تسولف معنا ..
: لكن صوتكم محتد ..!
عبدالعزيز مسك يد آمه : مافيه شي بس خبرك السوالف تحمس الواحد بـ أوقات .. زوجة فهد داخل ؟
: لا ياضناي جات أسيل وأخذتها طلعت لـ فهد ..
ابتسم ومشى مع آمه لـ زوجته وخواته عبير ولمار ..
عزام ضحك :ككككك مسسخرك عزوز ..
: عززام احترم نفسك أنا اختك الكبيرة ..!
رجع يمسك البلاستيشن : كبيرة عمر وصغيرة عقل .. المهم زوجة الكنق فهد لاتسوين معها حركاتك .. ترى لو أنتي دكتورة عادي أنا الفاشل ممكن اصير دكتور..
لمار كانت واقفه : عزام خلاص ..
: وأنا صادق .. اليوم الصالح والطالح دكاترة ..
رمى يد البلاستيشن وقام شال ريتان باسها بـقوة : ي حبي لها ..
ضحكت لمار : عزام لاتخوفها شوف شلون تناظر شعرك ..
فاطمه : شكله مبتذل .. حلق هالشعر أو على قولتكم كدش ..
طلعت ..
ناظر لمار : أختك مريضة ..
ابتسمت : لاتتضايق منها بس يمكن معصبه ..
وهو يرفع ريتان ويضحكها : طز فيها ..
ضحكت لمار وطلعت ..
: ي قلب خالك ..
حطها في حضنه نادى عبدالعزيز بصوت عالي ..
جا : ها
: تعال كمل لعب ..
صك باب المجلس ومسك خد بنت أخته ..
: آلعب ..
.
.
.
بيت أهل رتيل ..
ديم : رتيل أخوانك والكل راح والمسكين ينتظرك في المجلس له أكثر من ساعه..
: حتى مشاري ؟
: مشاري في غرفتنا القديمة مع دانه وناموا .. خلاص ادخلي وجع ..
سحبت كم نفس لداخلها وزفرتها ..
: يارب ..
ديم : آدخلي راح آطلع لـ غرفتك آنتظرك لاتسحبين وتنسين نفسك معه ..
:هههههههه آوكي ..
تركتها ديم وسحبت آنفاسها اكثر ..
دخلت وهي تبلع ريقه ..مجنونة في آتقانها للدور في تصرفاتها نظراتها التائهه وهي تدوره بـ عيونها ..
ي وقفتها ومشيتها وهيبتها كل شي في باله كل تفاصيلها ..زادت نبضات قلبه وتسارعت بـ شوفتها قباله ..

طغى اللون الرمادي بعد فرقى وردي شفاها
تغيّر نبض قلبي عندما لدّت وهب البين
كأن القلب ينبض حسب وقفتها وممشاها
لها يادل حضن خصرٍ كأنّه ليل شهر اثنين
تشكّل حسب بنية عودها ثمٍ .. تلوّاها
تلوّى نحرها والكتف طاونّه من البردين
كأن يقول هذي غايتي الأولى وانا اهواها
ولها مجرى العواطف في عروق الدم وسط الجين
تكوّن منّها دمّي .. ومن منشى خلاياها

رفعها وضمها لـ صدره : ملكتتتتتك ملكتتتتتتك ..
صوته ونبرة هي هي بنفس حبه وعشقه ولهفته عليها ..رجعها لها حسها وآحساسها ونبض قلبها للحياة معاه وله وهو اللي م غاب عن بالها وفكرها للحظه ..
جلسها في حضنها وي لذه البكى لاكانت أسبابه أفراح ..
هي بـ نظره يشوفها كامله تماماً تصرفاته معاها كانت تصرفات عاشق مجنون م اعترف بـ البعد والظروف وقسوتها عليهم جمعتهم غصب عنهم وفرقتهم غصب عنهم والحين رغم عن أنف كل رافض لـ رجعتهم رجعوا ..
جلس على ركبه قابلها وقابض يدينها : لا أنا ولاقلبي ولا آحساسي مصدقين هاللحظه..
وهي تشهق : حبيبي أنت كل كلي ..
راسه على رجلها عجز كل الحكي بينهم ..آمتدت كفوفها ودنقت وهي تبوس راسه ومندقه عليه تلعب بـ شعره : طارق آشتقت لك ..
قومته وأخذتها لها ..
طارق يأخذ أنفاسه : أبي أخذك معي والكل واقف لي يقولون لا ..
: تبي نطلع ..
بتهور : آيييه أنا هنا مو قارد أخذ راحتي ..
ابتسمت وعيونها كلها دموع : طاارق شتبي حبيبي تسوي أكثر ..
ابتسم وتتابعت دموعه بفرحة : حبيبيك للحين م سوى شي.. رتيل آعششقك من تفارقنا إلين هاللحظه والحال ردي ..
: رتيل كان حالها اسؤ بكثير ي طارق كنت مع آنسان م تعرف الرحمة لـ قلبه طريق –حطت كفها على آنفها وأخذت آنفاسها- كل حياتي بدونك كانت إليمه ..
حكيها ذكره بـ كلام أخته ام فهد إنها سعيده وبعتب كبير: رتيل لاتقولين م كنتي بخير لان وصلني أنك كنتي فرحانه ومستانسه بـ زواجك و حملك..
لآ تقوُل :
آلَوضع بَ غيآبي دَمآر .
وآضح إنَك عششت منْ دوُنيّ | بخيييييِر

ضحكت ودموع تخترق خدودها : لالا كذاب من وصل لك هالحكي .. عمري م كنت سعيدة من بعدك كل حياتي كانت إلييمه كنت آنضرب وآنحبس لاني آفكر فيك والتفكير واضح ..
قامت ونست بأنها تمثل على طارق العمى تبي تختبره وتشوف نظراته لها بحده أكبر: من بعد فراقنا وأنا من مستشفى لـ مستشفى كل الابر والمغذيات أخذت طريقها لـ جسدي كل تعذيب تعرضت له تدري ليه لاني آفكر فيها آتخيلك ذكرياتنا وسوالفنا ولعبنا وطيشنا ..
-بصرخه خفيفه-
شايف الدبله شايف السلسال-شدته السلسال بقوه- الاساور ..!
: مو أنتي بس ي رتيل ..
رفع يده وشافت الدبلة بنفس مكانها للحين ونزع الساعة : شوفي للحين أسمك محفور عليها ..
مسحت دموعها ببكى : طيبب ليه تصدق فيني ..!
هدى من عصبيتها الواضحه ونبرة صوتها المتقطعه ببكاها وقف بذهول وهو يحط كفه على فمها : لحححظه أنتي تناظريني ..!
أنتي تشوفين صح ؟
دفت يده : وخر أنت شلون صدقت فيني ..!
: رتيل ..
آنفاسها متسارعه : ششلون صدقت فيني ..!
مو واثق في حبي لك ؟!
أنا م قلت لك ووعدتك هالقلب –أشرت للجهه اليسرى- يبقى لك ويحرم نبضه على غيرك..!
أخذها غصب عن عينها وعنادها وغرورها لـ احضانه : آآآه رتيل م تغيرتي..
آسف وحقك علي كنت آمر بـ فترة نفسية سيئه جداً جاني هالخبر ودمر م بقى فيني..
مسك وجهها بيدينه ورفعه له : تشوفين وتذبحين طارق بـ حكي م تشوفين..مو عارفه بإن يبيك بإي شي كان المهم بأنك معاه .. أحبك واللي جمعنا عقب الغياب المرير م حبيت ولا فيه أغلى فيه عندي بدنياي منك ..
للحين في قلبها : أنت ليه تصدق ؟
ابتسم : دامني حبيبك لك حق العتب ..
: طااارق ..
: والله إنك قلبه ..
بوزت وهي عاقده حواجبها ..
ضحك وضمها : فديت الزعلان .. م تغيرتي ابداً ..خلينا نطلع ..
فكت من عقدها لـ حواجبها بـ شويش: وين ؟
: ندوج في السيارة ..
: خلك هنا راح آبدل واجي لك ..
طلعت وهي مبتسم ويناظر مكانها ضحك على نفسه وهو يشيل العقال ويسحب الشماغ والطاقيه ..
غرفتها ..
ديم : راح ؟
وهي تسحب تشيرت وسكيني آسود : راح آطلع معاه ..
نزلت المجلة : خبببله رتيييل وين تطلعون الحين ؟
ضحكت ودخلت دورة المياة بدلت وطلعت أخذت ربطه شعر ربطت كل شعرها : ديييمو راح آطلع مع طارق هو زوجي ..
تضحك ديم مو مصدقة : مجججنونه أخوانك رفضوا ..
شالت الباق وجوالها وهي لابسه العباية والشيله على كتفها : يؤؤؤ وين النقاب
شافته طايح شالته ..
: دييممو طروق زوجي عيب آطلع معاه في العادات والتقاليد الغبيه بس الشرع يقول حلال ..
باستها ونزلت ..
ديم تضحك : مجننننونة ..
طلعت من غرفتها لـ غرفة مشاري ..
سيارة سامي ..
رتيل : سيارتك ؟
وهو يطلع من حوش الفيلا : ولد أخوي ..الحين وين نروح ؟
نلف الرياض –ناظرها وشد على كفها – الحمدلله اللي جمعنا
وهي مبتسمه : طروق وين الشماغ ؟
ضحك : وراي ..
ضحكت : ليه طيب ؟
ناظرها للحظه : من شفتك صرت فاقد ومنيب متحكم في سيطرتي ..
ضحكت بـ احراج وعيونه تناظره ..
وقف وأخذ من قهوة الطريق لهم ..
عيونها غرقت دموع للحين م نسى شاللي تحبه ..سندت راسها وهي تسمعه يكمل يقول الكريمه كثيفه ويبي كوكيز ..
أخذ منهم الطلب وحطه بينهم ..
تستلكع عليه : م عرفت طلبي ..
غمز لها : م نسى طارق آدق شي في تفاصيلك ..
مشى بدربهم وباست كفه : جعلني لك فدوة ي غلا هالكون كله ..


.
.
بيت أهل رتيل
اليوم الثاني
الصباح
مشاري : الله يصلحها بس ليه تطلع معاه ..
ديم مبتسمه : خلاص زوجها وبعدين رجعت له مب أول مره .. ميششو للحين م نمت ..
ابتسم : أشوفك فاصله ..نامي ..
: لا خل نروح لـ بيتنا ..
:مافيني ..
: لا ميشو قوم م قدر آنام في غير بيتي ..
مسك آنفها : تعالي هنا ونامي ..
ضحكت : لا مابي آحضانك شوف بنتك لو حركتها منها قامت..
ضحك وتحرك بـ هدوء : قومي نروح لـ شقتنا ..
ابتسمت لبست وأخذت بنتهم ..
شالها منه مشاري ..
ديم : آنتبه لاتصحى مالي خلق تقوم وتجنني ..
ابتسم ونزل بـ هدوء .. شاف آمه وأبوه نزل بنته بـ هدوء وسلم عليهم..
آمه : وين ؟
: راح نطلع لـ شقتنا ..
أبوه : والبيت هنا كان جلستم ..
ابتسم : خبرك نرتاح هناك ..
آمه : أختك مهيب صاحية طلعت مع طارق ..
ديم فيها الضحكه ..
مشاري يشيل بنته بـ هدوء وهو مبتسم : الله يوفقها لاتكلمونها أذا جات ..
أبوه : الا راح أكلمها ليه تطلع معاه ..
مشاري ضاق : يبه أولاً مهوب أول زواج لهم هذي رجعتهم ثانياً رتيل نفسيتها م تتحمل –بإلم- اتركها يبه تسامحك سوياك فيها وعقبها كمل ..!
استأذن منهم وطلعوا ..
أم رتيل : لاتكلم رتيل أذا جات ..
: يامره مهما يكن مفروض ماتطلع معه إلين يتم العرس ذي سلومنا ..
: زوجها وانتهت السالفة ..
قامت وتركته وهو جالس يفكر في الخساير في الاراضي خاصة الي شارها من مهر رتيل كلها نازله خاصة بإن رتيل رفضت نص المهر والاراضي وكل شي من جهه عساف .. والاسهم مثلها وأسؤ ..
تنهد بـ تعب وضيق ملايين دفعها والحين ضاعت كلها حتى صار يدفع من ماله الخاص غير الاستثماري ..
.
.
.
أحدى المطاعم ..
رتيل : طرروق ..
: ريتتتو كل م سويت شي قلتي طروق ..
ضحكت : آفطر بس ..
أخذ آنفاسه : آآآه بس أحد أنتي معاه ويأكل .. آبعرف عندهم الاثبات وكل شي و م تجلس معاك وحده الا بكرت عائله ..!
ضحكت : عادي آستانسنا في وقتنا ..
شبك آصابعهم ببعضهم : يكفينا بإننا سوى ..
ناظر الدبلة وباس أصبعها : إلين الحين ..!
: إلين الموت راح تظل في آصبعي .. تعال أغراضي معاك ؟
ابتسم : تدرين وشاللي حد حال طارق لـ هالحال غيرك وغير أغراضك اللي معاي..
ملابسك اكسسواراتك صورك كامك لابك جوالك ألبوماتك .. كل شي ولايعذب كثر طيوفك معي كل ليلة ..
بـ إلم : فترة مؤلمة وعدت ..
ماحبت تتعمق بـ الحكي أكثر لانها كانت تمر بـ فترة نفسية سيئة جداً والحين هي تحاول تنسى كل الماضي وتتجازوه عشان تبدأ حياتها من جديد معاه ..
كف دمعتها : أفا رتيل م كانت تنزل دمعتها بـ سهوله ..
: عذبوني بما الكفاية .. كرهتني وأنا ضعيفه لهم –نتهدت بضيق- آتركنا نقوم..
آستجاب لـ رغبتها وقام ..نزل الحساب ..
: لحظه خل آعدل النقاب ..
حطت نقابها وطلعت معاه ..
السيارة ..
: خلاص وصلني لبيتنا و م راح تشوفني الا ليلة العرس ..
رفع حاجب : آحلفي ..!
ضحكت : والله جد طروق م راح تشوفني خلاص الليلة جمعة مع البنات وبكرة حوسه التجهيز مع الكوفيرة والفستان وهالاشياء ..
: لا رتيل مهوب عدل ..
ضحكت : طروق راح آكون معاك طول العمر بأذن الله الحين ورانا غربه جديدة ..
: دامها معاك مهيب غربه .. تدرين مستانس بإنك لي وحدك ..لاصديقات ولاأهل..
ضحكت : آناني ..
ضحك : آناني بحبك ولي الفخر ..
-نتهد-
اللهم لك الحمد
ابتسمت هالكلمة يرددها من شافها بين كل لحظه ولحظه ..
.
.
.
بيت جد كادي
غرفتهم
: شوف محمد وآقسم لو آطلع حامل عارف راح آفجر فيك ..
يفرك عيونه من النوم : كادي شفيك تهددين وش صاير ؟!
: آيييه آحر م عندي آبرد م عندك ..خل آطلع حامل بس ..
توه يستوعب : وشو ..!
لا يرحم آهلك مابي غير عبدالله كفاية مقلقني ..
: آيييه تذمر وش وراك ..!
آففف قوم خل نطلع آبي آحلل وآتطمن ..
:الحين ؟
وهي تقوم : آيييه الحين .. ماقدرت آنام يارررب مو حامل يارررب ..
تنهد وقام من السرير : طيب عبود وين نحطه ؟
: عبدالله مع جداني من بعد الفجر ..
: وش صحاه ؟
: شايب هالولد .. المهم آدخل غسل وخل نطلع ..من الحين لو حامل هالغرفه آحلم تدخلها ..
ابتسم بنوم : طيب وش ذنبي ؟
تناظره مب صادق دورت أي شي ترميه فيه ضحك ودخل بسرعه ..
دورت العباية ونزلت لـ جدانها ..
ابتسمت وهي تشوف جدها مجلس ولدها ويسولف له وهو يضحك ..
حست بيده على كتفها بلغوا جدانهم وطلعوا ..
سيارته ..
: كدو يمكن تعصبين ومايصير فيه حمل ..
: إن شاء الله ..بس شاكه من البارح أخلاقي زفت ذكرني هالشي بـ حملي الاول..
: بأذن الله مو حامل ..
دق جوالها ..
: غريبة ريتو ..
: آهليييين ..
: هلا والله .. شخبارك ؟
: تممممممام .. كنت مع طارق من آمس آخر الليل إلين قبل شوي ..
ابتسمت : تمممزحيين ..
ضحكت : والله .. لفينا شوراع الرياض وأفطرنا سوى وعقبها رجعني..
: ي مجانين وآهلك ؟
ضحكت بقوة : أبوي معصب يقول لييه .. بس ناصر يقول دام مع زوجك م يهم ..
تدرين الكل عرف بإني تشافيت ..
: ششلون ؟
: طارق كنا تنكلم في سالفة وعصبت ونسيت كل واكتشف وأهلي قلت لهم عادي..
: يااااه أنتي مجنونة .. طيب م قالوا شي ؟
: لا الفرحة م تركت لهم أي مجال يسألون .. المهم العصر تو كلمتني سوس نجتمع عندها ..
: آوكي آشوفكم هناك ..
: كأنك في سيارة ؟
بضيق : راح آطلع المستشفى آعمل تحليل حمل ..
ضحكت : واو عبود راح يجيه آخ ..
بـ قهر : رتييل لايكثر م بي عيال الحين ..
ضحكت أكثثر : واااكك ي حرام ..
: طيب رتيل بس أشوفك ..
:هههههههههههههه نشوف .. يلا يارب فيه بيبي ..
:آآآآآآه رتيل لاتدعين ..
: كيفي أبي يجي لـ عبود أخ أو أخت ..
: بصك في وجهك ..
:هههههههههههههههه ي حرام رحمتك .. يلا راح آبلغ الشله ..
: ياويلك ..
: كيفي ..سي يآ ..
صكت رتيل وهي تضحك ..
محمد حس في ضيقتها : حياتي لاتتضايقين ..
نفضت كفه : لاتكلمني طيب ..
سكت يكره عصبيتها واخلاقها أذا قفلت ..
نزلت معاه واخلاقها صفر عملت تحليل سريع وجلست تنتظر ..
جاب لها عصير : خذي ..
: م بي ..
عطى العصير عاملة نظافه في المستشفى ورجع جلس جنبها ..
ملت الانتظار : متى يخلص هالتحليل هذا وهو سريع ..!
: شوي ويخلص ..
سمعت آسمها عقب فترة وقامت دخلت للدكتورة معاه .. تنفس الصعداء بـ عدم حملها .. طلعت معاه لـ سيارته ومودها رايق ..
: وناسسة ..
: كادي الله يخليك خففي من عصبيتك قبل م تعرفين شـ الامر يرسى عليه ..
: اعتقد م جربت الوحم والحمل والولادة لـ ذلك تحكي وأنت م تعرف ..
: طيب وش الفايدة من عصبيتك وبالنهاية م صار حمل ولاشي ..!
: اعتقد كان ممكن يصير حمل .. ناسي عبدالله شلون حملت فيه ..
: لا مو ناسي .. بس الحين لاتنسين بإنك تأخذين موانع حمل ..
: عاد شكيت في وضعي لاتقعد تسوي لي فيها ..
: كادي للمرة الالف آقولك هالعصبيه آتركيها الحين وش فايدة الحده في صوتك ..!
: أنا حره ..
ينهي الجدال : آيييه أنتي حره خلاص ..
سكت عنها ..
رجعت تتكلم بقهر : أنا كنت فرحانه وتذكر أنت نكدت علي ..
م رد عليها وقف داخل بيت جدهم ونزلوا ..
نزلت عبايتها وجلست مع جدانها قالت لهم بإنها مراجعه عاديه لها واكتفت بهالشي..
تناظره بهمس : خير جلست جنبي ؟
: كادي
: وش تبي ؟
: يابنت الناس ..
: آف ..
: ممكن تأخذين آنفاس ..وتتعوذين من آبليس ..
م ردت عليه ..
: ي ساتر بس ..
خزته بنظره وقامت لـ ولدها ..
جدتها : خليه يرقد هنا .. غرفتكم باردة عليه ..
ابتسمت وتركته وجلست جنب جدتها وهي تناظره : محمد تبي فطور؟
وهو بوقف : لا ..
طلع يكمل نومه وتركته ..
جدتها : بينكم شي ؟
ابتسمت : لا بس صحيته وفيه النوم ..
قامت تسوي لها فطور .. عملت لها كرون فلوكس ورجعت لـ جدانها تتناسى زعل محمد وهي تجلس معهم ..
.
.
.
أيطاليا
حست أنها أخذت كفايتها من النوم تحررت بهدوء منه ..واضح عليه الارهاق والتعب غطته أكثر ..
فتحت الدريشه ابتسمت الفرق واضح جداً بين الاجواء ..
حست بكسل فضيع أخذت ملابسها ودخلت تأخذ شاور .. طلعت وأخذت جوالها نزلته في صالة السويت وهي تشيل الجلال وتصلي صلاة الضحى ..خلصت وقرأت الورد اليومي ..
نزلته قبالها وأخذت جوالها كلمت عمتها عقب م تأكدت بإن الفرق بين الرياض و روما ساعتين تقريباً ..
صكت منها وكلمت أمها ..
قامت من الصوفا وتساقطت دموعها بهدوء : عسى ماصار له شي ؟
: لا الحمدلله ..
:مسكين الله يخليه لـ آهله ..
: آمييين .. خلينا من سطام كيفك مع فهد ؟
: الحمدلله بخير .. الحين نايم ..
:الله يوفقك ويسعدك .. مشعل توه جاي من صلاة الظهر وفاقدك ..
ابتسمت : عطيني آياه ..
عطتها : آهليييين ..
:هلا والله وغلا .. مششتاق لك والله ..
: ي قلبي عليك أنا أكثثر .. شخبارك ؟
: تمممام .. فاقد الدلع والهدوء مهوب هنا ازعاج استغفر الله ..
ضحكت : ي فديتك .. شخبار نيوف وزيود ؟
: م عليهم .. فهد أخباره معاك ؟
ابتسمت : الحمدلله ..
: مرتاحه معاه ؟ كيف تعامله ؟
: آييه الحمدلله ..تعامله بـ الحيل حلو حنون وطيب ..
: وأهله لما رحتي عندهم ؟
ابتسمت ي حبها له وهو يسألها ويتطمن على أحوالها : الحمدلله مرآ طيبين.. آمه تنحب حيل الله يخليها إن شاء الله .. وخواته بعد حبوبات لمور وآسول آعرفهم من قبل بس عبير حبوبة حيل .. حتى زوجة أخوه تنحط على الجرح يبرئ ..
: زين زين ..الجوري أخوانك فوق الثرى لو أحد رفع عينه فيك بـ نظره مالها داعي بس دقي علي أو على احد العيال ..
: فديتك جعلك لي ذخر وتاج راس ..
: ويخليك لي .. وين فهد ؟
: نايم ..
ابتسم : آيييه ينام معاك حق مهوب هالحر اللي عندنا .. توني من صلاة الظهر حر مهوب صاحي .. كم الساعة عندكم ؟
: عشرة ونص ..
:آها .. مهنا فرق واجد .. طيب منيب آطول عليك آنتبهي لك وبلغي سلامي لـ فهد ..
: إن شاء الله ..
صكت من أخوها وقامت تناظر من الدريشة ..
ابتسمت والاحراج كساها من خده المذقن على خدها ناعم الملمس : صباح الخير ..
: صباحك فهد ..
ابتسمت ..
فهد : متى صحيتي ؟
: مم قبل ساعه وشوي ..
وهو مندق عليها أكثر : آفا صاحية وبـ شهر العسل ووحدك ..
: لا عادي .. نمت زين ؟
: آييه يالله لك الحمد ..خلينا نطلع نفطر وعقبها نتمشى ..
: آوكي ..
دق جوالها رفعته وهي تدخل معاه للغرفه جلست بـ ضيق بسيط عقب م صكت جوالها : عرس رتيل بكرة ..
: كنتي تبين تحضرين ؟
بـ حزن : كثير .. خاصة بإنها راح تسافر كندا مع زوجها والله العالم متى أشوفها من ثاني ..
كف دمعتها وبصدق : نرجع للرياض ..
ناظرته : لا فديتك .. إذا الله كاتب لنا لقاء راح آشوفها ..
بصدق أكثر : ترى والله صادق ماعندي أي أشكالية نسافر للرياض ..
: م راح يمدينا .. راح أكلمها وأشوفها لان تو قالت الجوهرة راح يصورون الزفه وغرفة العروس راح يكون معاهم لاب وأشوفهم –تذكرت بقهر- لابي م جبته..
ابتسم وأخذها لصدره : لاب فهد وفهد كلهم تحت أمرك ..خلينا نطلع لاني جيعان..
ابتسمت وبدلت وهم يطلعون ..
.
.
.
الرياض
بيت أهل لمار ..
مساعد آستأذن وأخذ لمار وبنتهم ..
سيارته ..
: لا راح نمر أي مطعم نتغدا فيه ..
ناظر بنته : آشتقت لها ..
مسك خدها ..
لمار : لما تشوف عزوز تتفلت له أكثر من عزام لانه يأخذ منك في الشكل..
ابتسم : حبيبة أبوها ..الا لمار وش سالفة بيت سلطانه بعد ..
ضحكت : خلاص آخر طلب ..
ضحك : آشم حركة مالها داعي ..
: لالا بس عرس ريتو بكرة .. ولازم نجتمع هناك ..
: متى الجمعه ؟
: يعني م عندك مانع ؟
: اسألك الحين ..
: مم الليلة ..
: لمار صاحبك عطيه من وقتك هالايام ..
: لباك بس الليلة وبكرة وبعدها لك الحق وكل الحق وعارفة بإني مقصره معاك وحتى عمتي ماجيت لها بس من عيوني هالاسبوع راح آجيها مع ريتان ونجلس معها كم يوم ..
لان أسلوبها كان لين وراقي وآعترفت بـ التقصير معه كان رده السماح لها والموافقه..
-
طريقتنا في الكلام هي من تحدد تصرفات الاشخاص أمامنا
-

.
.
.
بيت جد كادي ..
م طلعت لـ غرفتهم وهو رجع من الصلاة لـ غرفتهم يكمل نومه رفض بتغدا ..
تركت ولدها مع خالها وقامت ..
طلعت لـ غرفتهم صكت الباب وراها وشافته جالس على لابه ..
: ليه م تغديت ؟
: مالي رغبه ..
: كان جلست تحت مو تقول فيني النوم ..
صك لابه وناظرها : كنت آشوف الجرايد وراح آنام الحين ..
: تنام الحين ..!
: آيييه غفوه ..
: محمد ..
م رد عليها وقام لـ سريرهم ..
: محمد ..
: وش تبين ؟ يننام والا النوم عندك حرام ..
آنصدمت بجد زعلان منها .. آول مره محمد يكلمها كذا ..
جلست على السرير : أسلوبي كان كله قلة حيا بس م كنت آقصد آزعلك ..
سحبت المخده من على وجهه : طيب انت تعرف شخصيتي وعصبيتي تزعل ليه؟
محممممممممد ..
: تكفين كادي تكفين آتركني بلحالي هالحزه ..
مزعلته وزعلت منه : لييه طيب م تحبني ؟
: لا أحب وحده آسمها كادي ..
فكت تبوزيتها : طيب سامحها ..
: خلاص كادي تكفين خليني ..
: الله يخليك طيب الحين لو كنت حامل كان زهق وملل يعني معاي حق لو تضايقت..
: معاك الحق بس آتركيني تكفين ..
: طيب راح آتركك براحتك ..
قامت وزعلت منه مو معودها يكون معها بهالشكل ابداً ..!
رجع راسه على المخده والصدر ضاق زود جاته تراضيه ورجعها هي الزعلانه منه ..!
نزلت وهي ضايقه من زعله جلست وتركت ولدها مع خالها يلاعبه وهي تحاسب نفسها على تصرفها الصباح اجمعت بأنها الغلطانه مفروض م تتكلم معاه كذا وتبدي عدم رغبتها بـ الحمل بهالفترة بالذات لان عبدالله توه صغير ..
-
لكي نكشف أخطائنا ونعالجها لكي نتجاوز تكرارها فيما بعد لابد من جلسه صارمة مع أنفسنا نضع بها كل لـ أخطائنا البشعه في حق الاخرين حد لاتنجاوزه بعد ذلك.
-

مسكت جوالها وأرسلت له مسج عشان آول م يقوم يشوفه ..

ان كان قصدك عذر
جتك المعاذير
آسف على كثر الخطا ..والتعامل



.
.
.
العصر
بيت مصعب*سلطانه ..
ولسانها على شفايفها : عمتك أم عساف راح تجي ؟
: بنت لاتدوخيني ..
رفعت حاجب : سألتك بس ..
رفع حاجب : بنت أنتي خلقه مدلعه تسوين هالحركة وتضيعيني زود ..
غطت وجهها وهي تضحك : لاتدقق ..
ضحك ونزل الايباد : طيب منيب مدقق بس بعض الحركات خفي علي منها ..
حطت المخده بـ حضنها : جاوبني عمتك راح تجي ؟
: آيييه راح تمر تسلم على الوالدة .. وتمر معها زوجة عساف تسلم على الوالدة وعمتي وجدتي ..
: ممم شلونه مع تعبه
بضيق على ولد عمته : تعبان العلاجات م صارت تفارقه .. والمشكلة م يرتاح ابداً ..
: الله يشفيه ومرضى المسلمين .. طيب نفسيته ؟
: اللي آشوفه سيئه بس كبرياء عساف م يسمح له يبين تعبه لـ أحد .. تراه يسأل عن رتيل دوم ..
رفعت حاجب بضيق : خير يسأل عنها ..!
: سوس تراه للحين يحبها ..
: كريهه رتيل ماتبيه ولاتبي حبه ..
مصعب : صح تصرفاته كانت غلط كلها لكن الرجال محترم ..
بنظره : بليز مصعب أي محترم ..!
محترم يطلق وحده متزوجه من زوجها ويأخذها ..محترم يخطف بنت .. محترم طل..
: سوس خلاص السالفة آنتهت ..
: بس لازال يدفع ثمنها في صحته وماله .. واللي بجد ضيق خاطري بنت عمتك رهف ياعمري وش ذنبها وتأكلها ..!
: تبين الجد م كسر قلبي غيرها ..لكن الله يعوضها خير ..
: آمييين ..
تذكرت وهي تبتسم : حبيبي صديقاتي بعد شوي راح يجون وأنت جالس تلعب في الايباد بكل أريحية ..
ضحك : وين آروح في هالحر ؟
: ي حبيبي م كثر الله مقاهي الرياض ..
حاس شعرها وقام : الله من النذالة بأخذ أخوك معي واحتمال مب اكيد نمشي للشرقية من زمان عنها مع سعود ..
: تدري حبيبي ..
بـ اهتمام رجع جلس : وشو ؟
: آرحم آهل الشرقية من آهل الرياض كل آجازه لو يوم تقطون هناك ..
ضحك : تدرين ي حياتي ..
: آييه ..
: الشرهه على مصعب تحمس وقعد وطلعتي تتريقين على آهل الرياض عاد أنا مدري سلطانه من وين ..
حذفته بالمخده : مصصصعب لاتتريق كذا .. أنا سوسا حبيبتك وراح آجيب لك شي دمميل ..
ضحك وقام : هالشي الجمميل متى راح يصير حقيقه مدري ..
ضحكت : قريب بأذن الله ..
وهو يطلع من الدرج : يارررب ..
ابتسمت وقامت تشوف المطبخ وآخر التجهيزات ..
-
جميلة هي الحياة عندما نقول قريبا ونتبعها بأذن الله ونحن على ثقه بذلك لان لنا رب رحيم .
-
.
.
.
بعد المغرب
نزلت جوالها وطلعت لـ صديقاتها الحديقه ..
سلطانه تأكل فراولة مغمستها بـ شوكلا : ترى طارق راح تظلين معاه طول عمرك وم راح نشوف في الخمس سنوات الجاية الا بالقطاره ..
ضحكت وهي تسحب الفراولة منها : يقول مفروض الحين أنا معاه لانه مشتاق لي..
كادي : لايكثر راح يكون معاك طول السنين الجاية ..
وهي تأكل : ههههههههههههههههه حلاله فديت قلب قلب قلبه المهم كيف الصبغه الجديدة ..
الجوهره : حسبي على آبلسيك متى صبغتي وقصيتي ؟
وهي تضحك : بعد م رجعت من طارق كلمت ديمو ومريتها وطلعنا للمشغل طلبت صبغ وشعري بس قصيته من تحت عشان التقصف اللي صاير ..
لمار : طالعه إليييمه متغيره كثييرة باللوك الجديد ..
سلطانه : ماشاء الله تدرين تذكرت شكلك بـ آيام الدراسة كنتي بكل آجازه تنزلين للسعودية شكل غير ..
: آخخ ي آيام الدراسة راح آكمل دراسة مع توتي ..
كادي : آععع دراسة م تحمل آدرس ثاني مره واذاكر ..
رتيل : مالت عليك أنتي لاحمل تبين تجيبين غير عبدالله ولادراسه تبين تكملين..
: صرت مدرسه هع .. بنات فاقده الجوري كثيير صديقتي المدرسه مثلي..
:هههههههههههههههههههههههههههههه قولي والله آسلوبك دممميل ..
خزتها وهي تضحك : جوهييير كملي البسبوبة والقهوة ..
لمار : الجلسة بدونها ناقصة كثيير بس بنات باين على صوتها الراحة من كلمتها اليوم..
سلطانه : الله يكتب لها الراحة كفاية اللي صار لها ..
رتيل : فرحانة لها جداً بس قهر م حضرت زواجي ..
كادي : لو عرفت وقالت لـ فهد كان آجل السفره ..
لمار : المشكلة م عرفنا بإن رتيل ملكت الا اليوم ..وهم في أيطاليا ..
رتيل : مو مشكلة الله يوفقها أهم شي سعادتها ..
الجوهره : قلت لها راح آشغل الكام وتصير تشوفنا في غرفة العروس كأنها معنا ..
كادي : ي لبببها ..
كانت كادي متضايقه وتجامل لـ عيون صديقاتها .. جلست تحوس في جوالها ..
الجوهره : كدو عادي أاكل عبود شوكلا ..
: آيييه عادي لو تشربينه قهوه عادي ولدي رجال ..
: هههههههههههههههههههههه ي دلببببه تخيلي شكله يتقهوى ..
: هههههههههههههههه يقعد ينشب لـ جدي أذا جا يتقهوى يمد بيده عاد آحطه جنب جدي وآحطه له فنجان فاضي يقعد يعضض فيه ..
لقت قصيده عبرت بشكل كبير عنها ..نسحتها وأرسلتها لـ محمد ..
إيه أعترف في غلطتي وإنّي [ مزوّدها كثير ]
كل يوم لي غلطه شكل / ( تاجر ) وغلطاتي سِلع !
بس العشم في طيبتك .. يا صاحب القلب الكبير
سامحتني بـ أوّل " خطا " والحين , آخرها ؟ ولَع
( ساعات ) أحس إني طفل وأقول عن عقلي صغير
من كثر ما أشوفك تحب رضاي ؟ مارست الدلَع
زبدَة كلامي .. هذي هي بقولها لك ؟ بالأخير
" دلعتني " ومن هالسبب : الشيب في راسك طلَع

رفعت راسها وهي تشوف سلطانه تقوم لـ حريم كبار في العمر نزلت الجوال وقامت احتراماً لهم ..سلمت عليهم وكل البنات .. رتيل تناظر آم عساف وهي مصدومة ..
سلطانه عرفتها عليهم واخيراً تعمدت تقولها بنبرة : هذي رتيل ياعمه أكيد عارفتها..
ندى تناظرها وهي مصدومة أكيد زوجته الاولى ..بس شاللي جابها هنا ..!
أم عساف مصدومة : رتيل تشوفين ..!
وهي تناظرها ومبتسمه : وش تشوفين ي عمه ؟
عموماً حلو شفتك عقب هالفترة ..عشان أعزمك على زواجي بكرة على طارق-قالتها متعمده وتبيها توصل لـ عساف-
: ماشاء الله الله يوفقك –بـ فخر- هذي زوجة ولدي عساف ندى ..
مدت كفها : آهلن ندى مبروك ..
: الله يبارك فيك ..
: تراها خريجة جامعة الاميرة نورة وتخصصها علم نفس ..
وهي مبتسمه وبـ دقه في الحكي : حلو عشان تفيد عساف وتعالجه ..
آنسحب لـ داخل مع كادي ..
كادي تجلس وميته ضحك تقلد : رتيل ترى أنا خريجة جامعة الملك سعود قسم لغه عربية..
:ههههههههههههههههههههههههههههههههههه
الجوهره : ههههههههههههههههههههههههههههه تمزززح آمه وهي تقول خريجة طيب وش دخلك ؟
سلطانه شايله ريتان وتضحك : تبي تقهرها .. ليتك قلتي أنا خريجة من آعرق جامعات لندن ..
رتيل : لا دخليك م آتخيل نفسي نازلة للمستوى ذا في التفكير ..
لمار : خلاص بنات آتركوها في حالها ..
الجوهره : آيييو الله يالله نخرج من ذنوبنا ..
-

‏ ‏حدثنا ‏ ‏محمد بن أبي بكر المقدمي ‏ ‏حدثنا ‏ ‏عمر بن علي ‏ ‏سمع ‏ ‏أبا حازم ‏ ‏عن ‏ ‏سهل بن سعد ‏
‏عن رسول الله ‏ ‏صلى الله عليه وسلم ‏ ‏قال : ( ‏ ‏من ‏‏ يضمن لي ‏ ما بين لحييه وما بين رجليه‏ أضمن له الجنة )‏ ‏.
-

.
.
.
بيت أهل فهد ..
غرفة عبدالعزيز ..
: لييه طيب تتركين الحبوب ؟
: كذا ..
: طيب السنه الجاية آخر سنه لك في الجامعة صعب تدرسين وبنفس الوقت ممكن تكوني حامل ..
: عادي ..
: فجر ..
: هلا ..
: برودك يذبح م حب تكونين كذا ..
: وش تبي آسوي ؟
: أبي فجر المرحه البشوش ..
: مالي مود ..
تنهد : ولا لـ عيون عبدالعزيز ؟
ناظرته: عبدالعزيز عادي أروح لـ بيت آهلي بس هاليومين محتاجه أكون هناك..
: عشان تبعدين عني ..
: لا ..
: لاتقولين لا والجواب آيييه .. عموماً براحتك تبين أوديك وديتك مااقدر آجبرك على الجلسة معي وأنتي كارهتني ..
آنتظرك تحت ..
طلع من الغرفة وحطت راسها على المخده وهي تبكي مخنوقة حيل .. آنتظرها وطولت في نزولها رقى لها غرفتهم دخل وكان متأكد تأخرها بسبب بكاها وشافها مغرقه مخدتها دمع ..
آنسدح معها بـ بعرض السرير وهي على صدره : زعلانه مني وعارف أسباب هالزعل وعارف أشياء كثيرة تدور بداخلك على بالك راح آشوف غيرك من النساء لا يافجر ولد عمك ماله غيرك من نساء هالكون زوجة وحبيبه ..
ضمته أكثر والبكى مأخذ راحته فيها ..
لمها لصدره وقال من عذب القصيد م يناسب حالهم :
هآك العذر
كآني على شخصك
أخطيت
افدي خطآي بكل
شي ملكته

.
.
.
بيت عساف ..
جالس مع آمه في الحديقه وجدته ..
جلست ندى جنبه ..م فز لها مثل رتيل وهالشي لاحظته آمه وضاق صدرها عليه..
جدته بطيب نيه : عساف لو تشوف من شفنا الليلة ..
ابتسم وهو يشوف كل العالم حوله تدور دوخة براسه م تركته : مين ؟
: رتيل ..
عدل جلسته بسرعه : وين ؟
ندى ناظرته بصدمة : أنت للحين تبيها ؟
كان يناظر جدته لف لها : ندى كان م فيك لـ جروح م تبرأ بـ الساهل آتركي المكان..
ناظرت للحظات عساف وتركت المكان مجروح خاطرها ..
أمه : مهبببول تزعل مرتك ..!
اللي بخاطرك وميت عليها زفتها بكرة لـ زوجها الاول ..
قامت وهي معصبه من ولدها ..
ضرب بقهر على رجله : آآآخ رجعت له ..
جدته : عساف مرتك م تقل بجمالها عن رتيل وحتى اخلاقها ..
ضرب على صدره بـ قهر : ذا ذا مايبي غيرها ..
جدته قامت جنبه ومسكت كفه : عساف دامك طلقتها والحين بترجع لـ قديمها آنساها وفكر بـ مرتك ..
تنهد وسألها عن أحوالها : كيفها ؟ كيف شفتوها ؟
: ماعليها الله لايضرها مهيب مثل زمان ..
: كيف ؟
: ماغير تضحك ..
: مايهمها الشوف دامه معه ..
جدته : تقصد كفيفه .. لا يابعدي الحين تشافت وتشوف ..
ماعرف شعوره تجاه هالشي وسكت ..
: عمتك تقول لنا كانت مع صديقاتها ورجع لها نظرها ..
تنهد بحزن ذكروه فيها وظروفه آبعدته عنه غصب عن عينه ..
ذكّرونَي فيكَ وْالحزنَ احتَوانَي
مْاتركَتكَ بالرضٌاء لكَنَ زمْانَي
مْارضٌى يجمْع حَبيبً مْعُ حُبيبَه
لوْ أضمّكَ باليَدينَ وْبالمْحانَي
كَل وْاحد مْايجُيه ألا نَصيِبه
.
.
.
بيت جد كادي
جات من بيت سلطانه مع خالها سلمان هو وصلها وهو رجعها .. محمد طالع من العصر مع صديقه الصدوق عبدالله ..
نزلت ولدها وعبايتها وراحت لـ جدانها الي كانوا في بيت خالها ..
عطت جدها العلاج ورجعت لـ غرفتها بدلت لها ولـ ولدها ..
: عبببود نام وفكني منك منيب رايقه لك ..
عصبت منه : يااااخي نام لاتضحك ..
ضحك أكثر وهو يأكل يدينه ..
: عببببدالله ننننننام ..
كانت أعصابها متوترة وولدها رايق ..
بكت وانسدحت جنب ولدها ضمته ودخلت بنوبة بكى عمر محمد م عمل هالتصرف معها وزعل بهالشكل فوق زعلها بالها مشغول عليه من طلعت وهي تدق وترسل له مسجات م يرد وكملها وآغلق جواله ..
نامت وشهقاتها تتردد بين لحظه ولحظه وولدها غفى من شاف ظلمة الغرفه عدا من نور الابجورة ..
قامت 3 الفجر حست نومتها غلط طاح قلبها على ولدها شعرها على وجهه وهي تبكي وبصراخ : عببببدااااااالله حبييييي ..
صرخت وطلعت لـ غرفة خالها الوليد وهي تبكي وترجف : خااالي نمت وولدي الحين م يتحرك ..
ركض خالها بسرعة ..
سلمان سمع الصوت وفز من سريره ..
شاله الوليد وهلت دموعه : كااادي الله يسامحك ولدك بخير شوفيه يناظرنا ولا يوزع ابتسامات ..
بكت أكثر وبـ شهيق على أكتاف خالها سلمان أحتواها له : كدو خلاص شوفيه يضحك مع الوليد ..
ضمه الوليد ومسح دموعه عبدالله يعني له شي كبيير ..
دخل محمد وهي تبكي آستغرب : شفيكم ؟
الوليد يقوم وهو شايل عبدالله تقدم لـ كادي : خلاص حبيتي شوفيه مافيه الاالعافية..
محمد يدخل مفتاحه في جيبيه : خالي شفيكم ؟
ابتسم : كادي على بالها خنقت عبدالله ..
آنقبض قلبه : آعوذ بالله من آبليس شلون ..!
وهي تبكي وتأخذ ولدها لحضنها : رفض ينام ونومته على السرير معاي لما صحيت قبل شوي شفت آغلب شعري على وجهه ..
خالها باس راسها : الله يخليه لك .. بس نوميه دوم بـ سريره ..
وهي تمسح دموعها : إن شاء الله .. سوري خالي صحيتك من نومك ..
ابتسم ويده على راسه عبدالله : لا عادي بس حطي عبدالله في سريره ولاتخافين شوفيه الناس خايفين عليه وتوه صاحي ويضحك ..
ابتسمت بدموع وتركوها خوالها ..
صك الباب ونزع شماغه وحط على الطاولة ..وهو واقف يشوفها تحط عبدالله في سريره وترضعه ..طفت النور وظل نور الابجورة في الغرفة نام ولدها دنقت باسته وخانتها دموعها : قلب ماما الله يخليك لي ..
ظلت تناظره وتمرر آصبعها على خده الصغير ..
همس لها وهو وراها : راح تصحينه ..
بـ زعل : الحمدلله على السلامه ..
: الله يسلمك ..
: كان بعت الجوال ماله داعي معاك ..!
ابتسم : معليش كنت متضايق وكنت مع صديقي عبدالله ..
: على الاقل رد طمن قلبي ..
: كنت مع عبدالله ..
وهي مدمعه وتلف عليه : آييه صديقك أهم من كادي وآنشغال بالها – وهي تسند يدينها على سرير ولدها- أنت م تعرف بإن آلف سيناريو دار ببالي ..
: آسف حبيبتي ماكنت متوقع ينشغل بالك كذا ..!
: بعد كذا رد بس قل كادي أنا في المكان الفلاني وبخير ..
ظل يناظرها وهي تتكلم وتعاتب على تأخره ,عدم رده, زعله ..
: آصلاً ضميري يأنبي من زعلتك ..محمد لو آلف هالكون م راح الاقي مثلك شخص يتحمل غبائي وعصبيتي بأوقات كثيرة بس أنت تحبني صح ؟
ابتسم وأخذها لـ الصوفا جلسها : سلمي على ضميرك ومحمد مسامح كادي ..الخطأ منه هو ..

ضميرك يأنّبْك ؟ طيّب (سلامَتْك)
رح قل له : إنّي مسامحك يا حبيبي
اصل الخطا يمكن انا ! من بدايَتْك
جيتك وابي غصب او غصب تنتهي بي !

ابتسمت : يعني أنت غلطان ..
ضحك : آيييه ..
حطت راسها على صدره : خفت على عبدالله ..
قلبه لازال مقبوض أخذ انفاس كثيرة وهو يهديها : لاتخافين شوفيه الحين نايم .. كله خدود ..
رفعت راسها : محمد تراه ولدي لاتغلط عليه ..
ضحك وقام يبدل ..قامت معه وهي تفك أزرار الثوب : حمودي بجد مو زعلان مني؟
نزل الثوب وضحك : آثر زعلي مو مرغوب فيه ..
ضحكت وضمته : آفف ي محمد ..
خاف : من وشو ؟
رفعت راسها وضامته من خصره والابتسامه مرسومه على وجهها بـ حروفها مقطعها بـ مزاجها : أ ح ب ك


.
اليوم الثاني ..
المسا ..
الفندق
غرفة العروس
صكت الجوهره لابها : بنات لاحظتم شي على الجوري ..
كادي تضحك : واضح بإن الكائن المسمى فهد مقلقها
ضحكت لمار : لاتظلمون أخوي عاقل ..
الجوهره ضحكت : آيييه هين عاقل ..سبحان الله بنات تحسون معي الواحد مع زوجته غير عن آهله ..
سلطانه : صح لاحظت هالشي على مصعب .. في اوقات آتذكر مواقف لنا مع بعض وانحرج وأنا وحدي ..بس احببه ..
رتيل ترش العطر عليها : أي كلمه مع هالكائن نهايتها تقول بس أحببه ..
عدلت فستانها أكثر ..دخلت آمها : خوات طارق راح يدخلون يسلمون عليك ..
: آوكي ..
كادي تعدل تسريحتها وترقص : رتول
تجهزي وعطري باقي ثيابك
الوقت يمشي وقرب موعد الزفه
سلطانه تضحك وسحبتها : هننناك يلا نرقص وقولي شعر واللي تبين ..
بـ آستهبال: وه آخاف على نفسي طالعه آهبببل آخاف أحد يخطبني بس..
الجوهره تمشي وترقص وتتكلم : حتى آنا يااااي بس
سلطانه ولمار يناظرونهم ويضحكون مو صاحيات ..
رتيل ضمت نوت وبنتها وسلمت على خوات طارق الباقيات .. كانت تسولف وتضحك معاهم ..
: نجي لـ أبها ؟
مم شوفي نوت أنا مسيره لـ طارق مو مخيره ..
ضحكت نوت على جراءه رتيل ..
نورة أختها : رتيل شوي وتبدأ الزفة .. الله يصلحك أحرجتي زوجك ..-تكلم خوات طارق- طارق يقول م يبي يدخل وهي تقول الا يدخل معها ..
ضحكت ام فهد : آحسسن تعجبني ..
طلعت نورة عقب حكي آمها بإن طارق راح يدخل ..دخل وهو منحرج سلم على خواته وصور معاهم ..
عمته : الحين لكم نص ساعة للتصوير وعقبها الزفه ..
ابتسم لـ عمته بـ احراج طلعت وصكت الباب ..
مجنونة في تصرفاتها ضحكاتها غنجها دلعها جرائتها معه ..
خلصت المصورة وأعطت رتيل الكام الجديد كان سبب شرائها له الرئيسي تصوير لـ حفل زفافها ..
طارق : كان تركتي الكام معها ونأخذ الصور قبل السفر ..
: لا قلبي لان الكام حقي والصور راح أنزله على جهازي وأعطي البنات نسخ من صور القروب وصوري أنا وأنت راح آتولى آمرها في كندا ..ولان الحين راح تجي تصورنا من ندخل إلين نجلس على الكوشه ..
: رتيل طالعه خرافيه ..
رمشت له ..
ضحك : آه بس
ضحكت : بسم الله عليك من الاه ..
ضحك وهو يكررها : آآآآه
دق الباب ..
ضحك وهمس لها : زين لاني كنت بـخربها ..
ضحكت وبدأت زفتهم ..
ساكتين والقاعه ضوئها خافت ويناسب الزفه ..
جلس جنبها وهي ماسكه البشت : طارق ..
يقرب لها : لبيه ..
: ربي جمعنا ..
شد على كفها وتنفس بعمق اكثر ..لحظات كانت لهم والمصورة أخذت أدق التفاصيل لهم في الزفه بكل إلتقاطه لها ..
.
.
.
بيت عساف

هي الايام كما شاهدتها دول
من سرًة ُزمن ساءتةُ أزمانُ

هالبيت كان كفيل بـ التعبير عن عساف وعما جرى له مع رتيل ..
ندى : دامك بهالشكل تعشقها طلقتها ليه وتزوجتي ليه ..!
جالس في بلكونه غرفتهم ويدخن بـ شراهه : لان الوالدة م تبيها ..
: طيب ليه م عترضت عليها قبل الزواج ؟
: م كانت تدري بإنها مطلقه ..
: معليش على هالكلمة بس وش هالنظره القاصره عند آمك ؟
: ولدها الوحيد ..
: وأذا يعني ..!
: عاد الوالدة وش آسوي أنا ..
طفى السيجارة وتنهد بإلم وهو يتكتف ويسألها : أنتي ليه تسألين وتجيبين الجرح لـ نفسك بنفسك ؟!
: لانك للحين ماتهمني –رفع بصره فيها بسرعه- وأغلب تجاربنا الأولية في الحب صعبة النسيان وتكاد تكون مستحيلة ..
بنبرة : ليكون لك تجربة ؟
: أنا م أنجبر على شي م أبيه ولايحن قلبي لـ رجل آخر ..
رجع الوضع بينهم للهدوء من ثاني ..
: أنت تبكي ..!
التعجب وضح على كل شي فيها ..
قام بـ انزاعج واضح من هالدموع المتسربه وهي يفكر فيها أكيد الحين مع طارق ..
رجعت ظهرها بضيق جمالها م قدر يأثر فيه وينسيه رتيل بس هي قاعدة لابد لنا من معرفتها من يحب بـ صدق لن ينسى مهما كانت المغريات حوله لـ نسيان من يحب..
رجع للبلكونه وجلس ..
: عساف العلاج ..
أخذه منها ونزل وحده : لاهذي تنوم آتركيها ..
تنهد وشاف السيارة توها تدخل ..وقف : مين كان برى للوقت ذا ؟
طلع من الجناح وترك الاصنصير وهو ينزل من الدرج بسرعة ..
نزلت وراه ندى وشافته يتكلم مع رهف ..
وهي تنزل العباية : أنت مو ولي أمري عشان تسألني بهالطريقه من وين جيت..
: رهف خير إن شاء الله جاية هالوقت شوفي الساعه 1 الفجر ولا وحدك ..!
مين سمح لك تطلعين ؟
: أنا سمحت لـ نفسي وكنت مع صديقاتي .. تنعشى وتسوقنا ..
بـ حده : أي عشا للوقت ذا ..!
: مو ذنبي أذا م تعترف في المجمعات ونظامها ونظام التسوق ..
ندى : عساف رهف خلاص
بـ حده : أول وآخر مره ترجعين مثل هالوقت أو تطلعين وحدك فاهمه ..
ضحكت بسخرية وشالت الاكياس : عمري 24 سنة لاتفكر لو مجرد تفكير تتحكم في خروجي ودخولي ..
صرخ فيها : رهف أنا أخوك وولي أمرك لو عمرك فوق الخمسين ..
: شوف عساف أنا م عدت آحترمك ولا آعتد بوجودك ولاتهمني .. يكفيني بس أنت سبب وضعي الحالي رجاء عساف لاتفكر تتحكم من ثاني ..
طلعت لـ جناحها وصكت الباب عليها ..
أخذت آنفاسها بقوة وم سمحت لـ دموعها تنزل ..
فتحت لابها عشان تنسى همومها ..فتحت صفحتها الخاصة في الفيس بوك..
غمضت عيونها تمنع دموعها تنزل ..
ياااه حتى بعد فراقهم يتذكر يوم ميلادها ..!
ومنزل لها قصيده بن فطيس عاملها لها بـ تصميم خاص أبكاها وهي تسمعها بصوته والقاءه المميز للشعر ..

عقبال ياماخذ فؤادي مية عام
ضيعتني منك وانا ما اهتديتك
لا ما نسيتك كيف بانساك ما دام
ذكرى الفراق تهزني لو نسيتك
حبك قدر وانا على دين الاسلام
مكتوب في وجه الجبين ورضيتك
لك في الضمير الود والحشمه اتوام
ولي في ضميرك مثل ما انا بغيتك
ولك منزل في نايف القلب وخيام
وذود الغلا ترعاه ولا شكيتك

يفطر عليك القلب وان فارقك صام
والله لونك شوك سدره كليتك
القلب طيرٍ لادعي للهوى حام
والا انت وكره من كثر ماهويتك
كن العيون من النظر عقبك ايتام
وكني ماريت الا انت من يوم ريتك
وكنك معي وانا فقدتك من اعوام
مع الخيال القاك كني لقيتك
من صعب وصلك ما تهنيتك احلام
وان جابتك فزيت شوق ومحيتك
يعني وصالك صعب واهدافي اوهام
يعني زرعتك للقدر ماجنيتك
صبرك يقولون العرب كل الايام
يوم عليك ويوم لاجاك جيتك
ويا قلب ياللي ورثك اجروح وآلام
بليتني ماهو بانا اللي بليتك
ولعتني من عادني في الهوى خام
واسرفت بي وانا خطامك عطيتك
طعتك وزبدة طاعتك هم وهيام
مالله كتب لي واستخرت وعصيتك

لوللقلوب اسواق بايع وسوام
لاابدلك وان جيتني ماشريتك
والا انت ياللي جيش عينيك مقدام
لا اقنعت منك والرجا مارجيتك
كني سجين بين افراج واعدام
وكنك سجن وانا بنفسي بنيتك
تنبيك عن حالي محاصيل الالهام
وتخبرك نظراتي نهار التقيتك
عقب الوصال اللي على عين من لام
قدهو يكفيني عن الوصل صيتك
وقدني الى مريت بالشارع العام
لديت من ما في الضمير ودعيتك
ادري ان صوتي ماقطع عشرة اقدام
وادري بي اعود الى من نصيتك
ياشينها يامحنيٍ راس الابهام
ماقدر على شوفك وانا عند بيتك
الاعمار ما تضمن وانا اخاف الاحكام
ارثيك خاف اودعك ما رثيتك.

عملت لها لايك وحطت له رد عقب سالفة سفره اللي وصلتها وكلها لـ ادق التفاصيل حافظه ..
ودّع مصيـر الحـي يتلاقى ولوطـال البـعـاد
تطـول ولا تقّصـر الدنيـا عليـنـا دايــره
ودّع مثل ما ودعـت عينـي مساييـر الرقـاد
اللي بقا ساعـه علـى إقفـال بـاب الطايـره
ويلي من الفرقا ,, ومن ضيعتك,, وعيون العباد
لاعـادك الله صيـف لاربحـه ولا خسـايـره
ياقل حالـي مـن بعـد فرقـاك قـل مايـزاد
ولبا عيون أللي علـى شانـي رهـت عبايـره

نزلت لابها جنبها وأعادت القصيدة وعيونها ترق العباير وتسمعها وشهقاتها آدمت جدران غرفتها ..!
وهي تتمم : يارب أنزعه من قلبي واكتب لي التوفيق وله ..
.
.
.
أيطاليا
فندقهم ..
حاطها راسه على ذراعه الممتده وتناظر معاه الفليم إلين خلص ..
: مم فهد أنت فاهم آنجليزي بس أنا لا
ضحك : لما خلص قلتي لي ..
ابتسمت : شفتك مندمج معاه ..
: كان ترجمت لك ..
: عطني مختصر القصة ..
: البطلة وكذلك البطل من المباحث تتخلص قصتها بإن البطلة عنيفه من الصغر ومثل العيال بكل شي المهم فيه سيده تنظم حفل لـ ملكات جمال آمريكا وخلال هالمره تخطط لـ قتل أحدى المتسابقات المباحث تبي تمسك خيوط الجريمة ويكون لهم شخص داخل الكواليس طبعاً تعبوا مع البطلة إلين صار شكلها آنثوي وطريقتها في الكلام وستايلها دخلت داخل القروب كـ متسابقة وتم القبض على شخص متهم بس مش المطلوب مع تأكد الجميع يإنه المطلوب لهم رفضت الانسحاب وكملت إلين النهائي وكانت السيدة المنظمه للمسابقة وشخص آخر هم المجرمين لانهم تركوا القنبلة الصغيرة في التاج لـ ملكه الجمال المقصوده وحست البطلة بهالشي وشفتي شلون حاولت تسحب التاج منه والكل ظن بإنها غارت منها لانها الوصيفه وعقب الانقاذ اتضحت لهم السالفة ..
: ياحياتي عليها ظلموها ..
ضحك من قلبه : ليه تأزمتي ؟
: لان ظنوا فيها ظن السوء ..
ثنى ذراعه وأخذها أكثر لـ صدره : م تحبين ظن السوء ؟
: لا ..لاني مريت فيه كثير وعانيت منه ..
: شلون ؟
: مم لما كنت عايشه مع عمي كنت لما آجلس مع عياله على أنهم أخواني فـ كان يعصب علي ويقولي أنتي جميلة وأخوانك تفتنينهم عمد منك وهم مراهقين
–رقت عيونها بالدمع-
آذكر مره كنت العب معاهم في قميزر دخل وشافنا قريبين من الكمبيوتر ضربني وضرب أخواني ..
-تنهدت بإلم-
عشان كذا م حبه ولما عرفت أنه مو أبوي حررت هالشعور بداخلي كان يعذبني بشكل م قول غير الله يسامحه الله يسامحه ..
ابتسم لانها خرجت شي من ضيقتها المكبوته بداخلها لان لمار وأسيل قالوا بأنها م تشكي لاي أحد ..
: أنا م آتخذ موقف الدفاع عن عمك لكن لانه عارف بأنكم مو أخوان فما حب جلساتكم تكثر خاصة بإنهم مراهقين ومفروض تتغطين عنهم بس م يقدر يتكلم بإي شي ..
: يمكن كذا
-رفعت راسها وناظرته –
آسفه لاني نكدت عليك ..
مسكها من فكها بهدوء وقربها له : فهد زوجك وأنتي مضنونته لاتحكين كذا من تالي..
حمر وجهها : آ....
قطع حكيها فهد وحركته وهو يضحك ويقومها عقب دقائق ويضحك على حياها : آغراني هالشي آعذريني ولو إني راح آكررها كثير
ضحكت بـ آحراج وكفها على شفايفها ..
حبيبتي شفايفها كرز
والشفة السفلى خبال مليانة توت
وإذا ضحكت فاض وبرز ..!
.
.
.
وتمر الايام والاسابيع ويقترب الشهر الفضيل من الدخول ..
.
.
.
شقة ريان * الجوهرة
: والله حلو هالشي .. متى موعد الرحلة ؟
: العصر نقلع من الرياض وبأذن الله نوصل مكه على المغرب نفطر هناك ونجلس فيها عشره آيام ..
: يالبيه وناسسة .. اول مره راح أقضي جزء من رمضان خارج الرياض ..
ابتسم : أجل وش تقولين عن اللي صام خمس سنوات في آمريكا ..
: صح ريان كيف الصيام هناك ؟
: تعب بـ الحيل خاصة إنه يصادف وقت دراسة وضغط علينا ..
: طيب سبق وآفطرت ؟
يفكر ويتذكر بتنهيده : كانت تمر آيام كثيرة م آصومها بلا سبب –بضيق –الحين آفكر كيف كنت كذا ..!
لو جاني ملك الموت وقبضني كان قابلت الله صفر اليدين ..
: بس الحمدلله ريان حسيت وعدلت الوضع قبل فوات الاوان..
-غيرت السالفة عشان م يتضايق -
آآخ ريتو الحين في كندا ي لبى قلبها الله يوفقها..
: قصتها مع زوجها معجبتني حيل .. الله يسعدهم رآقت لي حركتهم بإنهم م يأسو ورجعوا لـ بعضهم ..
: لان رتيل عنيدة وشكله آعند عشان كذا رجعوا ل بعضهم ..
ريان : الا حبهم لـ بعضهم صادق ..
ابتسمت : فعلاً ..طيب ريان وأنت ؟
: أنا أحبك ..
: حب صدق ؟
عدل جلسته وظل يناظرها بـ عتب : ليكون شاكه في حبي لك ؟
: ممم مدري ..
: أجل حتى أنا مدري ..
: يعني م تحبني ؟
متعمد نزفزتها : لا ..
رفعت حاجب : هيين
أعشق دلع زعلاتها ونرفزتها
وأتعمد أزعلها ولو أني حنين
واحاول اتجاهل جميع اسألتها
والحب لو في عيني الحب بين
وأقول م أحبك وآناظر جهتها
وهي تناظر فوق وتقول هيين
ضحك : جوهرتي ..
: هاا
: جوهرتي ..
عقدت حواجبها : قلت ها ..
: جوهرتي ..
م ردت عليه لـ فترة ..
ظل يناظرها وماسك الضحكه ..
: خلاص لبيه
ضحك : آيييه جوهرة ريان لامن نطق آسمها م راق له غير لبييها ..
ابتسمت : مشكلتي متعودتك على أشياء كثيرة ..
: آه ي الجوهره لو غيرك م صبر على تصرفاتي بأوقات كثيرة آعترف قبل الزواج كنت ضايع بكل م تعينه هالكلمة لاصلاة لاعبادة لاذكر لله ولاصوم كل أنواع المحرمات سويتها هناك كأن م فيه رب هناك ..
الجوهره مسكت كفه : حبيبي التوبة تجب ماقلبها .. وأنت تبت توبة صادقة لله سبحانه وتعالى .

-
سئٌل فضيلة الشيخ عبدالعزيز بن باز -رحمة الله - من أحد الاشخاص عن الذنوب والمعاصي وإنه يريد التوبة والاقلاع عنها فأجاب -رحمه الله تعالى-

بسم الله الرحمن الرحيم الحمد لله ، وصلى الله وسلم على رسول الله ، وعلى آله وأصحابه ومن اهتدى بهداه.
أما بعد: ج/ أيها السائل: اعلم أن رحمة الله أوسع ، وأن إحسانه عظيم، وأنه جل وعلا هو الجواد الكريم، وهو أرحم الراحمين، وهو خير الغافرين - سبحانه وتعالى-.
واعلم أيضاً أن الإقدام على المعاصي شرٌ عظيم ، وفسادٌ كبير ، وسببٌ لغضب الله، ولكن متى تاب العبد إلى ربه توبة صادقة تاب الله عليه، فقد سأل النبي - صلى الله عليه وسلم- مرات كثيرة عن الرجل يأتي كذا ويأتي كذا من الهنات والمعاصي الكثيرة ، ومن أنواع الكفر ثم يتوب، فيقول الرسول - صلى الله عليه وسلم له -: (التوبة تهدم ما كان قبلها، والإسلام يهدم ما كان قبله).
وفي اللفظ الآخر: (الإسلام يجب وما كان قبله، والتوبة تجب وما كان قبلها).
يعني تمحوها وتقضي عليها. فعليك أن تعلم يقيناً أن التوبة الصادقة النصوح يمحُ الله بها الخطايا والسيئات حتى الكفر،
ولهذا يقول - سبحانه وتعالى -: وَتُوبُوا إِلَى اللَّهِ جَمِيعًا أَيُّهَا الْمُؤْمِنُونَ لَعَلَّكُمْ تُفْلِحُونَ [(31) سورة النــور]. فعلق الفلاح بالتوبة.

-
: وتغيرت كثير ..يمكن أنت م تلاحظ هالشي أنا آشوفك مرآ مرآ متغير –بـ ابتسامه- يكفي أنك صرت من جماعة المسجد كل م أتذكر هالشي يثلج صدري..
ابتسم : تفخرين فيني ؟
بـ فخر في صوتها : كثثثثيييير ..
ابتسم لها ..
: تذكرت آتركنا نمر بيت آهلك نهنئ لهم في رمضان وبعدين بيت آهلي ..
قومها معاه : وبعدها نطلع نتعشى ..
ابتسمت له وقامت معه تبدل ويطلعون لـ آهلهم ..

بيت أهل سطام
سطام يجلس ورجله ممدوه بتعب : راح نطلع للمستشفى نأخذ نتيجة الفحوصات ..
آمه : آييه ..
دقت على السواق : جهز السيارة ..
نزلت الجوال : السواق راح يوصلكم ..
: يممه منيب صغير آعرف آسوق ..
: ورجلك ويدك ناسيها ..
: عادي ..
آمجاد نزلت : يلا سطام ..
قام على العكاز : عن آذنك يمه ..
: بحفظ الله ..
طلعوا وجوهم هادي ..
دق ثامر : هلا حبيبي ..بخخير وأنت ... عسساه مديم ... ها .. راح أجيكم بس طالع مشوار مع آمجاد .. طيب آشوفك ..
نزل جواله بـ حضنه ..
: وش تحس فيه وأنت تقول آمجاد لـ صديقك ..!!
: آقول لايكثر .. ثامر خاطب وش يبي فيك ..!
: حتى ولو ..
: ثامر خويي شي مني وفيني وقفاته معي كثيرة ويعرف كل التفاصيل عني لاتقعدين تسوين فيها ..
تأففت من أسلوبه ..
وقف السواق ونزلوا ..
طلب الموعد وطلعوا للانتظار نظرات الناس تلاحقه لانه على عكاز ويده ورجله كلها جبس كره نظراتهم وكل شخص وله نظره تنوعت النظرات بين الشفقه والرحمه واللي ينادي ويقول شوف يحزن ..!
جلس جنبها وسب بقوه ..
-
نظراتنا وكلماتنا وتصرفاتنا تتسبب بـ إلم للاخرين ذلك من الأفضل أذا مر بنا أحد الاشخاص ويعاني من شيئ ما بإن نبتعد عن نظرات الشفقه والرحمه لان أولئك ليس بحاجتها فالافضل الاحتفاظ بها لـ أنفسنا ..
وعلينا بإن نعي بإن كل تصرفاتنا ماهي الا مرآه تعكس شخصياتنا ..
و شماته المسلم بغيــره مذلــه
أخص به من عندهم عرف وأذواق
-
نادتهم الممرضة قام من مكانه ودخلوا ..
تنهد بـ حزن : يعني فيه آمل نجيب عيال ..
: بأذن الله تعالى بس يبي لكم علاج عشان بعض المشاكل ..
آمجاد مخنوقة : دكتورة أنا سبق وحملت مرتين وآجهضت شلون هالمشاكل ..!
: بالنسبة لـ لك الرحم فيه ضعف بسيط وعندك ضعف في بعض الهرمونات .. وبالنسبة لـ زوجك كذلك عنده ضعف بسيط وبأذن الله مع العلاج راح تنحل كل المشاكل ..
تذكرها كيف كذب عليها وعيشها بـ حزن بإنها عقيم والحين نفس السالفة تنعاد له بكل التفاصيل ..!
تنهد وشال عكازه تكئ عليه وطلع حزنه الليلة يكفي الرياض ومن وطئ أرضها ..
.
.
.
بيت عساف
جلس : يمه اللي احترق مخازن فيها بضاعه توها وصلت ..
: أدري ي ولدي لكن وش تسوي من آمس وحالتك حاله ..
: الخسارة كبييرة يمه كبيييره ..
جدته : الله يعوضك ي ولدي عنها ..
تنهد بضيق مجنون وغمض عيونه ..
آمه : عساف ..
تنهد بـ هم وناظرها ..
:اذكر الله ..
: الااله الا الله ..
: عند ذكر الله وإنا آمك كل عسير يهون .. هالمال والبضاعه مهيب مكتوبة لك ..
: عارف يمه لكن الخسارة تكسر الظهر ..
رهف : الزكاة طلعتها ؟
ناظر أخته : حق الله دائما آطلعه ..
رهف : أجل تذكر بإنك دفعت مالك في شيئ لـ غيرك ..!
قطت جملتها وقامت ..
ناظر أخته وهي تطلع من الدرج .. تنفس بضيق وش تقصد غير رتيل وبإنه دفع فيها عشر مليون وأخذها من بيت زوجها كان شكره للنعمه أذاء للاخرين ..!
ففقد الكثير منها ولازال هنالك المزيد من الخسائر بـ آنتظاره ..
-
جميع م لدينا نُحن مؤتمنين عليه وسنعيدها في يوم ما .. فلـ نحسن آستخدامها لكيلا نخسرها ونحاسب على سوء تصرفاتنا في يوم تشخص فيه الابصار ..
-
.
.
.
بيت أهل مساعد
لف على أخوه : لافي الله يعافيك كل مره حياتي كانت بتروح بداهيه والسبب أنت وتصرفاتك ..
: آفا هذا أنا آنصحك في مصلحتك
: أي في مصلحتي ..!
شوف أنت أخوي وعزيز وغالي لكن حياتي مع زوجتي خط أحمر لاتقربه لا أنت ولاغيرك .. أنا مرتاح معها وحياتنا رسمنا لها آثنينا م معنا ثالث ..
زعل : ذا ردك على أخوك ؟!
: لافي أنت عزيز وغالي لكن حياتي مع زوجتي ملكنا وحدنا ..
: صرت خروف لـ بنت عمك ..!
ضحك على أخوه وقام : تمون تمون ..
: وين قايم ؟
: بروح للوالدة ..
: طيب سلم عليها أنا طالع لـ بيتي .. بمرها بعدين ..
مساعد : تعال لـ بيتي لاني بأخذ الوالدة معي تصوم ..
: وليه رفضت تجي معاي ؟ ومع الباقين ؟!
: الوالدة أنت خابرها ماتحب الازعاج وأنا م عندي الا ريتان .. المهم راحة الغالية وكلنا واحد ..
لافي : راح آحاول فيها أخذها ..
: ياخي الله يرضى عليك تركد الوالدة وافقت بالموت تطلع من بيتها ..لاتخرب وترجع الوالدة بكلامها ..
: خلاص طيب ..مع السلامه
ابتسم ومشى لـ داخل ..
-
جميل بإن تكون حياتنا ملك لنا بعيدة عن تدخلات الجميع فيما يقرر مصيرنا ومن نحبهم.
-
جلس جنب آمه وشافها مع بنته ..
: فديت ميمتي وبنيتي ..
ابتسمت آمه : جيت .. أجل وين أخوك ؟
: طلع توه وكان يبجي بس عرف بإن لمار هنا وقال بيجي بعدين ..
:الله يحفظه .. الا درى بإني بروح معك لبيتك ؟
: آي نعم ..
: وش قال ؟
ابتسم : المهم عنده راحتك ..
: مساعد علمني عساه م زعل لاني ماجيت معاه ؟
: لا يالغالية المهم راحتك عنده ..
جات لمار وفجر ..
مساعد : بعض الناس مطيحين عند آمي ..
فجر ضحكت وجلست : طبعا محد يقصدني ..
وهو يضحك ويأخذ بنته : لا ابداً ..
ضحكت : يمه رتبنا كل شي ..
آمها : يعز علي أترك البيت وش علي دام الشغالة معي والسواق تحت آمري كلهم وأنتم كل يوم تجون ..
مساعد : جلستك وحدك مهيب حلوه بـ حقنا .. ووجودك معنا في بيتي بركة ..
لمار : عمتي اعتبري بيت مساعد بيتك لك الامر والنهي والتصرف فيه .. وكلنا تحت آمرك..
آبتسمت عمتها واستانست بهالكلام حسسها بإن للحين بمكانتها عند عيالها وزوجاتهم..
تمنى يقوم يبوسها على راسها على حكيها الذوق مع آمه ..
-
آمهات الازواج مهما قسن وأسئن التعامل مع زوجات آبنائهم آغفروا لهن تلك التصرفات فهن آمهات ويطمعن بـ رؤية آبنائهم في أفضل الاحوال مع زوجاتهم وغداً بمثلماً تتعاملن معهن سيعود أحساناً أو أسائه إليكن.. لذلك لانعامل البشر بـ أخلاقهم بل بـ أخلاقنا نُحن ..
-
.
.
.
بيت آهل فهد ..
أسيل بوناسة : بكراً رمضان تو آعلن في التلفزيون ..
الجوري فرحت : ي لبييه ..
جات أم فهد : بنات بكرة صوم والا ؟
الجوري : آيييه عمتي ..
آستبشر وجه عمتها : يازينه شهر الخير والطاعه .. الله يعيده علينا وعلى المسلمين آجمعين ..
الجوري تجلس : اللهم آميين ..
نزل فهد من الدور الثاني ويسألهم ..قالت له آمه باس كفها ووجهه وهناها بـ قدوم الشهر : عساه ي الغالية يعود عليك آعوام وأعوام وأنتي بصحه وعافية ..
أخذته أمه من رقبته وباسته : سعد عيني ي فهد ومرتك عيني تشوفها وهي زين البنات ..
ابتسم لـ آمه وناظر الجوري شافها مبتسمه ..
سمعت صوت عزام ودخلت للصالة الثانية سلم على آمه وبارك لها بـ الشهر ..
فهد قام : مشينا ي عزام نصلي في المسجد العشاء والتروايح ..
عزام : طيب .. يما راح آطلع مع عيال خالتي بعد التروايح وعقبها نرجع لبيت خالتي راح آنام هناك ..
فهد : وراه تنام هناك ؟
: شوف فهد بنتها وتزوجت يعني الحين في البيت خالتي والعيال بس راح أتكي عندهم واصلاً خالتي كلمتني عشان آجلس عندهم تقول أنا وسيع صدر –قالها وهو يرفع حواجبه –
ضحك فهد : طيب مشينا ي وسيع الصدر ..
آمهم : خل عيال خالتك يجون لـ هنا آسلم عليهم ..
عزام : إن شاء الله ..
طلع فهد وعزام للصلاة ..
قامت أم فهد تصلي العشاء والتروايح في بيتها ..
-
هل فضل صلاة المرأة في بيتها تعدل فضل صلاة الرجل في المسجد؟
يقول النبي - صلى الله عليه وسلم-: أفضل صلاة المرأة في بيتها، لها فضلٌ عظيم قد يكون مثل المسجد، وقد يكون أفضل، وقد يكون أقل، المقصود أن أفضل صلاتها في البيت، فإذا كان فضلها في البيت أفضل من المسجد، معناه أنه يحصل لها مثل أجر المسجد أو أكثر؛ لأن الرسول قال: (أفضل صلاة المرأة في بيتها)، فدل على أن الأجر الذي يحصل للرجل في المسجد يحصل لها، أو ما هو أكثر لطاعتها لله ورسوله، وخضوعها لأمر الله ورسوله، فهي على خيرٍ عظيم، ولأن بيتها أصون لها وأبعد عن الفتنة، فإذا أطاعت الرسول - صلى الله عليه وسلم- وصلت في البيت، يرجى لها مثل أجر المصلي في المسجد أو أكثر.
الشيخ :عبدالعزيز بن باز –رحمة الله تعالى-
-
أسيل : متحمسسه لـ رمضان ..
الجوري تضحك : تدرين حتى أنا .. تعالي للمطبخ خل نشوف وش نسوي من حلا وأشياء بعد الفطور باردة ..
: تدرين فهد العام كان يساعد أمي في الطبخ ..
الجوري تحوس تطلع الصيينه ضحكت وهي تطلعها : والله ؟
:آيييه والله .. حتى القهوه أكثر شي يتقنه ..
: ي حبي له .. تدرين بكرة لو جاء من الشركة مو مرهق راح أخليه يسويها ..
: لا شوفي أذكر العام كان يجي على 2 الظهر من الشركة وينام إلين يأذن العصر يروح يصلي ويرجع قبل الصلاة بـ ساعه تقريباً لانه يجلس في المسجد ويدخل يساعد أمي طبعاً فهد عنده عقده م يحب الشغاله تجلس وهو في المطبخ ..
ضحكت الجوري : صح لاحظت يقولي حاولي تخلص كل أشغالها في الصالة عشان م تجي وهو جالس ..لما سألته ليه قال بإنه م يحب كل شوي يشوف وحده محرمه عليه ..
: ي لببااه .. ياااه جور فهود ترى مارآ طيب وحبوب ..
بحب له : فديته الله يخليه لنا .. يكفي م أحس بالامان الا بوجوده ..
دخلت الشغالة وابتسمت الجوري لها وغيرت السالفه : أسول خلينا نسوي نوعين حلا واحد بعد الفطور والثاني حلا عشا ..
أسيل : طيب خلينا نسوي جديد ..
الجوري : تعالي أجل للصالة نطلع حلا سهل ..
طلعوا وأخذت أسيل لابها وجلسوا جنب بعض ..
الجوري قامت : شوي وجاية ..
جابت لهم ليز وعصير : ندور بـ روقان ..
ضحكت أسيل وكملت تأكل وتشوف مع الجوري ..
.
.
.
بيت مصعب *سلطانه ..
حاطه كفها على فمها ومو مصدقه ..
كل شوي تناظر الساعة تبيه يجي تبشره ..
شافت أخيراً الباب انفتح ابتسمت : مصصصصعب تعال أنا هنا ..
تقدم وهو ينزع الشماغ : لبيييه ..
تضحك : تعاااال ..
ابتسم ونزل الشماغ وجلس جنبها : المود روقان عكس المغرب وش عندنا..
تعض أصبعها : فيه شي دممميل هنا
–اشرت بكفها الثاني على بطنها-
سكت للحظه : شوفي هالموضوع م فيه مزح ..
وعيونها تلمع فرح : م آلعب عليك والله حامل .. اليوم طلعت مع كدو الصباح صح ؟
ابتسم : آيييه ..
: رحنا عملنا تحاليل كاملة وكانت المفاجأه الحمل تو كدو قبل شوي قالت لي مرت لـ عبود شوي مسخن وأخذت النتيجة وصورتها لي ..
ضحك بـ فرح وحط كفه على بطنها : أجل هنا شي جمميل ..
وهي مبتسمه : دممميل ..
ضحكت : دميل لعيونك ..
مسك كفها : تعالي نبشر الوالدة وعمتي ..
: ترى ابداً م ينتظرون هالخبر..
ضحك : ابداً ..
قامت معه وأخذت الشيلة : فيه أحد هناك ؟
: لالا الكل طالع م عدا الوالدة وعمتي والبنات ..
حط كفه على خصرها : فديت الجلابية والشيلة عليك معطيتك شكل جديد..
ابتسمت : ححيل .. مصعب لاتلعب علي
ضحك :والله إني صادق أول مره آشوفك لابسه جلابيه ولافه شيله –ويده على شعرها المنتثر ورى ظهرها : شكلك جد متغير ..
انحرجت : بس
ضحك وباسها ..
حمر وجهها : ي ويلي مصعب لا تسوي كذا .. احراج لو أحد شافنا ..
ضحك على آحراجها : محححد الكل داخل الفيلا ..
دخلوا لـ بيت آهله ..
سلموا وهنت معاه لـ آمه وعمته ..
آمه : عساني آشوف ضناكم السنه الجاية جاي معكم ينهي لي ..
ضحكت وناظرت مصعب آمه وعمته كل مره على هالكلمه ..
: أبشرك يمه سلطانه حامل وراح يشرف الحفيد المنتظر ..
ابتسمت وهي تشوف فرحة آمه وعمته ردت على مباركتهم وهي تضحك على مصعب وحركاته مع آمه وعمته ..

الاستراحة ..
ثامر : م تدري يمكن خيره م يجي لكم عيال هالفترة ..حتى تتعدل أوضاعك النفسية بعد طلاقك للجوري وحتى زوجتك مهوب زين تحمل الا بعد فترة من الاجهاض..
تنهد بـ حزن : كأن الله عاقبني على سواتي في الجوري ..تدري لما قالت لنا الدكتورة هالحكي حسيت كأن أحد صفقني كف قوي ورجعت لي سواتي في الجوري بسرعة..
: سطام هي شوية مشاكل وكل شي ينحل بأذن الله تعالى ..
: عارف بس تخيل معي شعورها طول الشهور وحزنها على العقم وأنا مع وجهي لما حملت آمجاد آول مره نزلت معها نبشر الكل وهي جالسة تخيل بس شعورها هذيك اللحظه ..!
هلت دموعه : أحس إني فقدتها فاقدن شي آسمه راحه بال ..
: هي الحين لـ رجال غيرك أخذت نصيبها معاك والحين الله يستر عليها مالها منك الا أنك ولد خالها .. أنساها وأطلب الله في هالليالي المقبلة ينسيك آياها ..-تنهد- تذكر بنت خالتي كيف آنقلب حالي عقب زواجها ؟
ناظره : تهقى انسى وأنت تبكي أنها تزوجت وتركتك ..
ضحك ثامر : ياخي آحس شكلي كان تافهه هي فرحانه في حياتها ومع زوجها وأنا أبكي ..
ابتسم سطام : ي أنت بكيت بكى ليلة زواجها ..
ضحك آكثر وانسدح على العشب : كنت غبي .. بس تدري الحمدلله على خيرته لي شوف الحين ماشي في شغلي صح وزواجي قريب ..
: نسيتها ؟
ابتسم : ي قديم أكيد نسيتها كانت فترة وحب مراهقه .. الحين قلبي لـ خطيبتي..المهم والعبره ي الخوي من ذكر بنت خالتي الله يستر عليها بإن الايام كفيلة تنسيك الجوري ..
: إن شاء الله ..المشكلة من اللي يعوضني عنها ي خي البنت ماشاء الله ..
: ظروفها ي الخوي كانت قوية م تقدر تجلس عقب كل شي صار بينكم ..
تنهد بحزن ..
شد على كفه وهو منسدح على العشب جنبه : خب حزنك عليها قبال أهلكم وبالذات آمجاد ..
: تدري وشاللي يقهر .. بإني أحبها وأخذها مني زوجها .. آآآخ ي حرقة قلبك ي سطام ..أنا أولى فيها ي ثامر من زوجها ..

تقول : سامح ظروفه , والحزن خَـبّه
واقول : منهو يعوضني مخاسيري ؟
وشلون اسامح ظروفه ؟ .. واللي آحبّه
خذاه غيري وانا اولى ../ فيه من غيري

ثامر جلس : سطام تطيع خويك ..
يناظره : بـ وشو ؟
: نطلع الحين لـ السوق وتجيب لو عطر ي شيخ وتغلفه وتروح لـ بيتكم لـ زوجتك تعطيها وتبين لها بإنها غاليه عندك وإن ظروف النفسية من الحادث هي السبب في ضيقتك مو فراق الجوري .. أنت تحب آمجاد تذكر كل شي عشانها سويته ..
: ثامر أنا أحب أمجاد وأغليها هي أول حب في عمري ..
ثامر ابتسم يبيه يروق : آخخ ي سطيم قلبك فنادق ..
ضحك وحك ذقنه ..
قومه ثامر : يقولك خير البر عاجله مشينا نأخذ الهدية لها ..
: آنزل أنت م فيني للتسحب في السوق .. ياخي نظرات الناس تحسس الواحد بـ النقص ..
ثامر آنقهر : كل شخص يناظر بنظره نقص جعله البلا يبليه .. كلها أسبوع وشوي وتفك الجبس عن يدك والرجل بأذن الله قريب ..
: إن شاء الله ..
ثامر يمشي معه ويطلعون من الاستراحة عقب م قالوا للعيال ..
: آخ ي سطيم الله يخليك لي .. على كثر المعارف بوقت حادثك والراحة الاجبارية حسيت نفسي وحيد ..
سطام ابتسم : يعني صرت صديق نفسك ..
ضحك ثامر بقوة
ضحك سطام وركب سيارة ثامر ..
ثامر باقي يضحك : م صديقنا الا أنا ..
ضحك من قلبه غير ثامر المود عنده ..
-
الاصدقاء تعجز جميع الاحرف أمام وصفهم هي تلك الدعوات قد تفي بما في دواخلنا تجاههم بين حين والاخر .
لاحرمنا الله إياهم
-

.
.
12 ليلاً
بيت أبو سطام ..
طلع لـ شقته وهو يتألم من المجهود المبذول .. فتح شقته مع آمجاد ودخل م شافها في الصالة دخل لـ غرفتهم شافها متغطيه ..
على باله نايمه ..
جلست : سطام ..
ابتسم : قلبه مو نايمة ..
ابتسمت رغم الحزن بقلبها على موضوع الانجاب على آنه عبرها اخيراً : لا مو نايمة..
نزل الهدية جنبه على السرير وفك العكاز ..
: ليه آثار هالدموع ؟ عادي حبيبتي تونا والعمر قدامنا توني دخلت 25 وأنتي توك عشرين صغار لاحقين على العيال وأزعاجهم وغثاهم ..
دمعت : بس فيه مشاكل لو التأخير عادي كان آوكي ....
قاطعها : مالنا على قدرة الله اعتراض وبعدين الدكتورة تقول مشاكل بسيطة تحدث لـ أي متزوجين راح نتعالج منها وبأذن الله تحملين ..
ابتسم وهو يأخذه الهديه ويطلعها – تنفس بهدوء- : آفتحيها ..
ابتسمت وفتحت العلبة رشت العطر : ي قلبي ..
وهو مبتسم ويرجع شعرها : حلو ؟
: يجنن ..شكراً بيبي ..
باسها : مجود ترى أحبك ثقي تماماً بهالشي بس الحادث والبنتلي اللي راحت ضيقت أخلاقي ..
تنهدت بعمق و م كان لها أي مود تناقشه في موضوع تغييره لان جيته لها ومعاه هديه دليل بإن حبها للحين في قلبه ..
.
.
.
بعد عدة آيام
.
.
.
أبها
بيت أهل محمد
أبو محمد : وين ولدك ؟
: تلاقيه في غرفته ..
: الله يهديه م غير جالس مع مرته في ذا الغرفه ..
ضحكت آم محمد : خلهم بـ راحتهم ..
أبو محمد : ودي بـ عبدالله أجلس معاه ..
: الولد صغير مهوب فاهم عليك ..
: درينا ي مره لكن شوفته وهو يضحك يسر الخاطر ..
دخل محمد مع كادي وولدهم ..
آبوه : تونا بـ الطاري ..
ابتسمت كادي : أكيد ي عمي م تبي غير ذا ..
ضحك عمها : آنشهد ..
كادي وهي مبتسمه نزلت ولدها لـ عمها وجلست قريب من خالتها : خالتي وين البنات ؟
: تلاقينهم على ذا المسلسلات
: آها ..
خالتها : كادي جدانك بعد شوي راح يجون يسهرون معنا ..
آنشرح خاطرها : فديتهم .. آشتقت لهم حيل بس خالي أبراهيم رافض الا يجلسون معه ..
خالتها : راح أكلمهم الليلة يجلسون معنا .. خاصة إن ابراهيم في الرياض عندهم متى م بغاهم شافهم ..
محمد : راح أكلم جداني الليلة ..
جلست تفكر في جدانها آشتاقت لهم حيل .. كم يوم من وصلوا لـ أبها م شافتهم .. لمعت عيونها وهي تشوف عمها يضحك ويسولف مع ولدها تذكرت جدها ..
محمد ظل يناظرها عارف بإن خاطره مهوب سالي من بعد ولو هي أيام قليلة عن جدانها قام من مكانه ..
آمه : توك قاعد وين رايح ؟
: بروح آجيب جداني وأجي ..
قامت معه كادي وطلعوا من الصالة ..
: محمد جيبهم بإي طريقه .. ترى مشتاقه لهم حيل ..
ابتسم : وشاللي قومني غيرك لمعه عيونك ..
ناظرت يمين يسار وابتسمت : دنق بس
ضحك لها وباسته ..
: لاتبطي ..
مسح على خده بخفه وطلع ..
رجعت م شافت خالتها في الصالة راحت لها المطبخ ..
أخذت الدلة من خالتها : عنك خالتي أنا راح أسويها ..
ابتسمت خالتها وعطتها ..
خالتها وهي تجلس : كادي م بعد حملتي ..
لفت لـ خالتها : لا خالتي ولاأبي الحين عبدالله توه صغير ..
خالتها : أحسن ..حتى محمد كان يقولي بإنك تعبتي على حملك في عبدالله ..
: كان أكثر تعبي سفر محمد لـ جازان وخوفي عليه ..
: الله يخليه لك ..
: آمييين ..ي حبي لـ ولدك ي خاله ..
ضحكت خالتها عليها ..
واضح اصلاً حبهم لـ بعضهم من خلال تصرفاتهم وكلماتهم مع بعضهم حتى قبال الكل م همهم أحد دام اللي يجمعهم كتاب الله وسنة رسوله –عليه الصلاه والسلام-
ظلت تسولف مع خالتها إلين خلصت القهوة حضرتها وكلمت ترتيب مع خالتها ..
جاب عمها ولدها ابتسمت وشالته ..
عمها : شكله جيعان ..
: لا عمي تو من مرضعته بس م نام ..عن أذنكم راح آنومه
طلعت لـ غرفتها ..
عمها : ذربه هالبنت وسنعه ..
خالتها : تربية موضي ..
ابتسم : واضح عليها من طريقتها وأسلوبها كأنها جدتها ..
غرفتها ..
حطت ولدها على صدرها وظلت تنومه .. إلين غفى وغفت معه ..
دخل محمد عقب م جاب جدانه وآستغربت نايمه ..
جلس على السرير يتأملهم أغلى شيئن في حياته ..
ي حبه لـ حنانها لـ ولدها وهي حاطته على صدرها وماسكته عدل ابتسم وغبط عبدالله كثير على إن كادي آمه من حبه وجنونه فيها ..
بـ هدوء وهو م شبع من تأمله لها :كادي ..
حياتي كدو ..
كدو ..
تحركت بهدوء وولدها على صدرها نزلته جنبها :غفيت ..
ابتسم : جبت جداني ..
قامت من السرير : ي فديتهم ..الحين نام عبود آصحيه ..
محمد رحمه : لا كادي يحزن ..
: جداني راح يسألوني عنه قبل م آسلم عليهم ..
ابتسم : بس شكله ينرحم ..
: راح آصحيه ..
ظل يناظرها وهي تحاول تصحيه وترحمه أخيراً تشجعت وهي مندقه على ولدها :عبودي حبيبي
محمد رحم ولدهم : كادي خلاص حرام شوفي متعمق في النوم ..
رفعته وهي تجلسه : عبودي عبببادي قوم ي ماما ..
بكى وأخذته غسلت وجهه إلين صحى لها ..
محمد : ههههههههههههههههههه رحمته ..
ضحكت وطلعت معاه لـ جدانها ..
أول م شافتهم رقت كل عيونها دموع وسلمت عليهم وهي تبوس يدينهم ووجيهم ودمعها نزل : ي جعلني م فقدكم ..
أخذ جدها ولدها وآخترقت دموعه لحيته المغطاه بـ الحنا ولونها آحمر : محمد الليلة كادي بنأخذها هي وهالرجال –عبدالله- معنا مالي غناة عنهم ي جدك ..
ابتسم محمد : من عيوني ..
جلست جنب جدتها وهي ماسكه جلابيتها وظلت تهمس لها وجدتها تمسح دموعها : لاتبكين ي نور عيون جدانك ..
: آشتقت لكم .. كيفكم كيف جو أبها معكم ؟
وهي تمسح دموع حفديتها : الحمدلله .. برد هنا ..
ابتسمت : حسيت حتى عبدالله كله شتوي آلبسه ..
جدتها : كادي كأنه كان يبكي ..
ابتسمت وهي تقولها : توه من شوي نام وقومته عشان تشوفونه ..
ضحكت جدتها : الله يصلحك .. جييبه من جدك ..
جدها شافها تبي تقوم : آقعدي أنتي وجدتك سولفوا وحدكم منيب معطيكم عبدالله..
جدة كادي : ترى مثل مالك حق لي حق ..
ضحك : خليك مع كادي ..
محمد دخل : كادي آدخلي لـ داخل عبدالاله يبي يدخل يسلم على جداني ..
: آوكي ..
قامت وشافت بنات خالتها : ترى جداني في المجلس وم فيه غير أخوانكم ..
سماهر –بنت خالتها- : وأبوي وينه ؟
: شكله طلع ..
خالتها سمعتهم : أبوكم طلع يجيب عشاء .. تعالوا سلموا على جدانكم ..
جلست كادي في الصالة وحدها ..
ابتسمت وهي تسمعه يناديها : هنا حبيبي ..
جلس جنبها ..
: غريبة جيت ..
: حبيبة قلبي جالسة وحدها ..
حطت راسها على جنبه : خلك معي ..
ابتسم : منيب متحرك ..
جلست تشبك أصابعهم ببعضها : حبيبي ..
: لبيه ..
: ترى الليلة بروح مع جداني ..
: كلنا سوى ..
: أكيد من قالك أبي مكان أنفاسك م تشمله ..!
وهو مسيح نفسه على الكنبه جنبها ومايله كادي عليه حاط آصابعها على شفايفه ويبوسها..
: آتخيل على قولة سلطانه لو أحد يدخل علينا بهالوضع ..
هايم فيها: كلهم في الصالة الثانية ..لاتخافين ..
: طيب براحتك ..حمودي
: ممم
: شكل أحد جاي ..
: زوجتي م فيها شي ..
شافت سماهر داخله آنحرجت من وضعهم وهي تنزل ولدهم : كادي عبود شكله راح ينام ..
ابتسمت بـ احراج : هاتيه ..
طلعت سماهر ووجهها غادي لون ثاني ..
محمد وهو مبتسم : طحت من عين أختي ..
: أقولك لا أحد يدخل وتقولي زوجتي ..
ضحك ورجع بنفس وضعيته ماسك كفها وكفها الثاني ماسكه فيه ولدهم تنومه
كادي : حبيبي شوف وجهه ميت نوم ..
ظلت تنوم ولدها ومحمد جننها ..
: مححححححححمد ..
ضحك : موعدنا بيت جدي ..
وهي تقوم ويقوم معها يـحطون عبدالله بـ غرفتهم ..
: عبدالاله باقي عند جداني ؟
: مدري ..
طلعت لها ملابس لـ ولدها رتبتهم واخذت ملابس لـ محمد معها ..
مسكت كفه وقومته معها طلعوا وتركوا الباب مردود على الاخير ..شاف محمد المجلس م شاف أخوه دخلت معاه وكل شوي تقوم كادي او محمد يطلون على ولدهم ..

.
كندا
شقة طارق*رتيل ..
رتيل : ياااه فارق في التوقيت تدري تو مسكرة من لمار تقول الحين يصلون التروايح في الرياض
: تقربياً الفرق بين كندا والسعودية من 5 الى 7 ساعات .. لكن الله يكتب لنا الاجر اليوم بعض الطلاب مو مسلمين يسألوني عن الصوم وشلون نتحمل خاصة في كندا والنهار طويل بهالفصل ..
: الله يكتب لنا الاجر .. أحلى شي بإن فيه مركز آسلامي هنا وتقوم الصلاة دوم..
: ترى ولد أختك دائما أشوفه وأكلمه يجي يفطر معنا أو يتسحر مع ربعه عندنا ويرفض..
ابتسمت : هو طبعه خجول ..ماشاء الله عليه م يأس من نوره إلين وافقت له..
: سألت عنه أكثر من زميل ويقولون مجتهد في المعهد ..شوفي أذا اجتاز السنه الاولى وتعدا على المغريات للحياة لاتشيلين همه ..
: الحين ي طارق في معهد وآغلبه سعوديين وعرب عشان اللغه بس الخوف أذا دخل الجامعة وتعمق فيها وأنت شايف كل شي حولنا ..
بليز طارق آنتبه عليه بين فترة وفترة اسأله عنه .. نورة بـ الحيل خايفه عليه كل مره تدق وتسألني وتحرصني عليه ..
: لاتوصين الولد ماشاء الله عليه رزين .. وحتى العيال اللي مماشيهم محترمين..
: الله يثبتهم ..-فزت من مكانها بسرعة- طارق احترق شي
قام وراها ووقف وهو مبتسم : احترقت المكرونه ..
مقهوره : ي الله تعبت عليها ..
ناظر ساعته : م يمدي نسوي غيرها لان شوي ويأذن ..
ظلت تناظر المكرونه مقهوره ..
ابتسم : تفداك .. خلينا نحضر باقي فطورنا قبل الاذان ..
قعدت تتحلطم وتحضر ..
طارق يأخذ صحن ويحضر منها : م خربت بـ الحيل ..
حضروا فطورهم وجلسوا يسولفون إلين آذن المغرب ..
: بسم الله .. ذهب الظماء وابتلت العروق وثبت الاجر إن شاء الله ..
-
سُئل الشيخ عبدالعزيز بن باز – رحمه الله تعالى –
ما هو الدعاء المأثور عن النبي صلى الله عليه وسلم عند الإفطار وعند السحور أفيدوني بارك الله فيكم‏؟‏
قد ورد عن النبي صلى الله عليه وسلم أنه كان إذا أفطر يقول‏:‏ (‏ذهب الظمأ وابتلت العروق وثبت الأجر إن شاء الله)‏ ‏[‏حديث عبد الله بن عمر رضي الله عنه‏]‏‏.‏
وورد عن بعض الصحابة أنه إذا أفطر قال‏:‏ (اللهم لك صمت وعلى رزقك أفطرت فاغفر لي إنك أنت الغفور الرحيم )
وأما السحور فلم يرد فيه دعاء مخصوص فيما أعلم‏.‏
والذكر الوارد على الطعام في رمضان وفي غيره أن يقول بسم الله في أوله‏.‏ والحمد لله في آخره .
-
ناظرها كل شوي تشرب ماء ..
: حبيبتي آفطري ..
: م بي .. راح آقوم آصلي وبنام ..
: آيييه وبعدين ؟
ابتسمت : طروق كل ليلة تجبرني أكل وتأكلني آحس إني طفله عندك مسوي لي حظر عن أغلب الاشياء ..
ضحك تتكلم وهي مقهوره منه ..
: أحبك عشان كذا اعمل كل هالاشياء ..
: بس طارق أنت صارم معي بس علبه غازيات وحده في الاسبوع ولا لاعب علي بس بيبسي طيب خل كل آسبوع نوع ..
: في المشمش –يعني في الاحلام-
رفعت حاجب وهي مبتسمه : أحبك وغصب عني وعن عنادي آطيعك .. قلبي ي ولد الناس ممشيني لك براحته ..
ضحك لها ..
: ي جعلني في حناياك ..
وهي تمشي للغرفة : من غيرك فيها بس ..!
ضحك وكمل فطوره عقبها قام وضئ وراح لـ المركز الاسلامي يصلي جماعه ..
خلصت صلاتها وشالت باقي فطورهم ابتسمت م كانت تتوقع بيوم تغسل وتطبخ وهي من صغرها مرفهه بـ عز أبوها ..بس لانها تعشق طارق عشق المظاليم لـ فراق السجون رضت بكل حالهم ظروفهم الماديه على قدهم .. م غير الراتب لـ طارق والمكأفاة لـ طلاب التعليم العالي المبتعثين ..فكرت بإن ظروفهم راح تتعدل مع دراستها والمكافأة للطلاب .. آتسعت ابتسامتها كانت تحوس ولاتحسب حساب لاي ريال تصرفه بس الحين كل شي بحسابه بس هي تملك راحة البال مع طارق وهالشي م شافته ببيت عساف الثري جداً ولافي بيت أبوها بعد طلاقها ..
جففت يدينها ودخلت لـ غرفتهم حطت راسها وماجاها النوم إلين يجي ابتسمت وهي تسمع صوت الباب يتسكر ..
دخل لـ غرفتهم ..
: طفلتي نامت والا نتنظر طارق ..
بكسل ونوم : لاتعال م قدرت آنام ..
نزل الجاكيت ..
ناظرته : طارق هالتشيرت خفيف والجو بارد ..
ابتسم وهو يدخل جنبها في السرير ويأخذها لـ أحضانه : الغرف دافيه .. طفلتي نومتي إلين يأخذ للعشاء بعد ساعه من الحين ..
وأنفاسهم قريبها من بعضها وهي مبتسمه : طيب أنت كل ليلة على هالحكي ونقعد نسولف إلين يأذن للعشاء ..
ضحك : وش آسوي وسوالفك تغري ..
غمزت له بجنون ..
ضحك : شفتي أنتي دائما تجيبينها لـ نفسك ..
وهي تضحك : م سويت شي ..
: لا ابداً برئيه ..
: آيييه عارفه ..
ضحك من حركاتها تطلع دبلة زواجهم من آصبعه وتنقله بين آصابعه : يؤؤ م يدخل..
ميت فيها : لانه مقاس هالاصبع ..
رجعت الدبلة لـ آصعبه ودفنت نفسها تحت رقبته ..
ظل يرتب على آكتافها وفترة بسيطه وغفت ابتسم ودعى الله م يفرقهم ويطوي غربتهم ويرجعون للوطن حاملين الشهادات العليا ..
.
.
.
الرياض
بيت مساعد * لمار
الجناح الخاص فيهم
لمار تعدل الروج : لا شوي ويجون ..
يعدل شماغه : طيب الروج كل شوي تمحسين وترجعين تحطين ..
تناظر شكلها ولفت له : محد عفس الدنيا قبل شوي ..
ضحك : لاتحطين هالروج همن آتخدر ..
انحرجت منه وجلست تلبس السلسال .. دنق وأخذها منها وهو يركبه عليها ..
رفعه وشاف كل حرف (ن) من حروف آسمه على سلسالها والخاتم بكفها آسمه والحلق عليه آسمه حتى الاساورة ..
تنهد مره ومرتين وثلاث وميت عليها : كلهم يشوفون آسمي في نحرك وكفك وكلك..
تناظره : مهوب محفور بس هنا ..
ابتسم : مهوب بس انتي بالحب أبادلك أكثر ..
وهي ترش لها العطر ومبتسمه : مو كثري ..
أخذها وصار ظهرها لاصق بـ صدره : م سمعت ؟
ضحكت بـ احراج : مسساعد ..
: مين اللي يحب الثاني أكثر ؟
: أنا ..
شد أكثر : م سمعت للحين ترى آخرب الروج والتسريحة ..
ضحكت ونزلت راسها تبعد عنه ..
وهو يضحك : لمار ها مين أكثر يحب الثاني ؟
ميته ضحك ..
: ها ؟
: خلاص كلنا نحب بعضنا كثر بعضنا ..

اختلفنا مين يحب الثاني أكثر
وإتفقنا إنِّك أكثر وأنا أكثر
من عدد رملِ الصَّحاري
و من المَطر أكثر وأكثر
كيف نخفي حُبنا والشَّوق فاضح

مندق ويضحك : فديت التحشيش في تركيب الجملة .. فسريها شلون كلنا نحب بعضنا كثر بعضنا ..
ضحكت وهي ضايعه من تصرفاته ..
: ها .. قولي مساعد يحبني أكثر ..
عشان تعتق نفسها منه : يب يب
ضحك وتركها : شاطره كنتي راح تجيبين العيد لـ نفسك ..
عدلت البلوزه الشيفون وهي بعدها تضحك ولونها قالب من تصرفاته ..
ثنى شماغه ورش العطر : وين نازلة آنتظريني ..
: راح آنزل أحط البخور لـ عمتي ..
أخذت العود الازرق ونزلت نزل وراها ..
دخلت للمطبخ وشكيت على القهوة وكل شي وطلعت ومعها المبخر ..
جات لـ عمتها : عمتي البخور ..
عطت ولدها بنته وعينه على زوجته وهي تبخر آمه وعقبها رفعت المبخر ورشت لها العطر ..
: مساعد تبي آبخر لك ؟
جلس بنته : ريتان ي بابا آجلسي ..
مسكتها آمه وبخرته له ..
ضحكت :ماشاء الله عليك مو طويل ابداً ..
ضحكت عمتها : بسم الله عليه مهوب في أخوانه طوله ..
شال بنته وجلس جنب آمه : يممه آقطع خدودها ..
ضحك : خلها ي مساعد خدود بنتك م تسلم منك ..
يبوس بنته ويلاعبها ويضحك معها ..
لمار : مساعد الجرس يدق ..
قام ..
لمار : آترك البنت هنا ..
وهو شايلها : لا خليها توجب الضيوف مع أبوها ..
ضحكت وقامت مع عمتها أكيد حمواتها أو لافي ..
كانت منى وعيالها .. دخل مساعد زوج أخته للمجلس وراح للمطبخ ..
: ياااه مساعد جايبها هنا ..
ضحك : شوفي شلون تناظر ..
: آييه هههههههههههه ..
شالت بنتها منه : خذ حبيبي أول العصير وعقبها خذ القهوه ..
: لا قهوة ..
وهي مبتسمه : خذ القهوه ..
ابتسم وشال القهوة ..
طلعت من المطبخ عقب م تركت الشغاله تلحقها بـ العصير وكب كيك وهي شايله بنتها ..
.
.
.
شقة عبدالعزيز * فجر
: يارب .. عبدالعزيز وصلني لـ بيت أخوي وعقبها اطلع لـ ربعك ..
: طيب راح اتأخر عليهم ..
: ي الله ..
: المشكلة ربعي ي فجر من مبطي عنهم .. وترى فطورهم بكرة عندنا ..
: عادي الله يحيهم .. بس قوم وصلني عشان م تبطي أكثر عليهم ..
تحرك من الصوفا وهو يضحك لما شافها قامت من مكانها زهقت منه ..
دخل للغرفه وهو يضحك ويمسكها : م ينمزح معاك ..
تنهدت : مزحك يرفع الضغط ..
يلبس الطاقيه : آجل م عادني بمازح معك ..
: عزوز ..
: هلا
: ليكون زعلت بس ..!
: لا ..
راحت ووقفت قبالها : لا جد جد زعلت ..
يضحك وبصدق : لا والله .. أحد يزعل من كتكوت قلبه ..
ابتسمت له : لباك عزوز ..
: ولبى فجورتي ..
لبس الشماغ وعطته العقال : وين راح تطلع مع ربعك ؟
: بنروح لـ مطعم شعبي .. العيال ناوين يتسحرون هناك ..
بـ غيره : ممم عسى م فيه عوائل ؟
ابتسم وشم ريحة الغيره وقال يهدي بالها : لا كله عزابية .. حتى هناك راح ينشبون لنا العوائل ..
ضحكت : ترى أنت صاحب عائله ..
ضحك : عارف لكن مجرب المعاناه ..
لبست عبايتها : لما نرجع للبيت نسولف ونشوف هالمعاناه ..
ضحك لها وهو يغمز : نشوف ي ححلوه ..
: ي شينك بس أنت وأفكارك ..
طلع من الغرفه وهو يضحك ويسولف لها أخذت الشنطه وطلعوا لـ بيت أخوها ..




.
.
مكه
ريان*الجوهره
دخل لـ غرفتهم الخاصة في الفندق ..
ابتسمت بصدمه : حلقت شعرك ..!
يفرك راسه ومبتسم : كيف الشكل بس ؟
قامت : رهيببب شكلك ..
: لاتمزحين معي ..
ظل يناظر شكله في المرايه : ماش شكلي ..
وهي تجلس على الكمدينه : لا والله يزنن شكلك .. متغيير شكلك ريان..
ابتسم وحط يدينه على فخوذها : يمكن عشانك أول مره تشوفيني محلق كل الشعر من تزوجنا ..
: آيييه .. بس طالع شكلك حححلو .. أحس بان وجهك الحين ..
ضحك : كلمة أمي من زمان لامن حلقت راح يبان وجهك ..
ضحكت وظلت تناظره : نعيماً
: ههههههههههههههههه بدري ..
: ههههههههههههههه تو آتذكر شكلك وأنت محلق صدمني بس صدمه حلوه .. طالع أحلى من قبل بكثير ..
مقرب لها ..
: ريااان هذا وأنت توك جاي من التروايح ..
ضحك بقوة : يعني اللي جاي من التروايح لا يقرب زوجته ..
ضحكت وغطت وجهها : لاآآ .. بس مفروض يكون جوك روحاني ..
ضحك : آيييه هين ..
: ريان وجعه توجع العدو آركد ترى تحرجني بـ حركاتك المفاجأة ..
مسك خدودها : آم خدود ..ي أني أفدى هالغمازتين الغايرة أفداها ..
: بطل ي ريان ..
وهو يشيلها ويوقفون قبال القزاز ويناظرون الحرم ..
واقف وراها وضامها ويتابعون الجموع الغفيرة منهم بشر تطوف في حول الكعبه ومنهم من يصلي واللي يشرب من ما زمزم .. جموع كثيرة م لمحوهم وعينهم رجعت تتركز على الكعبه والناس المزدحمه حولها ..
: كثير المتعمرين ..
: لان عمرة في رمضان تعدل حجه ..
: بس م تجزأ عنها ..
: أكيد لازم الواحد يحج ..
-
هل وردت أحاديث تدل على أن العمرة في رمضان تعدل حجة، أم أن فضلها كسائر الشهور؟
نعم، ورد في صحيح مسلم عن النبي صلى الله عليه وسلم أنه قال: “عمرة في رمضان تعدل حجة“.
فالعمرة في رمضان تعدل حجة، كما جاء به الحديث، ولكن ليس معنى ذلك أنها تجزئ عن الحجة، بحيث لو اعتمر الإنسان في رمضان، وهو لم يؤد فريضة الحج سقطت عنه الفريضة، لأنه لا يلزم من معادلة الشيء للشيء أن يكون مجزئاً عنه.
فهذه سورة {قُلْ هُوَ اللَّهُ أَحَدٌ}، تعدل ثلث القرآن، ولكنها لا تجزئ عنه فلو أن أحداً في صلاته كرر سورة الإخلاص ثلاث مرات لم يكفه ذلك عن قراءة الفاتحة، وهذا قول الإنسان: “لا إله إلا الله وحده لا شريك له، له الملك وله الحمد وهو على كل شيء قدير“، عشر مرات. يكون كمن أعتق أربع أنفس من ولد إسماعيل، ومع ذلك لو قالها الإنسان وعليه عتق رقبة، لم تجزئ عنها.
وبه تعرف أنه لا يلزم من معادلة الشيء للشيء أن يكون مجزئاً عنه.
مجموع فتاوى و رسائل الشيخ محمد صالح العثيمين المجلد العشرون - كتاب الصيام.
-
: الله يحيينا كل عام ونقضي من رمضان في هالاماكن الطاهره ..
ويدينها على يدينه المحاوط فيها خصرها : آمييين ..
.
.
.
بيت مصعب * سلطانه
تمسح دموعها : مصعب أمي شوف كم لها يوم من وصلت للرياض وكل مره أكلمها تعتذر ..
: تعرفين مشغولة مع خالاتك .. وبأذن الله راح تمرنا ..
: مصعب الله يخليك لاتبرر لها ..
: لاتبكين كذا م خبرت هالدمعه تنزل بـ آستمرار ..!
بضحكه خالطتها دموع وتنهيده : م لحقت عذاب الثمان سنين ..!
ابتسم يبيها تضحك ويروق مودها : م تذكرين آزعاج آخر الليل ..
م فهمت عليه ..
: تلفون البيت كم كان يدق بكل وقت ..؟
رفعت حاجب وكفها على شفايفها : تمزح أنت كنت تدق ..!
ضحك : كنت بس أبي اتطمن عليك آشوف أنتي بخير أو لا .. خاصة لما دخلتي الجامعة و كنتي تشتغلين وتدرسين بنفس الوقت ..
تناظره بصدمة ..
: كنت احبك والله الشاهد م كنت قاصد آتسبب لك بـ أذى بس كنتي تعنين لي شي خاصة إنك أخت سعود ..
تمسح آثار دموعها : كانت تصرفاتي غبيه عايشه مثل العيال في ستايلي واسلوبي وكلي ..
: المهم الحين أنتي شلون .. سلطانه العيب يكمن في الاستمرار على الخطأ بس أنتي عرفتي الخطأ لما لقيتي من يوجهك للطريق السليم ..فديتك ي سلطانة مصعب شخصيتك وقوتها وأسلوبك في التعامل من كل شي يواجهك يأكد لي يإن الانتظار عشان أخذك كان كله صواب ..
تناظره وعيونها مغرقه دموع ..
كفها دموعها المتساقطه : ي أم الشي الدميل نسيتني أخوك اللي جالس تحت ..
: أخوي تحت ..!
قامت ومسكها : ي حبيبتي أنتي الحين بداخلك شي دممميل انتبهي ..
ابتسمت وعيونها كلها دموع : أنت ليه تقول شي دميل ..
ضحك : أحب هالكلمة منك وصارت لزمه لي ..
ضحكت له وباسته : جعل عيني م تذوق حرقتك ..
تركته ودخلت تغسل وظل يناظرها إلين طلعت أخذ كلينكس ومسح وجهها ..
: نزلنا ..
: آيييه ..
نزلوا وشافت أخوها وهو على آيباد مصعب .. شاف أخته قام لها وضمها : حبيبة أخوها ..
وهي تجلس جنبه : سوري حبيبي تأخرت عليك ..
ابتسم : لا عادي .. على بالي النسيب من شافك نساني ..
ضحك مصعب : م علي لوم ..
ضحك سعود : لا علي الحرام م عليك لوم لامن نسيت الخلق لامن شفت سلطانه..
: عساني لها فدوة آم الشي الدميل ..
ضحك سعود لما شافها قامت للمطبخ ..
: توحفه أنتم وهالشي الدميل ..
: ههههههههههههههههههههههههه عساه يطلع للدنيا سالم ..
: لاتخاف المهم انتبه على تغذيتها .. تراها مدمنه للكوفي ..
: تعبت معها بس من دخل رمضان م صارت تأخذ ..
جات معها القهوه وعطت أخوها ومصعب ورجعت جنب أخوها أخذها جنبه وهو يعطيها من القهوة والحلا وأخوتهم وحبهم لبعضهم واضح جداً .. م أبعدهم عن بعض زواج سلطانه واستقلالها بحياتها وحتى الحين حملها بالعكس علاقتهم كل م زاد في عمرهم يوم زادت ..
.
.
.
بيت أهل فهد
جناحهم
عارفة اللي فيها بس مو قادرة تقول لـ فهد ترى كذا منحرجه بشكل آختارت الهروب للنوم إلين تشوف الوقت المناسب وتفتح معه الموضوع ..
: لابنام إلين 2 الفجر ..
: كأنك تعبانه ؟
: لا قلبي .. بس نعسانه ..
كانت مبتسمه وهي تفرك عيونها وتناظره : بنام ..
: ويطاوعك قلبك في فهد تتركينه كل هالوقت وحده ..
جلست لـ عيونه ..
ابتسم وحط راسه على فخذها : بثر ؟
ضحكت : بثر في حلالك ..
ضحك أكثر : يشوش راسي كذا ..!
: ههههههههههههه الشكوى لله ..
ضحك وهي تدلك له راسه : تدري ..
يناظرها ..
: م توقعت بيوم أتزوجك ..
: ليه ؟
: مم مدري ..
: تبين الجد .. ولا أنا ..
وهي مبتسمه وتعمل تدليك بحركة دئراية خفيفه: شلون عرفت عني ؟
وهو مبتسم ويتذكر : أسيل لها الفضل بعد الله في زواجنا .. قالت لي عنك وبصراحة حبيت شخصيتك وتحملك صليت آستخاره والحمدلله ارتحت ..
: مم فهد اسألك سؤال وتجاوبني بكل صراحة ..
جلس من نبرتها واضح بإن السؤال مأزمها : لبيه ..
أخذت انفاسها : بصراحة و م راح آزعل ندمت لو للحظه على زواجك مني ..
اختفت ابتسامته من لحظات لـ عتب عليها بسبب هالسؤال ..
بـ لهجه خالية من أي تعبير : ندمت ..!
لكن الندم تدرين على عمر ضاع وأنتي مو فيه ..
الجوري أنا مرتاح معك بالحيل وأحبك بشكل م تتصورينه برغم إنه م مر لنا شهر وشوي مع بعضنا ..
حمر وجهها : ممم طيب لاتزعل ..
رفع وجهها : فيه شي ثاني صح ؟
ظلت تناظر المفرش وهي تقول له وتأكل ظفرها : من كم يوم وآحس بنفسي شي غريب مم-سكت وتنهدت وهو يناظرها وبطبعه الهادي والزرين م يحب يقطع حكي أحد إلين يقول كل شي بخاطره- مم أخذت جهاز تحليل منزلي للحمل وطلعت حامل..
م آستوعب : ها ؟
ناظرته ودمعت : عارفه بدري مارآ الحمل وتونا متزوجين ..
أخذها لـ صدره : أي بدري ..!
وأنا اللي آنتظر هالشي من مبطي ..
كل م آناظر خواتي شايلين عيالهم أو أي شخص ثاني آسج فيه غصب عني..
: يعني عادي ..
ضحك وهو يقومها معه : لاتستحين كل شي جاء بـ شرع الله وسنة رسوله –اللهم صلي وسلم عليه –
ابتسمت وتوها تحس بـ الفرحة من فرحته الغير طبيبعه ..
: فهود عمتي في بيت لمار ..
ضحك أكثر وضرب على راسه بـ خفه: نسيت بس أكيد راح تفرح كثير لما تسمع بهالخبر ..
رجع ضمها لـ صدره بحب كبير عوضها الله في هالانسان كل معاناه مرت فيها وجاتها من كل حدب صوب ..
معاه م كأنها عاشت الحزن لو للحظه بحياتها ..
.
.
.
-
آنتهت
"بصدري وجع كنت آحسبه نام ياصدري"
راح آعلق على من عاش معي من يوم الأحد بتاريخ 10-10-2010 و إلى يوم الجمعة 29-7 – 2011
أولا راح آعلق آختياري لـ بعض القضايا في روايتي ..حب المحارم الحب المحرم للاسف هالشي بدأ بالانتشار والاسباب كثيرة ولـعلي ناقشت في الرواية أهم هالاشياء وهي صحبة السوء التي جملت كادي في عين خالها المراهق سلمان عرفنا كيف آبعد عن طريقها وشافها بـ المنظور المألوف بإنه آبنته أخته لاغير ..
وكذلك آستخدام المال كـ سلطه في جلب كل شي ..ولنا في عساف مثال آستخدم ماله في تفرقه زوجين بـ غير وجهه حق وجاءه البلاء في أخته بطلاقها وفي صحته بخسارتها وعيشته على المهدئات وفي ماله بـ احتراق مخازنه ..
المال نُسئل عنه يوم القيامه فيما آنفقناه .
ياترى وش الجواب ..!
لذلك فـ نتقي الله عز وجل فيما أعطانا ونخافه فيه ونشكره عليه ..وتنذكر شي مهم جداً بإن هالمال في لحظه قد يزول .

وكذلك كادي حزنها على محمد كأنه آجزمت بـ عدم رجوعه ورجع ولله الحمد هالشي يتركنا نضع آمام أعيننا شي مهم جداً بإننا م نفكر في الشي قبل حدوثه ونحزن أنفسنا على شي قد لا يحدث ولنا في كادي مثال .
أفضل شي نعيش اليوم بيومه بكل تفاصيله ونترك غداً والتفكير فيه ..لان هالشي راح يضيع علينا لحظات لن تعود ..
و كذلك سطام شفنا شلون تصرفاتهم وطيشه ضحى بـ حبه لـ بنت خاله عشان سيارة بنتلي ..!
أخذ الجوري و عشقها لـ جمالها فقط في بادئ الامر ولكن تطورت الامور إلى إن وصلت إلى م رأينا والان شفنا فقد الجوري وكذلك فقد البنتلي بـ حادث إليم نجى منه والان عنده مشاكل في العقم وكذلك آمجاد وهي اللي جرحت الجوري بـ عدم حملها .
ثامر صديق سطام كان له الاثر الاكبر في حياة صديقه في تغييرها للأفضل , من مثل ثامر هم الاصدقاء الحقيقيون الذين متى م تمت الحاجه لهم وجدناهم, وأصدق م تعرف به أصدقائك عند رؤيتك وأنت لست على م يرام يسألك : في وجهك شي أحد مضايقك ؟
ومع الالحاحه وكثرة نصحه له تأكد بإنه أخيك الذي لم يحمله رحم والدتك .
طارق ورتيل وفراقهم وجزم الاغلبيه بعدم رجوعهم يتركنا هالشي نفكر بإن الشي أذا كان لنا نصيب فيه راح نأخذه سواء زواج أو دراسه أو أي شي آخر مهما حدث لنا من صعوبات ومشاكل أذا لنا نصيب راح يرجع لنا ..
الجوري يمكن البعض لاحظ بإنها قويت شخصيتها لما آشتغلت بعد تخلي الجميع عنها يتركنا هالشي تنأكد بإن م راح ينفعنا الا شهادتنا لـ ذلك نجتهد وتنحدى صعوبات الدراسة وظروفها لان دراستنا هي طريقتنا لـ مستقبل جمميل يجعلنا نفخر بأنفسنا.
الجوهره ك حال بعض البنات م تحت تهتم بنفسها وهالشي ترك ريان يعايرها بهالشي وبمساعده صديقاتها تغيرت حلو نغير أشكالنا بين فترة وفترة ولكن نبعد عن معصية الله عز وجل .
قد أكون لم آهتم بـ عقاب بعض الاباء والامهات في روايتي لان قد يكن بداخلي شيئاً من الواقعيه بإن العقاب لن يأتي مني للجميع فمن فـ هناك من نالها في الدنيا وهناك وعد وعيد آخر في كل من خان آمانة اؤتمن عليها فـ الابناء هبه من الله عز وجل للكثير فلا بد من الخوف من الله –عز وجل – قبل كل شي في هذه الامانه والاهتمام بها وتنشئتها بطريقة تجعله يوم العرض فرحاً مسرواً .
فـ كم شخص حُرم من نعمه الابناء ..
والعبرة لمن آعتبر وخاف الله فيما جميع م لديه .
-
فهد * الجوري
فهد كان ولازال الاب لـ أخوانه وخواته الله عطاه بـ فضله أولا وأخيراً ثم بـ رضى آمه عنه زوجة مثل م نقول " تنحط على الجرح يبرى" .. الجوري صبرت كثير عانت تعذبت من أهلها من سطام تذمرت في البداية طرقت كل الابواب و آشتكت للجميع تصرفات سطام وآهانته لها لكن الكل لم يكف أذى وتعذيب سطام لها .. لجأت إلى رب رحيم عطوف كريم ينزل كل ليلة إلى سماء الدنيا حين يبقى ثلث الليل الآخر فيقول من يدعوني فأستجيب له من يسألني فأعطيه من يستغفرني فأغفر له
"ثبت في الصحيحين من حديث أبي هريرة -رضي الله عنه-"
لجأت له وكانت على ثقه بإن الله عز وجل لن يردها خالية اليدين صبرت لـ وتحملت التعب والمرض والذل والاهانه وسكتت م شكت لانها على ثقه بإن في السماء زرق جميل سيأتي لها ..والحمدلله تحقق لها كل م تريد والان هي تعيش حياة جمميلة جداً مع فهد بـ آنتظار طفل يملأ عليهم حياتهم.
-
الجوهره * ريان
شخصيتها قوية وصلبه تعشق التحدي وكان واضح عليها من خلال تحملها لـ ريان وتصرفاته وطيشه ,بس بذكائها فضلت بإنها تحل المشكلة وحدها وتتحمل تغيير ريان مهما طالت الفترة لانها على ثقه بالله عز وجل أولا ثم بـ شخصيتها إنها قادرة على تغيير شخصية ريان للأفضل غيرت من نفسها أولا بتغيير نيولوكها بناء على كلامه وآنتقاده لها وبعد عدة شهور كانت طويلة عليها تغير ريان بعد جهد جهيد ولانها صبرت عليه وعلى تصرفاته كان المقابل لها بإنها أغلى من ما عينه والان هم يعيشون حياة جميلة ورائعه.
-
محمد * كادي
عشاق لـ بعضهم من صغرهم كبروا وتزوجوا وكانت حياتهم جميلة بس نغصها عليهم سفر محمد لـ جازان وفقد كادي لـ محمد تركها تعاني من حالة نفسية سيئه بسبب بعده وحملها لانه يعشقها رضى بإنهم يعيشون مع جدانهم لـ برها فيهم , وسبحان الله لـ برها في جدانها وطيب قلبها وتصرفاتها مع صديقاتها الجميلة صرف الله عنها شر تصرفات خالها وشر ولد عمها لذلك فـ علينا إن نحسن نياتنا فـ عليها نرزق.
والان كادي ومحمد حياتهم رائعه ومن أروع م يكن بوجودهم مع بعضهم وبوجود آبنهم عبدالله .
-
لمار * مساعد
شخصيتها هادئه جداً تعرضت لـ مشاكل كثيرة ببداية حياتها مع مساعد ,لجأت لـ أخوانها وكانوا خير العزوه لها وقفوا بـ وجه مساعد إلين رضخ لكل مطالبها رجعت له بعد بناءه لـ بيت خاص فيهم لاحظت بإن لافي لازال يتدخل في حياتهم وضحت لـ مساعد ووضع لـ أخوه حد والان حياتهم مع ريتان من أجمل م يكن .
-

مصعب * سلطانه
حبها لـ فترة طويلة جداً لان حبه صادق صبر إلين أخذها,صبر كثير على قسوتها وطبعها المشابه لـ للرجال ..!
تحمل بعدها وصدها وسكت إلين صارت نهاية الصبر خيره , بالنسبة لـ سلطانه كانت ضحية أم وأب آنفصلوا وهي في سن مبكرة وتركوها للضياع اكثر بتصرفهم السيئ جداً بكذبتهم بـ وفاة سعود دمرها هالشي جعلها تتشبه فيه تحزن على فراقه بشكل لايعقل لانها فقدت الاحتواء من الجميع فـ مالت عن الطريق وفي سن المراهقه وكلنا نعرف خطورة هالسن.
تغيرت بـ فضل الله ثم خالتها السبب في موافقتها على الزواج ثم بفضل صديقاتها في تغيير أفكارها وتصرفاتها والان محد ينافسها في الاناقة وتنتظر مع مصعب طفلهم الأول .
-
رتيل * طارق
شخصيتن كان لـ ظروفهم دور كبير في جمعهم للمرة الأولى , تعلقت أرواحهم ببعضهم وتفرقوا بـ فعل قسوة وظلم أهل .. برغم البعد الا إنهم لم يتسلل إلى أنفسهم اليأس برغم تعب وفقد رتيل للبصر أصر طارق ورجعها له لانه يعشق رتيل كلها مو شي معين , واجتمعوا من ثاني وحياتهم الان في كندا يكملون دراستهم العليا ولهم قصة عشق مجنونة.

عبدالعزيز * فجر
بداية كان يبيها آنتقام ولكن بـ تصرف فهد وحكمته تغير تفكير عبدالعزيز وتأكد بإن الزواج مودة ورحمه مو آنتقام ..!
والان حياته جممميلة مع فجر لولا غيرتها عليه التي تضيف لحياتهم رونق خاصة .

مشاري*ديم
شخصيات راقيه جداً حياتهم تسير بهدوء وجمال وكانت راح تخدش ببعض الخدوش من طالبات مشاري في الجامعة ولكن بذكاء تعامل مع الموضوع وآنهاه تماماً وحياتهم جميله جداً مع آبنتهم دانه .

رهف * سامي ..
آفترقوا للابد بـ فعل ظالم من والده ..لكن فراقهم لـ بعضهم م تركهم ينظرون للحياة بأنها انتهت تماماً بالعكس كل شخص بدأ حياته من جديد سامي يدرس في آمريكاً ورهف تشتغل وتحضر ماستر ..


