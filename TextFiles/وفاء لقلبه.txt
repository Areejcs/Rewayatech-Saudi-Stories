
الجزء الاول ...

وفاءً لقلبه ..وحبه ..وعطاءه ..
وفاءً لوفاءه ..وفاءً لأحساسه .
وفاءً .لسهره ..لتعبه..لأنجازه ..
وفاءً لتفاني ..وفاءً لبياض قلبه..
وفاءً لحظوره ..وفاءً للوفاء اكتب


ماأصعب الحياة عندما تكون قسوتها من أقرب الناس اليك ..
مؤلمه حد الموت عندما يكون الطعن بالظهر ..قاسيه عندما تكون الجراح من يد
من يملك الدواء ..
أحمد هو من قال هذه الكلمات بحزن وألم وجراح أحمد هو من عبر عن هذا الانين
أحمد..أه يافارس اخر شئ توقعته ان قسوتك تكون علي ..اخر شئ توقعته
انك تمد يدك علي ..خساره يافارس
غمض احمد عيونه وانعاد المشهد كامل قدامه
دخل البيت مصعب وبكل سرعه توجه لغرفة فارس وماهي اي غرفه غرفة
المكتب الي مافيه احد يتجرأ يدخلها بدون اذن وفتح الباب والتفت فارس
والشرر واضح بعيونه
فارس وهو واقف ..خير ان شاء الله من متى ندخل بدون استأذان
احمد..من اليوم ليه يافارس تعمل كذا بعمك ليه
فارس..ماعندي عم انت عن مين تتكلم
احمد بغضب..والي زرته من هو
فارس بسخريه..اها هذا كان عمي وزيارتي كانت راحه لي
احمد ..رحت تتشمت فيه
فارس ..بااستهتار ..زياره عاديه
احمد..يااخي ماراح تزيدك فلوسه انت فلوسك مغرقتك ماانت محتاج تذل
رجال كبير الشيب مالي راسه والمرض هده
فارس ..لوسمحت بكمل شغلي
احمد..انت حقير
فارس ..ماسمعت
احمد ويقرب له ..انت انسان خالي من المشاعر انت حقير
فارس وبغضب امتدت يده بكف على احمد
احمد..تضربني
فارس..واطردك

احمد بضحكه من غير نفس..كنت متوقع انك بتطردني من بيتك يافارس لكن
ماتوقعت بهالسرعه
فارس يحاول يتمالك نفسه ..احمد اطلع غرفتك
احمد وبحزن..بطلع بس مو لغرفتي لا بطلع من املاكك من بيتك بس قبل
مااطلع بقول لك كلمتين انت عندك لي مبلغ ياريت تعتبرني متنازل عنه
مقابل صرفك علي كل السنوات الي راحت يااخوي
فارس وبصوت اعلى ..احمد احترم نفسك وثمن كلامك مو فارس الي يبخل
على اخوانه بدمه وشلون حلاله
احمد..الي يدمر عمه
يقاطعه فارس بصوت غاضب..ماعندي عم
طلع احمد من المكتب بغضب وبسرعه اخذ ملابسه وصادفته امه الي كانت
تصيح من الي سمعته بين عيالها
احمد يحب راس امه..سامحيني
ام فارس ودموعها على خدها ..خساره ياعيالي خساره
طلع احمد وترك امه بحالة انكسار والم وحزن وراح هو بحالة خوف والم
وجرح كبير

ببيت فارس ماتغير شئ فارس مازال بمكتبه وامه من الحزن دخلت غرفتها
والبنات كل وحده طلعت غرفتها تفرغ حزنها بطريقتها
نوره تكلم دانا بنت خالتها..مليت من هالبيت كرهته
دانا..خلاص يانوره انتم المفروض تعودتوا على فارس
نوره بحزن..بس احمد طلع من البيت
دانا..احمد رجال والي صار كان متوقع بيجي يوم يطلع
نوره..دانا فارس كل يوم يمحي صفحه حلوه بحياتنا
دانا..نوره لاتكونين متشائمه وروحي لخالتي ووسعي صدرها واحمد تعرفون
جواله باي وقت تقدرون تكلمونه
نوره..أه بس الله يعينا على هالهموم وين دلال
دانا..دلال كالعاده عند التيلفزيون
نوره..اختك هذي مضيعه وقتها عالفاضي
دانا ..وشتبينها تسوي دراسه وخلصت ووظيفه وماحصلت وعرس مااعرست
نوره..هههههه المهم بروح لريم اشوف شتسوي
دانا ..اوكي سلمي عليها
نوره..يوصل فمان الله

في نفس الحاره كان فيه غرفتين بداخلها شخصين شايب كبير هده المرض طايح
على الفراش ماهو قارد يعمل اي شئ ..
وبغرفه ثانيه بنت بعمر الورد دمرها حقد الناس وكرههم بدأ هالاحساس يمحي
الطيبه بداخلها بدت تحس انها عايشه بغابه القوي يأكل الضعيف
غاليه بنت غاليه لان لها قلب ايبض صعب تحصله بوقتنا
غاليه وقفت عند الشباك تتفرج على بيت فارس ..او قصر فارس وبنفسها تقول
معقوله يافارس عندك كل هالحلال وتطالب ابوي خمسين الف ليه طيب ..غريب
هالانسان حضوره مخيف وبروده مخيف كلامه هادي ومعانيه جارحه ..ابتسامته
سكين وغضبه دمار اغرب انسان شافته بحياتها كل القسوه تجمعت فيه وشافتها
هي ومع هذا هو الشخص الوحيد الي ابوها يقول لازم تثقين فيه ..
تنهدت غاليه لانها كل يوم تفكر من اشهر من بعد ماخسر ابوها كل فلوسه وهي
تفكر وتفكر ليه ابوها رجعها للماضي ليه رجع لعيال عمها ليه الحين رجع لفارس
الي اسمه مثل الذهب بالرياض ليه الحين يايبه فهمني ..تعبت غاليه وطلعت تتطمن
على ابوها وقالت لنفسها بيحي يوم وكل شئ يبان
وبغرفه من الغرف بهالقصر كانت ريم انسانه عايش بعالمها وسيلتها
الوحيده لتعبير عن احزانها الكتابه عندها حلم ولازم يتحقق بينها وبين
القلم الف حكايه وهالحكايات مافي احد يعرفها الا شخص واحد مايعرف الا توقيع
الحكايه وهو فارس اخوها
ريم كانت تكتب وعايشه بعالم اخر
مااجمل الصحراء عندما تكون امان ..ومااروع رمالها عندما تكون ذهب
.مااجمل الحياة عندما تملك جوهر الاخلاق ..ومااروع الامنيات عندما تحقق ..
لااعلم من اين اكتب فلك أكتب نعم لم اكن يوم انسانه مثقفه ولم اكن يوم عالمه
بل انا انسانه عاديه احببتك وافتخرتك بك..ابكاني فراقك ..وعذبني قلمي للوفاء لك
فكان هذا النزف
وفاءً لقلبه..


-- مااجمل ابتسامتك ..ومااروع اخوتك..ومااحن من ابوتك..تحضن الصغير
..وتحترم الكبير..تقدر الاختصاص..وتراعي العادات..لاشئ قبل الدين ..
اعطيتنا الكثير والكثير لااعلم من اين ابدأ لذلك سأكتب قصة ابنه مع
..لا اعلم ماذا اسميك
كل مااعلمه انني ولدت واعطيت اسم وهو ريم وانت اعطيت اسم ربية معك عندما
تضحك تضحك امي واخوتي فااضحك معهم لانهم يضحكون وةعندما تحزن اراهم
يحزنون فااحزن معهم لااعلم لماذا اراك بكل مكان امامي كبرت ودخلت المدارس
وانت معي لااعلم غيرك انت االانسان المميز الذي يستحق ان تكون اول كتاباتي
الحقيقيه هي وفاءً لقلبه


ظل احمد محتار ويفكر وين ممكن يروح بالاخير قرر خلاص انه يعتمد على نفسه
اخذ له شقه ونزل فيه لكن فيه صوره ماهي راضيه تريحه صور تمر بباله تنهد
وجلس وهو يدقق بهالصوره

فارس باابتسامه..مبروك احمد واخيرا يااخوي
احمد ..الله يبارك فيك كان حلمي اكون مهندس واخيرا تحقق

فارس ..واطردك

احمد يتنهد ويحاول ينسى هالكلمه لانه متاكد انها مو من قلب فارس

احمد..خليني اتصل على الريم

ريم تبتسم وترد..هلا والله
احمد..هلا الريم كيفك
ريم..تمام انت وشصار عليك
احمد ..اخذت شقه
ريم بحزن..بتتركنا
احمد..خلاص ريم انا وفارس لنا فتره مو قادرين نتفق
ريم..طيب وامي
احمد..امي بعيوني بجي وبزورها ولاراح اقطعها ابدا
ريم..خساره يااخواني
احمد ..ريم خلاص
ريم وتضحك..مادامك قلت ريم ماقلت الريم يعني عصبت خلاص الي يريحكم اعملوه
احمد..وين نوره
ريم ..بغرفتها تكلم دانا
احمد..مايملون من بعض
ريم..عادي سوالف تضيع وقت
احمد..طيب انا بنام ولاتنسون اتصلوا علي صحوني لصلاة الفجر
ريم..طيب
احمد..انا بكلم امي على خطها
ريم..طيب خلاص فمان الله
احمد ..مع السلامه


وفي بيت مثل كل بيوت الرياض كانت دانا ودلال وامهم واختهم الصغير جود جالسين يسولفون

ام فهد..الله يعين اخيتي على الي هي فيه
دلال ..بعد يمه عندك ولد اخت يرفع الضغط
ام فهد..الله يهديه
دانا..بس احمد غلطان المفروض مايطلع
دلال..لا لازم يطلع خلاص فارس كل يوم ينسى نفسه ويغلط مو كفايه ممشي كلمته
حتى على امه
ام فهد وهي طالع..الله يعين هالفارس
دانا ..بعرف انا ليه امي تقدر فارس
دلال وهي تضحك..لانه شيطاني مثل ولدها
دانا ..فهد صح يشبه فارس كثير واغلب وقته معه بس فهد يضحك ويسولف معنا
مو مثل فارس
دلال ..انا ودي افهم هالانسان كيف بيتزوج
دانا..بصراحه اشك انه بيتزوج عمره الحين 32 سنه ماااعتقد يتزوج هو لاهي
بااعماله يحسب الدنيا شغل وفلوس وبس
دلا ل..بس ماننكر ان فارس بفلوسه سوى شئ كثير
دانا ..اوكي عنده فلل ومزارع واسطبل كامل للخيول بس هذا مو كفايه
دلال .. لاتنسين ان فارس معروف انه كريم ومايقصر بفعل الخير
دانا وهي بتطلع .. الله يستر عليه بسلامته
دلال ..على قولك
دلال وتلتفت على جود .. ليه تناظريني كذا
جود .. ليه ماتحبون فارس
دلال وتضحك .. وانتي ساكته من اليوم تفكرين بالاجابه
جود .. صدق دلال فارس عادي مو شيطاني
دلال .. جود روحي دوري موضوع تقرينه بالاذاعه بكرا
جود وهي معصبه .. خلاص اذا شفته سألته
دلال وبعصبيه..عشان يذبحك فهد
جود..اف

دلال..والله ماينقال عندها شئ تسويها وتقول له


وبحزن كانت غاليه تناظر ابوها قربت من عنده تصحيه
غاليه..يبه يبيه قم اخذ علاجك
ابوغاليه ..يابنتي ماله داعي العلاج مابيسوي شئ
غاليه وعلى طول نزلت دموعها..يبه وانا من بتخليني له ارجوك ساعدني عشان
تخف وترجع مثل اول
ابو غاليه يبتسم..لاتصيحين يابنتي كلنا بنموت وانتي ان شاء لله لك رب مابيتركك
غاليه..يبه ارجوك لاتقول كذا لاتعذبني
ابو غاليه ..اتصلي على فارس يجيني ضروري بكرا
غاليه..يبه ليه فارس ليه كفايه اسلوبه وكلامه معك
ابو غاليه..كلميه ولاعليك انتي
غاليه..يبه ابي افهم ليه فارس يعاملك كذا وليه احمد عكسه ليه البيت قبال البيت
ولااحد يجي يزورك فهمني
ابو غاليه بتعب ..يابنتي هذي سالفه قديمه انسيها ولاتعبيني كلمي على فارس
غاليه بحزن ..ان شاء الله بس انت خذ الدواء وارتاح
ابوغاليه..برتاح اذا شفت فارس
غاليه الحين بكلمه

طلعت نوره من غرفتها وهي حاسه بملل ودخلت لاختها وحصلتها كالعاده ماسكه
الملف الاخضر وتكتب ..دخلت بهدوء وسحبت الملف
ريم ..وجع ان شاء الله خوفتيني
نوره..ههههههههههههههههه والله شكلك نكته مامليتي من الكتابه
ريم..لا طبعا كيف امل من لكتابه عنننن
نوره وتبتسم..عن مين
ريم ..عطيني الملف
نوره وتقرأ العنوان..وفاءً لقلبه
ريم تقوم بهدوء وتمد يدها..عطيني الملف نوره
نوره ..طيب متى بيخلص بموووووت على مااقرأه
ريم ..قريب
نوره..يابختك تقدرين تعبرين عن وفاءك له
ريم باابتسامه ..وانتي تقدرين
نوره بحماس ..كيف
ريم..بالدعاء له
نوره ..الله يرحمه يارب

الجزء الثاني

بنفس المكان كان فارس جالس على المكتب وحاله من الغضب مسيطره عليه
..ظل سرحان ويفكر بهالمكتب الكبير الخالي من الحياة كل مافيه جدي.. مكتبه
تضم اكثر من 400 كتاب ..نور هادي ..ضرب قلم عالطاوله ..مافيه غير صوت
دقات الساعه ..هذا حال فارس الي كلام اخوه يذبحه ماهو متخيل انه جاء اليوم
الي اخوه يدفع له ثمن تربيته مستحيل ماكان قادر يتخيل الكلام الي قاله احمد اخوه
..ماتوقع بعد التعب والصبر اخوه يقول هالكلام ولسبب بنظر فارس قاسي حد
الموت اخوي يهيني لخاطر من ...قطع عليه تفكيره رنة التيلفون من غير نفس
رفع التيلفون
فارس بصوت جهوري..نعم
غاليه بخوف..السلام عليكم
فاري بااستغراب..وعليكم السلام
غاليه..من معي فارس
فارس زاد استغرابه..نعم من معي
غاليه تبلع ريقها..انا غاليه بنت عمك منصور
فارس وقف وكأن الفرج جاه..نعم شتبين بعد مو كفايه الي عمله ابوك
غاليه بخوف..ماسوينا شئ والله
فارس بغضب ..اف شتبين الحين
غاليه وهي تصيح..ابوي يبيك ضروري
فارس بعصبيه..ماني فاضي
غاليه بترجي..الله يخليك ابوي يبيك مايأخذ علاجه الا اذا شافك ارجوك تعال
فارس ويأخذ نفس ..بشوف
غاليه ..اترجاك يااخوي
فارس..طيب نجي نشوف المصايب
غاليه..لاتقول كذا عن ابوي
فارس ..نعم ماسمعت
غاليه..مع السلامه

سكر فارس الخط وطلع معصب من غرفته صادفته نوره وسكتت لان واضح
عليه معصب
فارس..وين امي
نوره ..بغرفتها منسدحه تريح شوي
فارس..طيب اسمعي انا بطلع مشوار وبرجع واذا صحت امي قولي لها اني ابي
اكلمها
نوره..ان شاء الله

طلع فارس وهو طالع اتصل عليه فهد

فارس..هلا
فهد..اهلين وش هالعلم الي سمعت
فارس..وصلك الخبر
فهد..ماهقيتها منك تطرد اخوك
فارس..ماطردته هو طلع
فهد ..وبعدين
فارس..عادي متى ماحب يرجع البيت مفتوح له
فهد..اوكي لنا كلام بعدين
فارس..اسمع انا رايح لبيت ابو غاليه
فهد مستغرب..عمك..؟
فارس ..انا لله وانا اليه راجعون حتى انت تقول عمك ازعجتوني
فهد عصب ..يااخي هو عمك اف اقول مع السلامه
قفل فهد من فارس وكل الاثنين معصبين


ام فارس حاولت تداري الحزن بس ماقدرت خلاص قلبها ماتحمل هالالم ماتحملت
تشوف عيالها قدام عينها يتفرقون ماتحملت تشوف ولدها الكبير ظالم وقاسي
ماتحملت تظل ساكته وساكته وهي تشوف القسوه بدت تسيطر على كل عيالها
قامت وبكل قوه لبست عباتها وطلعت تجاهلت كلام بناتها وراحت ..تمشي وهي
تتذكر كلام صار له سنين من ابو فارس كان يردده وهو خلاص بأخر ايامه
ابو فارس كان يردد كلمه وحده ..الله يسامحه الله يسامحه
ام فارس تمسح دموعها وتمشي لحد ماوصلت لشقة ابو غاليه طلعت ورنت الجرس
وفتحت لها بنت استقبلتها وسلمت عليها
ام فارس ..انتي غاليه
غاليه بخوف ..ايه من انتي
ام فارس باابتسامه..انا ام فارس
غاليه بفرح تضمها..هلا خالتي نورتي تفضلي
دخلت ام فارس وهي تشوف حالت الشقه غرفتين بس مع مطبخ صغير ودورة
مياه عزكم الله
جلست بالغرفه..شلون ابوك يابنتي
غاليه بحزن..الله يشفيه يارب
ام فارس..الله يخليه لك يارب
غاليه ..امين
ام فارس..سامحينا يابنتي مقصرين
غاليه..يكفي انك جيتي ياخالتي
رن الجرس للمره الثانيه وفتحت غاليه بعد ماعرفت انه فارس صدت عالجنب
ودخل وتفاجئ لما شاف امه

فارس مصدوم..يمه..!!
ام فارس بقوه ..ايه امك
فارس..اقدر اشوف عمي
عرفت ام فارس ان ولدها زعل وقامت..انا بدخل معك ماشفته
دخل فارس وامه وغاليه عند الباب
ام فارس..السلام عليكم ابو غاليه ماتشوف شر
ابو غاليه بفرح ..الشر مايجيك حيالله ام فارس شلونكم
ام فارس. بخير
فارس..السلام عليكم ياعم
ابو غاليه بفرح اكثر ..هلا بفارس هلا بولد اخوي
فارس بجفاء..طلبتني خير ان شاء الله
ابو غاليه ..ايه طلبتك هذا شيك فيه 120 الف لك خمسين الف والباقي عطوه بنتي
ضمان له بعدي
غاليه صاحت قهر على حال ابوها
فارس..بس انا ابي 200الف مثل ماقلت لك
ام فارس..اذكر الله يافارس
فارس..ارجوك يمه
ابو غاليه ماعندي خسرت كل شئ
فارس..مو مشكلتي
ابو غاليه باانكسار ..ماعندي شئ كل شئ جمعته هو الي عطيتك بالشيك
فارس..انا ابي 200 الف كامله
ابو غاليه ...حرام عليك يافارس
فارس ..ليه حرام انا ماجيتك ولاطالبتك بشئ ولااشتكيت عليك انت تبي تعطيني
هالمبلغ وانا اقول لك ياكامل او ماابيه ياعمي
ابو غاليه ..صح انت ماطالبتني ولااشتكيت بس انا بموت وابي تصفى نيتك مني
عشان بنتي
غاليه..يبه لاتذل نفسك عشاني ارجوك
ابو غاليه بحزن..يابنتي انتي ماتدرين عن شئ
غاليه وهي تصيح ..فهمني يابه علمني
ابو غاليه ..هايافارس قبلت بالمبلغ
فارس بااصرار..اسف ياعمي
ام فارس..ياولدي تعوذ من الشيطان
فارس..خلاص انا ماابي شئ بس اتركوني بحالي
ابو غاليه ..يافارس بنتي مالها احد بعدي
غاليه..لي الله يايبه لاتذل نفسك
فارس..خلاص هي جاوبت انا استاذن
ابو غاليه..فارس انتظر سامحيني ياغاليه يابنتي بس لازم اسوي كذا هالشقه
ايجار وانا مابدوم لك عندي حلين ياولد اخوي
تزوج بنتي غاليه
شهقت غاليه وصاحت بقهر وظلم..لايايبه حرام عليك حرام
فارس بثقه ..مايرضيني هالحل
غاليه ..ليه يايبه خليتني سلعه رخيصه وانا غاليه ليه يايبه
ابو غاليه ويمسح دموعه..سامحيني ياغاليه بس ماعندي الا هالحل مهر 200
الف بيقدم لك من شخص متقدم لك لازم اوافق واعطي فارس فلوسه واضمن
مستقبلك لازم اتطمن ان فيه احمد يوقف معك بعدي
غاليه بقهر..حرام يبه حرام تبيعني حرام
ضمتها ام فارس..يابو غاليه مايجوز خلاص فارس مايبي شئ وبنتك بعيونا
فارس جاه احساس غريب وقال بهدوء..من الي بيدفع لي الدين وش اسمه
ابو غاليه ويحاول يتجنب نظرات فارس..سلطان ولد خالها
غاليه وتوقف..لا يبه اكيد تمزح بتزوجني سلطان حرام عليك يبه انت بتدمرني
ماراح تضمن مستقبلي حرام تزوجني سلطان وانت عارف انه بينتقم مني ليه ليه
كفايه مليت من كل شئ مره تعرضني لولد عمي الي يكلمك كأنك اصغر عياله ومره
لسلطان الي انت واثق انه بيعذبني كم يوم وبعدين بيطلقني
ابو غاليه يصرخ..لكذا لازم فارس يأخذ فلوسه عشان يقدر يوقف معك
غاليه بدموع..قصدك عشان ينتقم هو الثاني ليه ياخالتي فهموني انا ايش ذنبي اكون
ضحية حقد من ولد عمي وولد خالي ليه انا الي ادفع ثمن غلطه لابوي الى الان
مااعرفها فهموني
ابو غاليه نزلت دموعه ..غاليه انا بسوي العمليه بعد اسبوع سامحيني يابنتي
فارس ويلتفت لعمه ..انا طالع الحين وبنأذخ بكرا غاليه ونعمل الفحص وبعد
النتيجه على طول نملك
ابو غاليه بفرح..وافقت
فارس ..وافقت كلها يومين وينتهي الموضوع
غاليه وتجلس عالارض ..وانا حرام عليكم حرام
ابو غاليه..اذا تبين رضاي وافقي
غاليه وبدموع ..يبه بعتني برخيص بعتني وتطلب موافقتي خلاص الموافقه
مابتطفي النار الي احرقت كل احلامي
ام فارس ..يابنتي اذكري الله
طلع فارس من غير اي كلمه وظلت غاليه تصيح وام فارس رجعت لبيتها

ابو غاليه بحزن ..سامحيني ياغاليه
غاليه شلون اسامحك يبه فهمني ارجوك ليه سلطان يكرهك وليه فارس نفس
الشئ ليه يبه انت وش الي سويته بحياتك وخلاني اكون الثمن
ابو غاليه بتعب واضح..ماودي اقول وتتشوه الصوره الحلوه الي في بالك
عني بس مجبر اقول يابنتي من زمان حول 15 سنه او اكثر كان عمر فارس
صغير طلع لي انا واخوي مبلغ 100 الف لي خمسين وله خمسين بس لعب
علي ابليس واثر علي ابو سلطان
غاليه بصدمه..خالي
ابو غاليه ..ايه هالكلام وانتي توك صغيره انكرت فلوس اخوي رغم حاجته
ومرضه وقسى قلبي ابو سلطان وابعدت عنه شغلت فلوسي وفلوسه وبيوم
تفاجئت بمجلس ابو سلطان وكنت انا وياه وسلطان ولده وكان عمره حول
19 سنه دخل علينا فارس ولد اخوي كان توه صغير
فارس..السلام عليكم
ابو غاليه..فارس وشتبي
فارس ويترجى عمه..عمي ارجوك عطني فلوس ابوي نبي ندخله للمستشفى
الله يخليك محتاجين فلوس
ابو سلطان يتدخل..ماعندنا فلوس لابوك رح لخوالك
فارس ويتجاهله..عمي انت طيب وانا ادري عطني فلوس ابوي محتاجينها
ابو سلطان بصوت عالي..انت ماتسمع
فارس بغضب..انا اكلم عمي مااكلمك
ماحس الا بضربه على وجهه والتفت الا هي من سلطان الي قال..احترم نفسك
وضف وجهك عندك المسجد اجلس وطر والناس بيعطونك كم ريال
فارس خاف واستحى والتفت على عمه..عمي ابي فلوسنا
ابو غاليه..ماعندي شئ
فارس ويمسح دموعه وبصوت عالي وهو طالع..والله اذا جاء ابوي شئ مااسامحك
سلطان يضحك ويدفه..اطلع بلا بزران
فارس يبعد يده بغضب..بوريك من البزر يالحقير
وانت ياعمي الله لايسامحك يارب الله لايسامحك
سلطان وطلع معه ولارحمه من الكلام الي يجرح ويعذب ويستفز ولد بسن المراهقه

طلع فارس وبدأ خالك يحاول يشغلني عشان ماافكر وكنتي انتي كل حياتي
ونورتي حياتي من عشرين سنه وانتي شمعه تضوين بيتي الله مارزقني بعدك
وحرمني من امك بس كان عندي فلوس الدنيا ماهمني الحلال من الحرام ماكنت
افكر الا بشي واحد وشلون ازيد فلوسي توفى خالك ومسك حلاله ولده الشري
سلطان وبدت المشاكل لحد ماخسرت كل شئ والسبب ولد خالك الطماع وبالاخير
بيعني حتى بيتي وطردني وجاء اليوم ينتقم مني ويبي يتزوجك
غاليه وهي تصيح..يعني انت عارف انه بيعذبني وتبيني اتزوجه
ابوغاليه ..لو اموت ماازوجك له بس تعمدت اقول كذا عشان فارس يوافق لانه
يكره سلطان
غاليه وهي تصيح..ليه يبه عملت كذا
ابو غاليه وهو تعبان..لازم ياغاليه مالك الا عيال عمك عيال خوالك كلهم بيزوجونك
سلطان وشتبيني اسوي سلطان ممشي خوالك على كيفه ماتشوفينه يلعب فيهم
على كيفه الي يزوجه والي يطلقه انسان مايحب حتى نفسه
غاليه..حرام يبه
ابو غاليه ..يابنتي تاكدي اني مابزوجك فارس الا اني طول هالسنين وانا اسمع
الناس تقدر وتحترم فارس محمد هالشاب الي مااستحى من نفسه ومن بدايته كان
يشتغل بكل شئ بس اهم شئ انه حلال ويوم عن الثاني كان يكبر ويكبر اسمه معه
كان مثل الذهب وياما ناس كانوا يظنون انهم يهينوني لما يقولون فرق البياض
عن السواد فرق فارس عن عمه يابنتي كنت بداخلي فرحان ان هالشاب ولد اخوي
رغم قسوته بس هو رجال يخاف الله وهذا اهم شئ عندي
غاليه وحست بتعب ابوها..خلاص يبه فارس او سلطان كلهم واحد اهم شئ انت
ربي يشفيك ويخليك لي ولايحرمني منك
ابو غاليه باابتسامه..الله يرضى عليك ولاتقارنين فارس بسلطان فارس يخاف
الله وسلطان مايهمه احد حتىالصلاة مايصلي الي مايخاف من الله خاف منه
يابنتيي لاتخافين من فارس وانا متاكد انه مابيضرك وبيعاملك بالمعروف لاتخافين
هذا ولد محمد محمد الي تربيته مااحد يحكي فيها علمه من صغره يحفظ القران
وعلمه وشلون يكون عادل وفعلاً كبر ولده ورغم صغر سنه بالسوق الا انه
معروف انه رجال عادل ومنصف وهذا يكفي اني اامنه عليك
غاليه..الله يخليك لي يبه

في شقة احمد كان سهران مع ولد خالته سامي واتصلت عليه نوره
احمد ويضحك...كملت الو
نوره..مساء الورد
احمد باابتسامه..مساء الياسمين
نوره بدلع..احمد
احمد..نوير لاتدلعين الله يخليك قولي بسرعه وش عندك
نوره عصبت..مالت عليكم من اخوان واحد وده يضربني والثاني ماله خلق يحكي
احمد..هههههههه ليه وشفيه فارس
نوره..طلع لحاله ورجع معصب بس معه امي
احمد..افا ليكون شاف امي كاشخه ورايحه عالفيصليه يابزعم بتتغدى
نوره عصبت..شقصدك يعني عادي اخوي ويمون اذا عصب
احمد..ههههههه طيب اخلصي عندي ضيوف
نوره..من عندك
احمد بملل..سامي
نوره..الحين سامي ضيف
احمد..ليه مو عاجبك
نوره..عاجبني بس لو يوافق يخلي ديما تجي عندنا
احمد التفت على سامي..ليه ماتخلي اختك تروح بيتنا
سامي..ماله داعي كل يوم مع بعض بالجامعه
احمد..عذرك ماله داعي مافيها شئ بيت خالتها
سامي..حتى ولو
احمد..نوره وين الريم
نوره..اقنعه ليه غيرت السالفه
احمد..طنشني ورجع يقرا الجريده
نوره..مالت عليه
احمد..ههههههه طيب وين الريم
نوره..بمنتجعها وين يعني بغرفتها تكتب
احمد..كفو اختي سنعه تستغل وقتها
نوره..فهمت يالله بروح اكلم احد ثاني
احمد..روحي ادرسي
نوره..يااخي بالجامعه ماندرس الا وقت الاختبار الذي يكرم به المرء او يهان
احمد..نشوف انتي تكرمين
تقاطعه نوره..من الحين اقولها بهان ماراح احد يكرمني يالله مع السلامه
احمد وهو يضحك على خبال اخته ..فمان الله


وفي بيت ثاني حلو ومرتب لكنه فيه شئ اخر مختلف فيه حب مالي قلوب ساكنيه
هو بيت ام بدر اخت ام فارس وهي ارمله عندها ولدين وبنت
ام بدر ..بدر يمه كيف الشغل
بدر باابتسامه..وظيفتي تمام ومحلاتك الشغل اوكي
ام بدر..لاتقول محلاتك هذي محلاتكم
بدر ..صح بس هي من تعبك انتي
راكان يدخل بالحوار..بما اني مشروع مذيع فاانا اقول لكم من الحين اول برنامج
راح اعمله راح يكون عن قوة الاراده والاصرار
ساره..مشاء الله على طول بيخلونك تعمل برنامج
راكان..لا بنقول لفارس يفتح قناة ويوظفنا انا وبندر ولد خالي
بدر..هههههههه حلوه ليته يسمعك
راكان ..تصدق ودي اعمل معه لقاء احسه انسان غامض
بدر..ماتدري يمكن
ساره..الله اكبر الحين مالقيت الا فارس
راكان ..اجل مع مين مع ممثل والا فنان
ساره..لا بس مع شخص يبتسم
بدر..الي مايعرف فارس يتوقعه مايبتسم
راكان..هو يبتسم بس لاتقرب عنده وهو معصب
وانا اذا عملت معه مقابله بكون بالشرق هو بالغرب
عشان مايضربني بااقرب شئ
ام بدر..والله انه شيخ فارس
بدر..صدقتي
راكان..الا صدق اسمع قريت مقال عجبني اسمعوه من
جريدة الشرق الاوسط بعده بتعرفون من الشخصيه الي
اتمنى اعمل معها اللقاء اسمعوا
حققت السعودية إنجازات كبيرة في مجال فصل التوائم
السيامية، والتي بلغت عدد العمليات التي أجرتها بهذا
الخصوص، 10 عمليات، شملت توائم من جميع قارات
العالم، في حين أنها تتجهز حاليا لخوض غمار العملية
الحادية عشرة، والتي قررت لتوأم سيامي مغربي.

وبدأت قصة مملكة الإنسانية، في جانب فصل التوائم
السيامية، من السعودية، واتجهت إلى السودان، لتعود
إلى السعودية مرة أخرى، من خلال محطتين متتاليتين،
لتحن بعدها إلى القارة السمراء، السودان مرة أخرى،
وفي هذه الأثناء نادتها ماليزيا، فاستجابت لندائها، وطلبتها القاهرة،
فلم تخيب رجاها، واستنجدتها مانيلا، فحققت مناها، وأبت إلا أن يكون
لها نصيب في القارة الأوروبية، فكانت بولندا هي صاحبة السبق في ذلك،
لتستأذن بعدها من بردها القارص، لتعود إلى القاهرة مرة أخرى. وكانت
مملكة الإنسانية في كافة محطاتها، قبل أن تستقر هذه المرة في الدار
البيضاء، بعدما أمر الملك عبد الله بن عبد العزيز، بنقل حفصة وإلهام،
التوأم السيامي المغربي، إلى الرياض، لإجراء عملية فصل لهما، حيث
حطت الطائرة التي كانت تقلهما ووالديهما، على مدرج مطار الملك خالد
الدولي صباح أمس، بعد توقف دام سبع ساعات في مطار الملك عبد العزيز
الدولي بجدة، غرب البلاد، قبل أن تنقلهما سيارة إسعاف إلى
مدينة الملك عبد العزيز الطبية للحرس الوطني، المكان الذي
سيشهد عملية الفصل،ويعود تاريخ فصل التوائم السيامية
في السعودية، إلى أواخر العام 1990
الذي شهد أول عملية فصل لتوأم سعودي من الإناث، كان ملتصقا
بمنطقة البطن، ومشتركا بأغشيته، وجزء من الكبد، حيث استمرت
عملية فصل التوأم 4 ساعات. واستمرت السعودية في ريادة هذا
المجال من خلال فصل 10 توائم سيامية بداية من العام
1990 حتى العام 2005، الذي شهد عملية فصل للتوأم المصري
آلاء وولاء، في عملية استغرقت 18 ساعة.

راكان..عرفتوا من اتمنى اعمل اللقاء معه مع الدكتور عبدالله الربيعه
بدر..فعلاً انسان يستحق التصفيق والاحترام والتقدير الاعلامي
ام بدر..الله يسعده ويوفقه وكل الكادر الطبي الي معه ماقصروا
يكفي الفرحه الي يرسمونها على وجيه الاهل والشعب
بدر..الله يحفظهم ويطول بعمر ملك الانسانه
ساره ..يارب تنجح عمليتهم هي يوم السبت صح
راكان..صح الله يعين ان شاء الله وربي يرحمهم واهلهم
برحمته ويقومهم بالسلامه
الكل ..امين
ساره..المهم بروح انام عندي دوام تصبحون على خير
الكل ..وانتي من اهله
راكان..يمه خالي شخباره
ام بدر..ياجعله يسلم ابو محمد بخير
بدر..ابو محمد الغالي
ام بدر..لازم هو الغالي الي ماقصر معي
راكان ..الله يسعده
الكل..امين

جاء السبت وكان فيه حالة ترقب وخوف لكن ماكانت من
ابطال قصتنا كانت من الكل من اب وام الاطفال السياميين
المغربيين الي عاشوا 18 ساعه من الخوف والترقب ورحمة
ربي شملتهم وخرج رئيس الفريق الطبي الدكتور عبدالله الربيعه
وبشرهم بنجاح العمليه وكتبت الصحف هذا الخبر

نجاح عملية فصل جسدي التوأم السيامي المغربي
( حفصة ) و( إلهام )
أتم الفريق الطبي السعودي - بتوفيق الله - بقيادة المدير العام
التنفيذي للشؤون الصحية بالحرس الوطني الدكتور عبدالله الربيعة
عملية فصل جسدي التوأم السيامي المغربي (حفصة) و(إلهام) بشكل
كامل عند الساعة السابعة وخمس دقائق من مساء اليوم (السبت).
وأكد الدكتور الربيعة في مداخلة مع الصحفيين من غرفة العمليات
عبر دائرة النقل التلفزيونية المغلقة أن مراحل العملية تسير على
ما يرام، وأن الوضع الصحي للتوأم مستقر، مبينا أن كمية الدم
المفقودة بنحو 50 ملم لكل طفل وهي كمية قليلة.
وأوضح الربيعة أنه تم وضع كل طفل في سرير منفرد، ليتم بعد ذلك
البدء في عملية الترميم والتجميل، وقد استغرقت العملية 18 ساعة.

((( فخر جديد وانتماء اعتز به اجبرني ان اقف احتراماً لنماذج من
البشر تستحق ان نتطرق لها بكتابتنا لانها تستحق التكريم والاشاده
فشكرا لكل الفريق الطبي الذي ابكانا فرحاً بهذا الانجاز الرائع الذي
علمناً ان الانسانيه هي من تعاليم الدين الاسلامي فشكرا من القلب لكم
ايها الجنود المجهولين شكرا من قلب الشعب لكم )))

الجزء الثالث ...

الساعه عشر ونص بالليل ام فارس ونوره وريم مجتمعين
ام فارس..نوير اتصلي على فارس ينزل يتعشى معنا
نوره..معصب ماابي اكلمه
ريم ..انا بكلمه
دقايق ودخل فارس ..السلام عليكم
الكل..وعليكم السلام
جلسواعالسفره فارس..شلونك يمه
ام فارس بهدوءها المعتاد..الحمد لله
فارس التفت على ريم ..كيف الكتابه يالريم على قولة احمد
ريم تبتسم..تمام
نوره بنفسها غريب هالانسان مايحكي معه ويجيب سيرته التفتت لريم .
.لازم تمام وانتي كل وقتك تكتبين وانا كني خبله لحالي
فارس يلتفت لها ويرفع حاجبه ..مايقصر معك التيلفون
نوره بخجل..شسوي ماعندي شئ اسويه
ام فارس..اقري قرآن
نوره ..طيب اقرأ
فارس..يمه شخبار خالي وخالاتي من زمان عنهم
ام فارس بعتب..انت المقصر لو تبي زرتهم
فارس يبتسم لامه ..ولايهمك قريب
ام فارس ..قريبك بعيد ياولدي
فارس يبتسم لها ..نقربه لخاطرك يالغاليه
ام فارس..الله يهديكم
كملت العائله العشاء بهدوء وطلع فارس مكتبه وظلت ريم ونوره سهرانين
بعد مانامت امهم
عالساعه وحده دق التيلفون واستغربوا البنات
ريم ..غريبه من متصل هالوقت
نوره قامت ..بشوف
قامت وشافت الرقم وردت
نوره..الوو
دلال,,يوووووه اشوى خفت فارس يرد علي
نوره..هههههههههه وليه تتصلين عالبيت اذا خايفه
دلال..جوالي مايرسل ودانوه نايمه قلت انا وحظي وين ريم
نوره..معك
ريم وردت عليها ..هلا والله بالقاطعه
دلال..هلا بك كيفك ياعسل
ريم..تمام وانتي شلونك وشلون خالتي
دلال..الحمد لله ماقلتي لي ليه من زمان ماجيتي لنا
ريم..اممممم مشغوله اكتب
دلال..طيب مابيصير شئ تعالي الا اقري لي اخر ماكتبتي اخر شئ
كانت مشاعر صح بالملف الاخضر
ريم..صح وانتي الوحيده الي تقرين كتاباتي قبل الكل
دلال..احم لان عندي ذوق
ريم..ههههههههه وين اهلك
دلال..امي نايمه ودانا وجود بعد وفهد على خبري جالسه يتفرج على فلم
رعب خفت وتركته لحاله
ريم..رغم انه مع فارس دائما بس عايش اخوك
دلال..ياحظ الي بتتزوج اخوي والله
ريم..ههههههههه فهمت المهم تعالي عندي بكرا
دلال ..اصلن انا متصله لكذا بجيك العصر بدري وكمان بنام عندك
ريم مستغربه..احلفي
دلال ..والله مليت من بيتنا اقنعت امي وهي اقنعت فهد
ريم..والله انك اميرررره ياسلام عليك
دلال..اقول يالله روحي نامي وانا بعد تصبحين على خير وفمان الله
وجهزي لي القهوه والحلى بكرا
ريم باابتسامه..الله معك




الصباح بالجامعه يجتمعون البنات قبل اول محاظره

اول من وصل نوره ودانا وانتظروا بنات خالهم هند ومها الي وصلوا
وبعدهم بنات خالتهم ديما وغاده واخيرا البرنسيسه مثل مايسمونها ساره
نوره..شرفت اخير البرنسيسه
ساره باابتسامه..صباح الخير
الكل ..صباح النور
ساره ..هند محلوه اليوم
هند بدلع ..انا كل يوم حلوه
ديما..يالله عالثقه
هند..هههههههههه يالله غاده نشوفكم بنهاية الدوام
نوره..اسمعوا اليوم دلال بتجي عندنا تعالوا
ساره..لا بكرا الاربعاء وبنجتمع ببيت خالي
هند مستغربه ..عندنا مااحد قالي لي
مها..هههههه الله يفشلك روحي بس امي قالت لنا امس وانتي نايمه
هند..اها الله يحيكم يالله تأخرنا
دانا..يالله كل وحده على محاظرتها وبينا الو

راحت كل وحده لمحاظرتها وهي بداخلها ابتسامه حلوه تجسد الفرح
بهاللمه الحلوه بين الاهل




بنفس الوقت طلعت ام فارس مع غاليه المكسور خاطرها حتى تحمل فحص
الزواج ومعها ورقه صغيره من فارس فيها فيتامين و حتى تطلع النتيجه
بيومين بدل اسبوعين عملوا الفحص ورجعوا لشقه وصادفوا احمد عند
باب العماره ونزلت امه وسلم عليها
احمد..هلا بنت عمي شلون عمي بشريني عنه
غاليه بخجل ..الحمد لله تفضلوا
دخلوا لشقه ودخل احمد وسلم على عمه ولاطول لان عمه شكله كان تعبان
ام فارس ..ماعليه يابنتي الله بيسهل
غاليه ..ماكنت اتمنى هالشئ بس انتي لاتزعلين لان ابوي اخذ حلال عمي
ام فارس تفاجئة ان غاليه تعرف..يابنتي عمك مات وهو يقول الله يسامحه الله
يسامحه وانا مسامحته
غاليه..الله يجزاك خير خالتي الا ماقلتي لي انتي عندك بنات يعني بنات عمي
ام فارس تبتسم..عندي ريم عمرها 24 سنه متخرجه وبالبيت حياتها بس تكتب
وعندي نوره بالجامعه مااعرف وش اسم قسمها وعندي احمد مهندس
ويشتغل بس ساكن بشقه لحاله ومعور قلبي وعندي فارس الكبير ومايحتاج
تعرفينه
غاليه..الله يخليهم لك ويخليك لهم
ام فارس ..امين ويخلي لك ابيك ويطول بعمره
غاليه ..امين يارب
ام فارس قامت..يالله انا بروح
غاليه برجاء..اجلسي خالتي تغدي عندنا
ام فارس..لايابنيتي اسمحي لي حبوبي بالبيت ولازم اخذها سكر وضغط
والله يعين
غاليه..اجل مابجبرك بس لاتقطعيني خالتي
ام فارس..ان شاء الله واذا احتجتي شئ كلميني عندك رقم بيتنا
غاليه..عندي الرقم الي كلمت فارس عليه
ام فارس..لا هذا رقم فارس جيبي ورقه واكتبي رقم بيتنا ولااحد بيرد عليك الا
انا اول البنات بس
اخذت الرقم وطلعت ام فارس بعد ماوسعت صدر غاليه الي دخلت
تتطمن على ابوها وكسر خاطرها شكله كيف كان من بعد القوه سبحان الله



وصلت دلال مثل ماوعدت بنت خالتها العصر ولاحصلت احد طلعت
لغرفة ريم على طول
دلال ..مساء الورد
ريم باابتسامه تقوم تسلم عليها..هلا وغلا بالغاليه
دلال ..اكيد غاليه المهم وين اهلك بيتكم تقل مهجور
ريم..ههههههه امي بغرفتها ونوره نايمه وفارس ماادري عنه واحمد
مكانه فاضي
دلال ..لاتبدين بالدراما روحي جيبي لي قهوه احمد رجال فكينا كل
مااحد قال شئ قالوا احمد واحمد خلاص
ريم..هههههههههه طيب كلتني بقشوري خلاص احمد رجال ولافيه قهوه
الا اذا قريتي لي الصفحه الثالثه من الملف الاخضر احب اسمعها منك
دلال ..اوكي هاتيه

دلال فتحة الصفحه ..وبدت



لَمْ نَجدهُ... وقيل: «هذا الفِراقُ!» **
فاستجارت بدمعِها الأحداقُ
كانَ ملءَ العيون فهدٌ... فما
حِجّةُ عينٍ دُموعها لا تُراقُ؟!

همسه من قلب يبكي فراق ..من قلب يحزن على غياب الاحباب .
.من عين تدمع حزن على الغياب..
همسة تعاتب يوم الاثنين بشده وتقول كم انت قاسي ومؤلم..
كنت يوم ليس ككل الايام فأنت صدمت قلبي ويتمت قلبي للمرة الثانيه .
.مااصعب ان تكون يتيم الاب فهذا احساس الى الان لم استطيع
ان اكتبه او اترجمه ففقدان الاب اصعب شئ ولكن ان اكون يتيمه
للمره الثانيه فهذا يايوم الاثنين قاسي جدا على قلبي ..


عَجبَ النعشُ من سكون المُسجَّى
وهوَ من عاش لم ينلهُ وِثاقُ
عَجبَ القبرُ... حين ضمّ الذي
ضاقت بما في إهابه الآفاقُ
عجبَ الشوطُ... والجياد قليلٌ...
كيف يهوي جَواده السبّاقُ


صرخه ..من اعماق روحي تستنكر هذا الخبر ..تبحث عن التكذيب .
.تعشق اسم الاشاعه اليوم تتمنى ان تكون اشاعه روجها مساكين ولكن
لا هذه الصرخه تزداد وتقوى وتأبى ان تقتنع بالفقد واي فقد لا ..لا ..لا
..صرختي تدوي بداخلي بلا صوت عيني لم تبكي لم تصدق ..قلبي لم يخفق
لم يصدق ..يدي لاترتجف لا تصدق.... كل شئ باخلي يرفض التصديق ..


هدرت حولك الجموعُ وماجتْ
مثل بحرٍ... والتفّتِ الأعناقُ
هو يومُ الوفاءِ... حبّ بحزنٍ
نتساقاهُ... والكؤوسُ دهاقُ
وقفَ الموتُ في الطريق... ولكنْ
زحفتْ... لا تخافُهُ... الأشواقُ

غضب يتفجر بيدي على الشاشه الصغيره وكأن كل مااتمنه انهم لم يخترعوها.
. ابداً كنت اتمنى ان ينقطع الارسال او ينطفي التيار ولاارى هذا الخبر .
.لم اتخيل ابدا ابدا ابدا وفجعت ..



يا أبا فيصلٍ! عليك سلامُ الله...
ما خالجَ القلوبَ اشتياقُ!


خادم الحرمين الشريفين فهد بن عبدالعزيز في ذمة الله
..بكت عيني وخفق قلبي ورجفت يدي وجلست امام الشاشه ابكي ..
ابكي القائد والاب والملك وخادم البيتين لااعلم وقتها احسست انني فقدت
شئ كبير جدا رمز اعتز وافتخر انني ابنة بلده افتخر انه حاكم ارض
الحرمين..مااصعب البكاء عندما يتضاءل امام المصاب ..ومااصعب الالم
عندما نرى الحقيقه غاب فهد ..عاش ملكً وسيموت ملكً كلمات لابو متعب
قالها بمرض ابو فيصل وعاش فهد ملكً ومات ملكً وبايعنا على الوفاء
خادم الحرمين الشريفين عبدالله بن عبدالعزيز

تذبحني العبرات ..الصدمة على وجهي ..والخوف يعتريني ..
والالم يحملني لابكي قائدنا بحجرتي
وداعا يافهد العروبه وداعاً يااب الجميع فهد بن عبدالعزيز فقددك
ليس بشئ سهل علي ابداً فاانت رمز غالي جداً على قلبي اراك
فاابتسم فطيبة قلبك تظهر من عينيك لتصل لقلوبناا فهد بن عبدالعزيز
كنت قائداً جريئ محب ومعطاء ولن ينساك التاريخ فالحب لك والوفاء
لك وسيكون للوفاء كلمة بعد هذه الصفحه

اللهم أغفر لعبدك فهد بن عبدالعزيز آل سعود وارحمه ..

وعافه وأعف عنه ..

وأكرم نزله .. ووسع مدخله .. وأغسله بالماء والثلج والبرد ..

ونقه من الذنوب والخطايا كما ينقى الثوب الأبيض من الدنس ..

اللهم جازه بالحسنات إحساناً .. وبالسيئات عفواً وصفحاً وغفرانا ..

اللهم أنقله من ضيق اللحود ومراتع الدود إلى جنات الخلود ..
في سدر مخضود، وطلح منضود، وظل ممدود، وماء مسكوب،
وفاكهة كثيرة لا مقطوعة ولا ممنوعة، وفرش مرفوعة ..

ريم ودلال ..امين

ريم ..شرأيك
دلال..حلو كتبتي احساسك وهذا احلى شئ الي من القلب يدخل القلب
آه فقد فهد بن عبدالعزيز كان صدمه لنا خصوصا احنا لاننا عشنا معه
كل المراحل الله يرحمه يارب بعد هالصفحه وش بتكتبين
ريم..كلمة الوفاء وبعدين تقرينها المهم تعالي ننزل تحت
دلال تأخذ شالها ومازال الحزن مسيطر عليها ..يالله



بمكان ثاني كان في مكالمه بين شخصين بدت عاديه وانتهت بعصبيه
بين بدر وعبدالله

بدر..خلاص يااخي وسع صدرك
عبدالله..المهم انا بروح انام
بدر مستغرب..والدوام
عبدالله يتنهد..بطنش مابحضر
بدر بعصبيه..هذا ثالث يوم تغيب شسالفتك
عبدالله..شرايك اوقع حضور عندك
بدر وعصب..تستخف دمك والله انك ماتستهل من يخاف عليك وخل
الي تضيع وقتك معهم ينفعونك
عبدالله ..بدر ماني رايق فيني النوم
بدر..سلام ياولد خالي

قفل بدر وهو بحاله عصبيه من ولد خاله الي تغير مابين يوم وليله اما
عبدالله دخل غرفته وحط راسه ونام ..




عالمغرب نزلت نوره وجلست مع امها ودلال وريم..حيا الله العاطلات
دلال..لاتفرحين بتلحقينا قريب
نوره..لا انا بحمل مواد مابتخرج بدري
ريم..شخبار البنات
نوره..الا صح بكرا الجمعه ببيت خالي
دلال..ملينا من البيوت خالتي
ام فارس..اطلعوا للمزرعه
نوره..لا المزرعه لازم احمد معنا
ام فارس ومستغربه ..طيب يجي احمد
نوره بحزن ..وفارس
ريم..عادي فارس يسأل عنه ويجيب سيرته
نوره..مابيجي احمد وفارس هناك
ام فارس..يجي ماعليك انتي
نوره بفرح ..اجل بكلم خالي واقول لهم نطلع هناك احسن
دلال..حلو ونطلع احنا الصبح انا وريم وخالتي
ام فارس تغير وجهها..لا انا مابطلع الصبح عندي مشوار ضروري
ريم بااستغراب..وين يمه
ام فارس..بروح لحرمه تعبانه خذوا الخدامات انتم ورواحوا وانا بجي
مع فارس
نوره..يمه وشفيك فارس مايطلع الا بعد صلاة العشاء
ام فارس وترمي المخده على نوره ..لا حول ولاقوة الا بالله وشفيكم اليوم
خلاص بيجيبني
نوره وتضحك ..طيب يمه لاتعصبين
ام فارس ...اشوف اتصلي على بيت خالك وعلميني عشان اقول لفارس
هالعومه بعد
ضحكوا البنات وراحت ام فارس لغرفتها

نوره ..هههههههههه والله امي الحين ليه تعصب
دلال ..منك احد يشوف وجهك ولايعصب
نوره بدلع..من القهر لاني طالبه لي هدف بالحياة
دلال ..مالت عليك انتي وهدفك هدك كان هدفي
ريم..نوير خلاص كفايه تحطيم
نوره تبتسم..دلال ليه ماجبتي جود
ريم ..ههههههههههه حرام اتركي البنت بحالها
دلال..مااقدر تستفزني جود تجلس مستمعه وبعدين تروح تقول كل شئ لفهد
ريم..ههههههههههه تستاهلين
نوره..يالله بروح اعمل اتصالاتي تبون شئ يااخواتي العزيزات
دلال..قولي لخالتي الجوهره تسوي لنا بكرا حلى طبخها حلو
ريم ..هههه والله انك ماتستحين خالتك وتطلبين منها
دلال وتبتسم..خالتي الجوهره عادي حبيبه
نوره..وهي بتطلع ..اطبخي انتي يالعاطله هي عندها بيت ومسؤليه
انحاشت نوره لان دلال قامت لها ..



الجزء الرابع


اتصلت نوره على بيت خالها وفعلاً اتفقوا انههم يطلعون للمزرعه بدل بيت
خالها ..ورجعت للبنات تقول لهم ..

نوره..خلاص وافقوا انا بطلع انام تصبحون على خير يالعاطلات
دلال..اقول مع السلامه لاتجيك المخده
فارس وتوه راجع للبيت ..احم
دلال حطت رجلها وطلعت فوق مع نوره
ريم..ادخل فارس مافيه احد
فارس..السلام عليكم
ريم..وعليكم السلام
فارس مستغرب ..كان عندك احد..؟؟
ريم باابتسامه ..نوره ودلال وطلعوا فوق
فارس.. زين اجل وين امي
ريم..بغرفتها
فارس..خليني امر اشوفها

راح فارس لامه ودخل عندها وحب راسها
فارس..مساء الخير ام فارس
ام فارس باابتسامه..الله يمسيك بالنور والسرور
فارس يبتسم..شكلك مبسوطه
ام فارس..وليه مستكثرها علي
فارس..افا لو بيدي اهديك سعادتي
ام فارس..الله يخليك لي ترى اهلي بيجتمعون بالاستراحه بكرا وبيطلعون
البنات الصبح مع الخدامات وانت بتوديني الظهر
فارس بعد تفكير..لا يمه انا بكرا بمشي العصر لشرقيه
ام فارس مستغربه..وش عندك
فارس..ابد ودي اغير جو وبيروح معي فهد
ام فارس..فهد يدري عن بنت عمك
فارس..ايه بيكون شاهد
ام فارس وفجأه تذكرت من طرى فارس الشهود ..طلبتك ولاتردني
فارس..ابشري يمه
ام فارس..الشاهد الثاني ابيه احمد اخوك
وقف فارس ..ماراح اكلمه يمه
ام فارس..انا بكلمه
فارس سكت شوي ..كيفك انا كنت ناوي اجيب واحد من العيال بس خلاص
اذا بيجي احمد ماعندي مشكله
ام فارس ..وخواتك
فارس وعصب..يمه احنا اتفقنا مااحد يعرف عن الموضوع وبتظل عند ابوها
ام فارس..الله يهديك
فارس..تصبحين على خير بكرا الساعه 11 بنكون عندهم
ام فارس..ان شاء الله

بغرفة البنات طلعت ريم..بسم الله شفيكم انحشتوا
دلال..تعرفيني مااحب اسلم
نوره..اقول ودي اطنش الجامعه واروح معكم الصبح وناسه
ريم..اذا عندك رصيد بمحاضرات بكرا غيبي
نوره..لابروح اكلم البنات اذا بيغيبون اوكي
ريم..بيذبحك فارس اذا شافك تكلمين هالوقت
نوره..اف بكلم من جوالي بيخسرني
دلال..جوالي تحت امرك بس الله يسعدك اشحنيه
نوره..هههههه مالت عليك وانتي دايما يستقبل مايرسل
دلال..ماعندي فلوس
ريم..هههههههه الله من الكذب بعد
نوره..باي
دلال..وين بتروحين
نوره..اف ماتفهمين شفيك اليوم مخك قافل
دلال ..ههههههههههه والمفتاح ضايع على قولة فهد
طلعت نوره وتركت البنات



في بيت ابو محمد كان ابو محمد وام محمد ولدهم محمد وهند جالسين
يسولفون
ابومحمد..والله اشتقت لام بدر من زمان ماشفتها
محمد..والله خالتي مافيه مثلها انسانه مميزه بكل شئ
هند..خالتي الجوهره لانها تعبت بحياتها تلاقيها تثمن أي شئ حتى
الكلام دائما تقول الاستماع فن ولازم تتعلمونه
محمد..وهي صادقه يابخت الي يعرف لهالفن لانه فن رائع
ام محمد..الجوهره ماقصرت بعيالها الله يخليها لهم
هند وتبتسم ..الا يمه من اطيب عماتي وعادي لاتنحرجين من ابوي
قولي هههههه
ام محمد وتناظر رجلها ..هو خواتي قبل مايكونون خواته اطيبهم ام فارس
واقواهم ام بدر
محمد..صح عمتي ام فارس طيبه حييييييل
هند بعفويه ..ماتشوف فارس ممشي كلمته
ابو محمد والتفت لها ..افا ماهقيتها منك ياهند
هند خافت..ليه يبه قلت شئ غلط
ابو محمد بهدوء ..فارس ماهو مشي كلمته على امه لا امه الي عطته
ثقتها ورمت الحمل عليه وهو رجال وقدها
هند حست انها زعلت ابوها حبت راسه..اسفه يبه مو قصدي
محمد..الا يبه خالتي حصه من زمان ماجت عندنا
ام محمد وتذكرت ..الحين وراء ماتخلينا نخطب لك دلال
محمد..يمه دلال ماتبيني
ابو محمد..وانت وش عرفك
محمد..هي مره قالت ماتبي اقارب
هند..دلال خبله ترمي كلام وبس
محمد مبتسم..وبتزوجوني خبله
ام محمد تناظر هند..هالخبله ذا جاء وقت الجد شالت البيت على راسها
تقول بالعزايم لحالها
محمد..بس يمه وقتنا تغير مو بس بيت وطبخ
ام محمد ..اف منكم
ابو محمد..خلو الولد على راحته بس انت يامحمد تبيها
محمد.. دلال احسن من أي وحده مااعرفها بصراحه افضلها عن غيرها ا
لمهم يالله تصبحون على خير بجيكم للمزرعه بعد المغرب
هند..لاتتأخر
محمد..ان شاء الله




الكل نام هالليله ومن بكرا الصباح الي راح لشغله والى راح لجامعته وريم
ودلال راحوا للمزرعه وام فارس تنتظر فارس عشان يروحون يملكون له
على بنت عمه الي كانت عند ابوها ودموعها على خدها
ابو غاليه بحزن ..سامحيني ياغاليه
غاليه وتمسح دموعها ..مسامحتك يبه
ابو غاليه..الله يوفقك فارس رجال وبيحافظ عليك
غاليه بنفسها تقول ..انت ماتعرفه انسان قلبه حجر كيف يحافظ علي تنهدت
وراحت تفتح الباب وحصلته فارس ودخلت ودخل هو ومعه امه الي سلمت
عليها
فارس من غير نفس ..عمي صاحي
غاليه..ايه بغرفتها
رن الجرس وراح فارس يشوف وفتح الباب ووقف ثواني عينه على الي
واقف مانزلها.. اما احمد حس انه مشتاق لاخوه وده يحضنه وده يتأسف
له بس نظرة فارس منعته نظرة العصبيه والزعل خوفته من أي مبادره
كان وده يقول له ان الكلام طلع غصب عنه ..كان وده يعتذر منه كان
وده يقول له انت اخوي ولااقدر على زعلك تنمى يشوف ابتسامة فارس
النادرره بس المليانه حب للاهله تمنى يضحك بس قوة فارس وجمود
ه خوفت احمد خاف يصده خاف يجرحه او حتى مايرد عليها ماقد الا يمد
يده وصافحه
احمد..السلام عليكم
فارس ..وعليكم السلام وصل فهد والشيخ وقطع كلامهم دخلوا كلهم وتم
الموضوع وباركوا لفارس ولما بارك له احمد حظنه ماقدر يمنع نفسه
من اشتياقه لاخوه ..سامحني يااخوي انت كبير والكبير يظل دايم كبير
ربت فارس على كتف احمد وابتسم وطلع احمد مرتاح وراح للبيت
ينتظر امه حتى يروحون للمزرعه اما فارس وقف قبال عمه الي انصدم
من كلام فارس
فارس بقوه ..خلاص ياعمي ملكه وملكنا لكن ماابي احد يعرف عن
الموضوع غير الي كانوا حاظرين والكلام لك يابنت العم
غاليه وهي ميته قهر ..لاتخاف مابشوه سمعتك واقول اني صرت زوجتك
فارس والتفت عليها وحصلها نفس ماهي مازالت متغطيه..حلو الكلام
يالله فمان الله
طلع فارس وطلعت معه امه ودخلت غاليه غرفتها وغرقت بدموعها
والمها ونهاية احلامها دخلت الغرفه وظلت تصيح بشكل متعب اخر
شئ كانت تتخيله ان ولد عمها يستحي منها اخر شئ توقته ان
احلامها ببساطه تنتهي تخيلت كل شئ الا هالحلم الانسان الي يترتببط فيه
كل عمره عمرها ماتوقت قلبه حجر مثل فارس لايمكن يتأثر بأي شئ
انسان انمسحت الرحمه من قلبه لكنها بالاخير استسلمت للامر
الواقع ورضت بقدرهاا وهذا طبع غاليه ترضى بأي شئ وتكمل حياتها



الظهر الكل اجتمع بالمزرعه وهالمزرعه هي ثنتين مفتوحه على بعض
والي يدقق فيها يحصل جزء منها يأخذ الشكل التراثي القديم وهو
ملك الخال ابو محمد والجزء الثاني المميز بكل ديكوراته وكأنه
قصر هو ملك لفارس لكن فضلوا يفتحونها على بعض وتكون مزرعه
للعايله كلها وكان اقتراح من احمد والكل شجعه عليه..وحاليا مزرعة
فهد مازالت تبى وبتنضم لهم قريب


عالغداء ..
دانا..يمه وانتم ياخالتي اسمعوا كل اسبوعين بنجي هنا ملينا من البيوت
ديما..صادقه دانا
ام بدر..لا والله عالاقل كل شهر
غاده..الجوهره ياخالتي خليك معنا مو ضدنا
الجوهره..ههههههه انا مااقدر عيالي مابيجون كل اسبوعين
ساره..يمه عيالك رجال خلاص
ام بدر..حتى لو رجال مااخليهم لحالهم
ام فارس..الا ياالجوهره وين راكان من زمان عنه
ام بدر..ابد فيه ياعند بندر يالبيت مجتمعين
ام سامي ..قاطعين عيالنا كلها اذا ماجمعنهم مايجون ويسلمون نسينا
ملامحهم
ام فهد..بذي صدقتي واولهم ولدي
غاده..يممممممه
ام سامي..مصمه وشتبين
غاده..ابي اسافر
ام سامي ..كان رحتي مع عيال خالتك
كل البنات ..مين
ضحكوا عليهم لانهم فعلا كانوا متفاجئين
ام فارس..فارس وفهد راحوا لشرقيه
نوره..اشو هذول مستحيل اسافر معهم ليه رايحه عزاء
ام فهد..والله مافيه مثلهم رجال
دانا..من يشهد للعروسه
استمرت السوالف والضحك الى العصر بين البنات وامهاتهم

حول المغرب ..
عند الخيول ماكان فيه الا جود مع الخدامه الي من شافت العيال قربوا
رجعت للفله

احمد..حيا الله جود وشلونك
جود..الحمد لله
سامي..جود ليه زعلانه
جود..ماعندي احد يلعب معي
احمد..افا واحنا وين رحنا
جود..تضحك علي
احمد ويلتفت ويصوت لراكان وبندر الي جوا عندهم
بندر..خير وشفيكم
سامي ..بنلعب مع جود
راكان..وش تلعبون معها
وصل بدر وعبدالله
عبدالله..سلام وش عندكم مجتمعين
راكان..نفكر بلعبه نلعبها مع جود
بندر..اسمعي بلعبك الي تبين بس بشرط
جود بحماس..وشو
بندر ويضحك..ابيك تدخلين خمس ارانب عالبنات وتنحاشين ..
الكل ضحك
راكان..حلو بس بتعصب علينا امي
سامي..صح خالتي اخر مره لما عملتها يابندر عصبت
بندر..ماعليكم اراضيها
جود..ههههههه طيب يالله خلوني انتقم
احمد من مين..
جود..منهم بس يتكلون كلام ماافهمه ولااحبه
راكان بحماس..وش يقولون
ضربه سامي..عيب عليك
راكان..يااخي انا مشروع مذيع لازم اصير ملقوف
محمد ..خير وش هالاجتماع
راكان..ارجوك محمد لاتخرب علينا
محمد..بسم الله وش اخرب
وعلموه السالفه وسكت ماعلق وتركهم ينفذون المقلب بالبنات وفعلا
اخذت جود كرتون فيه خمس ارانب وراحت للبنات وفتحت الباب و
رمتهم وسكرت الباب ومسكته بقوه بس بالاخير ضعفت وتركته ..


عند البنات كانوا منسجمين بالسوالف وفجأه انفتح الباب التفتوا يشوفون
الا جود وعلى طول رمت الارانب عليهم وصرخوا كلهم بوقت واحد

ديما وتطمر على هند..ابعديه عني بسرعه
هند...هههههههههه شلون اقوم
ريم جلسه فوق الكنب ..يمممممممممممممممممه الحقيني يمه بموووت
نوره بمكانها ماقامت..هههههههههههههههههه اشكالكم تضحك بطني يعورني
ماتخوف ارانب يالمهبل

دانا وتطمر الارنب ةتفتح الباب وتطلع الارانب وتلحق اختها وتطلع برا
عند العيال ولاحسوا الا بالشبشب وراء جود اما دانا وقفت لان العيال
برا راكان من الضحك جلس عاارض

راكان..ههههههههههه جود هذا اول شبشب
جود..ههههههههه لو تشوفهم يضحكون هههههههههه
سامي..ياويلك ياجود
طلعت ام بدر..ياعيباه عليكم هذا كبركم تسووت كذا
راكان ومازال يضحك لحد ماضحكت امه على ضحكه ..اضحك غرفت
عقولهم حسبي الله على عدوك
بندر..ياعمتي خلينا نضحك من زمان ماضحكنا
ام بدر..حرام مايجوز كذا اولا هذي حيوانات ليه ترمونها باهلشكل
بعدين انتم قدوه كبار
احمد. سامحينا ياخاله بس .بشري ياخاله كم الاصابات
ام بدر وتضحك..مافيه اصابات بس خوفتوهم
دق جوال احمد ورد
احمد..ههههههههههههه
ريم..اضحك حرام احمد
احمد..هذي فكرة راكان وبندر
راكان ويضحك..هذا اول شئ انتظروا المزيد
ريم..قوله بدل مايكون مذيع يكون معد لبرنامج الكميرا الخفيه
وقال احمد لراكان الي ضحك من الخاطر
ريم..قبل مااسكر بقول لك شئ اسمه نوره وديما ودانا وساره ومها
يخططون عليكم
احمد..والباقي
ريم..الباقي استسخفوا الحركه منكم
احمد تضايق..صدق
ريم بتقهره..بصراحه هند تقول هذي حركات بزران
احمد..اوكي خلاص انا بقفل
ريم..هههههههههه خذيت حقي اكذب عليك اولنا هند تخطط عليكم
احمد..طيب ياريموه تشوفين
ريم..وحده بوحده
احمد..مقبوله منك
ريم..فمان الله
احمد الله معك
قفل منها والتفتت عالشباب ..استعدوا فيه مقلب يخطط ضدكم
راكان..وش بيسون بيرمون علينا شبشب
بندر..هههههههههه حلوه لا يمكن علبة مناديل اذا ارانب خافوا منها وش
بيسوون
محمد ..لاتحقرهم
سامي ..لاتخوفنا منهم
احمد..توقعوا أي شئ بس البنات ناعمات ان شاء الله ماتشوف شئ كايد
عبدالله ..الله يستر



على طريق الدمام كان فارس وفهد يسولفون

فهد..وبعدين وش بتسوي بالشيك
فارس..بصرفه واعطيه لبنته
فهد..بتأخذ الخمسين
فارس معقد حواجبه..مجنون اخذ خمسين الف منه وش ابي فيها
فهد..ماانت مزعجه تبي فلوسه
فارس..كنت احاول اشفي غليلي منه
فهد..وبنت عمك
فارس..عادي مابيتغير شئ
فهد..يعني مااحد بيعرف بالزواج
فارس..لا خليها عند ابوها
فهد..طيب عمليته متى
فارس..بنهاية الاسبوع
فهد..الله يشفيه
فهد التفت لفارس ولاسمعه قال امين ..قل امين
فارس يبتسم..قلتها بنفسي
فهد..اشك
فارس..ليه يااخوي مافي قلبي رحمه الله يشفيه ويخليه لبنته ويفكني منها
فهد..هههههههههه ماني متخيل انك تزوجت
فارس وعصب..قفل الموضوع
فهد..ابشر يالمعرس
طنشه فارس ولارد عليه
فهد ..فارس ماشفت بنت عمك
فارس بلا اهتمام..لا
فهد..يمكن تعجبك
فارس ..انا ماراح اتزوج
فهد وانقهر..يعني ماتبي عيال
فارس..لا
فهد..استغفر ربك يااخي المال والبنون زينة الحياة الدنيا وانت عندك المال وناقص البنين
فارس....علم نفسك
فهد..انا مارفضت المبدأ اجل الخطوه
فارس..خلاص فهد انا مسافر اريح فكني الله يخليك
فهد..احسن
فارس..هههههههه غصب
فهد..اقول مو لو اني رايح للزرعه مع راكان وبندر احسن
فارس ..انزل وشف لك أي سياره ترجعك
فهد..المشكله اني متعود على اشكال كثيره بس مثلك يااخي ماشفت
فارس..طبعا مابتشوف
فهد..ثقتك احيانا تكون غرور
فارس وبيستفز فهد..اذا الغرور على سنع يحق لي
فهد وفهم عليه..اجل انا يحق لي مليون مره اذا انت يحق لك
فارس..ههههههههههههههه قويه يافهود
فهد..يالله بس وقف خلنا نصلي
فارس..اوكي

الجزء الخامس

ظلوا البنات يخططون وش المقلب الي بيعملونه للعيال والمشكله كل المقالب تحتاج انهم يدخلون
قسمهم وهم مستحيل يعملونها

نوره بتردد ..اسمعوني الفكره صعبه بس لازم نعملها ونكون متهورات احيانا
الكل انسجم معها
نوره ..اذا جت الساعه وحده وضمنا ان خالي راح لقسمه ونام نطفي الكهرب من برا على كل المزرعه
هند..لا اخاف
نوره..خليني اكمل نطفي المزرعه هنا مو الي فيها خالي مايبي لها شئ بعدها تكون كل مجموعه على حوالين الفله ومعها مجموعة هههههههههههه صواريخ الصغيره الي تطلع صوت
دانا..هههههههههههه طفى الكهرب وصوت صواريخ يعني تفجير اخاف تجي الشرطه تحسبنا ارهابيين
نوره..لا بجد تكون مجموعه كبيره وبعد نجيب الفحم اشوا ان فارس مو معنا يقول العبي أي شئ الا هذي مايحبها يقول صوتها مزعج
ريم..ومن وين بتجيبينها ياحلوه
نوره..اقول لسواق يجيبها كلها نص ساعه ويجي
ساره بخوف ..اخاف واذا شغلناها وين بنروح
نوره نجتمع مع بعض عند باب الفله ونشوفهم اذا طلعوا
ديما..انا خايفه
غاده..لا انا متحمسه عجبتني الفكره
دلال ..وعشان يضبط صح حطوا كميرت الفديو عندهم قريب من الباب عشان نسمع اصواتهم اول مايسمعون
نوره..حلوه بس من بيدخل يحطها
ساره..امي
دلال..نفذي يانوره يالله انا بصراحه ماعاد نفرق معي مليت
ريم بنات الموضوع مو سهل
هند ..هو يخوف بس انا متحمسه
دانا..اشوف ولاوحده عملت حساب اخوها
نوره ..ليه وش مسوين جريمه
ريم..لا بس ولو الموضوعيخوف
نوره..ماعلي منكم يالله بقول لسواق يجيب لنا
بالبيت كانت غاليه تكلم صديقتها عهود
غاليه..عادي عهود
عهود..ايش الي عادي غاليه الشئ الي يقهرني فيك استسلامك ليه يااختي هذي حياتك
غاليه بصوت عالي..صح بس ابوي زوجني وش اسوي مافيه حل
عهود..طيب وولد عمك هذا مافيه امل منه
غاليه..ابدا تحسينه رجل الي ليه اسابيع من تعب ابوي وطلبه شفتها اربع او خمس مرات ولامره ابتسم
عهود..ان شاء الله يكون احسن مما نتوقع
غاليه..اشك ماعلينا ابوي عمليته بنهاية الاسبوع والامل ضعيف وانا ميته من الخوف
عهود..توكلي على الله وتفاءلي وان شاء الله ربيخليه لك
غاليه..امين



وفعلاً ماجات الساعه وحده الا البنات مجتمعين
نوره..معي عشرين بكت
دلال ..مجنونه انتي كثيره مره
نوره..انتي مابتشغلين كل البكت بس اول شئ وهو بيمشي عليه كله مثل افلام
كرتون هذي علمني عليها احمد وانا بشغل الفحم واري هنا
ريم..شوي احنا عندنا وحده جبانه الي هي هند خلاص هي بتطفي الهكرب
هند..خلاص
ريم..انا ونوره
دانا..وانا ودلال
ساره..انا وغاده
ديما ..وانا لحالي لا اخاف
نوره ..خلاص انتي مع ريم وانا لحالي المهم تشغلونها وكلكم عند الباب
دخلت ام بدر ..حسبي الله على عدوانكم بتوهقوني معك
ساره..يمه يالله حطيتيها
ام بدر ..ايه حطيتها كلهم يلعبون ورقه مساكين مهيب عادتي اسوي كذا بس
يستاهلون هم الي بدو
نوره ..يالله


بهالوقت بالشرقيه ..كان فهد وفارس عالبحر

فهد..تصدق انا افكر اتزوج
فارس مبتسم..حلو الله يوفقك
فهد..بس متردد
فارس..من
فهد..خايف يصير لي شئ
فارس وعقد حواجبه..فهد انت رجال مؤمن وراضي بقضاء الله وقدره انت
رجل امن واذا صار لك شئ فاانت بأذن الله شهيد لاتخلي هالوساوس تلعب عليك
فهد..انت ماتشوف رعب امي اذا سمعت ان فيه شئ ماودي اجيب وحده ثانيه تخاف
فارس..يعني كل رجال الامن ماتزوجوا وش هالكلام يااخوي انتم تاج على روسنا
فهد..ههههههههه ادري غصب عنك
فارس..انت وكل رجال الامن فخر لنا
فهد..اخجلتم تواضعنا
فارس ويتنهد ..اشتقت لجلسة احمد
فهد..مابيرجع للبيت
فارس..انا مابقول له وهو حر
فهد..الله يهديه
فارس..امين



1 _ 2 _ 3 فجأه طفى الكهرب ثواني واشتغلت الصواريخ

عند الشباب لما طفى الكهرب

راكان..هههههههههه هذا مقلب البنات
اشتغلت الصواريخ والكل وقف
راكان..لا والله شصاير الدعوى تفجير
بندر..اقول لايكون حولنا ارهابين
سامي..اسكت انت وياه خلونا نطلع
احمد..وشذا ورانا ماتسكت التفجيرات
عبدالله..يالله واحد يشغل جواله نشوف طريقنا
مشوا وفجأه كلهم طاحوا فوق بعض لان الاول الي هو راكان ضرب بالطاوله
وطاحوا عليه
راكان..دفنتوني قوموا حرام عليكم
احمد..هههههههه شباب شسالفه
محمد..حسبي الله عليك قوموا نشوف اهلنا لايصير جاهم شئ
راكان..ههههههههههه انا مااقدر اقوم شكل رجلي انكسرت بس هالتفجيرات
نص كم تطلع صوت عالي بس تهز الشبابيك
بدر..ههههههههههههه وخر خلني امر فاضي جالس يحلل
اول من طلع بدر وبهده العيال الي اول ماطلوا تفاجؤ بتصفيق البنات وفجأه
اشتغل النوره
العيال كل واحد يناظر الثاني
بندر..هههههههههههههههههههههه عمتي القائده
بدر..افا يمه نهون عليك
ام بدر وتدخل وتأخذ الكميرا وتعطيها البنات..
راكان بعد ماطلع ..ههههههههههههههههههههه والله منتو سهلين خوفتوني
قلت ارهابين بطلع اشوفهم
احمد..وش هالكميرا
ريم..اصواتكم
راكان..والله لو ماانتم بنات كان جلدتكم الحين
محمد التفت له ..طبخ طبختيه
سامي..يالرفلى كليه
بندر..خلاص مانبي مقالب وقف قلبي حسبي الله عليكم انتم منين جبتوها صدق
تقل ارهابيين معهم عدتهم حتى بالمزرعه
عبدالله..والمشكله كل واحد يسوي نفسه قوي
راكان..زين ان فهد مو معنا والا كان طلع الفرد وثور فينا كلنا
احمد..وانت الصادق زين انت فارس مو فيه والا كان سفرهم كلهم
نوره ترد على اخوها ..ليه قالوا لك سيلانيات
عبدالله..عند فارس بتكونون مجرمات
نوره..يالله تصبحون على خير مشكوره يااحلى خاله

راكان..لو مافيني نوم كان رديتها
هند..راكان تصبح على خير
راكان..هندوه انتي للحين حيه
هند.. لاعقرب
راكان..زين انك قلتي لي مو العقرب الي تسمم زوجها اول يوم زواج خاينه
سامي..ههههههههههههههههه حلو منين جبتها
هند..والله تنفع مذيع برنامج زواحف
راكان..لا بتشوفون بالطلعه الي فيها فارس وش بسوي
ساره تهدد اخوها ..اقول..؟؟
راكان..عشان اذبحك
بندر..قولي وخليه يذبحك بنخسر وحده بتكون عاله على المجتمع لاوظيفه ولازواج
تضايقت دلال ومشت وضرب عبدالله بندر
بندر..دلال
طنشته ومشت
محمد..ياليتك تنتقي الفاظك حتى تكون اعلامي ناجح
دخل محمد ومعه اغلب العيال وام بدر راحت وراء دلال الي مازعلت بس تضايقت من الكلام


الكل نام بعد التعب الى صاحبة الملف الاخضر امسكت قلبه وكتبة

كلمة الوفاء ..

عندما يكون الوفاء كلمه..تضيع الحروف ويتوتر الاحساس وينزفق القلم
رغم ان المعنى لايفهي والحرف لايعبر ولكن لابد ان يكون للوفاء كلمه ..
تعلنا الوفاء منك وتعلنا الحب منك وتعلنا ان نكون نبض الشارع منك
..نعم علمتنا كيف نكون اوفياء مع انفسنا عندما نرتقي بها على توافه الامور
علمتنا ان نكون اوفياء لاهلنا عندما ضربت لنا اسمى قيم الوفاء وعلمتنا
ان نكون اوفيا لمجتمعنا عندما اعطيته حبك ووقتك وراحتك علمتنا والوفاء
لاشقاءنا عندما امرت بحملات التبرعات وعلمتنا ان نكون اوفياء لك عندما
اعطيتنا قلبك

مااصعب الوفاء عندما يكون لتاريخ مشرف ومشرق مااصعب الوفاء عندما
يكون لشيخ ورجل وقائد مثل فهد بن عبدالعزيز رحمه الله

صعب ان يتجسد الوفاء بكلمات لكنه وفاء العين دمعها ووفاء الذكر الدعاء لك
ووفاء الورق واللم كتابة اسمك وذكره بالخير

وفاءً لقلبك الطاهر ..وفاءً لك بافهد بن عبدالعزيز اكتب اولى بداية الملك الذي
اختار لقب الخادم وتجمل بما بخدم ..

وفاءً لقلبك يافهد اكتب ..

قفلت الملف وهي تدعي لفهد الانسان والاب والملك وخادم البيتين ..

نامت ريم مع الكل وانتهى اليوم حلو عالكل الجمعه عالغداء ببيت ام فارس كانت
جالسه مع كل عيالها حتى احمد الي جاء وفرح امه واخواته

نوره..فارس
فارس يلتفت لها..نعم
نوره بتردد ..ودي اقول شئ
احمد..شكل وجهك مايطمن
فارس..قولي
نوره..بس لاتعصب انا وريم بصراحه فكرنا انه وسكتت
احمد ويبتسم لانه حاس ان اخته خايفه
فارس..ايوه كملي مابأكلك انا
ريم..انا بكمل بصراحه يافارس فكرنا انه المفروض والواجب اننا نزور عمي منصور
تفاجئ احمد وام فارس وخافوا من رد فعل فارس
فارس بهدوء..ماعندي مانع كيفكم
نوره..صدق اجل بنروح اليوم العصر
سكت فارس بعدين قام وقال ان عنده مشوار ضروري شك احمد بشئ وفعلا
طلع غرفته وشاف فارس متوجه لشقة عمه الي ماهي بعيده عنهم ابدا


في بيت ابو غاليه كان الاب نايم ولافيه الا غاليه الي تتفرج عالتلفزيون ورن
الجرس وقامت تشوف مين
غاليه..مين
فارس..فارس
غاليه بصوت واطي ..اف
فتحت الباب وهي متغطيه وبعدت
فارس ..السلام عليكم
غاليه ..وعليكم السلام
فارس..وليه متغطيه
غاليه سكتت ماردت وهنا استفزت فارس وطلب منها طلب كان مستحيل يطلبه
لولا انها استفزته
فارس..مااحب احد يطنشني وانا اتكلم
غاليه من غير نفس ..ماعندي شئ اقوله
فارس ..افتشي الغطاء
غاليه بخوف..ماابي
فارس بقوه ..قلت لك افتشي
غاليه شالت الغطاء بحركه ماتوقعها فارس توقعها تعاند هو حب يستفزها او
يمكن مثل ماقالت ينتقم من ابوها فيها
فارس ولااثرت فيه..عمي نايم
غاليه تصد عنه ايه
فارس ويمد لها مبله ..خذي
غاليه بااستنكار..وش هذا
فارس..فلوس ابوك120 الف
غاليه..ماابيها خذها ويبقى لك عندي سبعين الف
فارس..ومن وين بتجيبينها
غاليه..الله كريم
فارس حط الفلوس عالطاول..ماابيها وانا قلت لعمي اني تنازلت عن حقي
غاليه..بس انا بعطيك فلوسك
فارس وهو بيطلع..انتي مالك شغل هذا بيني وبين ابوك هذي فلوسك
طلع وسكر الباب وترك غاليه تصيح قهر لانه اجبرها تفتش وكأنه شايف جدار
ماتغير فيه أي شئ
اما فارس فعلا طلع ولاكأنه شاف بنت مو لان غاليه قبيحه لان فارس مايهتم ابدا
بالشكل نهائياً ولايهتم بالمرأه ابداً ..


في بيت الخال ابو محمد هند ومها كانوا بغرفتهم
هند..بصراحه رحمت دلال
مها..عادي دلال ماتزعل بس هي انقهرت
هند..بس لو محمد يوافق
مها..محمد عادي عنده بس خايف هي ترفض
هند..مابترفض انا اعرفها
مها..ماتدرين طالما قالت ماتبي اقارب
هند...عادي كلام كذا قالته بعدين بيجبرها فهد او بيقنعها
مها..الا وش عندهم مسافرين
هند..اتوقع لان فارس مايبي يشوف احمد
مها..اول مره يزعلون من بعض
هند..المشكله ان احمد مطنش وهذا مو طبعه
مها..وانتي من متى تعرفين طبعه
هند وتضحك..اعرف من خواته
مها..ياخوفي يكون حلمك عالفاضي
هند..سواء تزوجته او لا الحلم مو حرام وانا مااحبه بس يعجبني كاانسان
مها..اكبر غلطه انك صرحتي بااعجابك لريم
هند..ريم بير احفظي اسرارك وانتي متطمنه
مها..ماادري
هند..قلت لك انا ماحبيته بس يعجبني
مها..والاعجاب يجوز
هند..ياويلي حتى الاعجاب بتحرمينه اقول من قال لاادري فقد افتى اسكتي الله
يخليك انا ماسويت حرام ولاكلمته وعمري سويت شئ يغضب ربي

مها..خلاص كلتني بقشوري
هند..اسمعي هالاجازه بتسافر وبرا المملكه تسمعين
مها..ابشري هو على كيفي والا كيفك
هند..لا بنقنعهم ملينا من ربوع بلادي
مها..ههههههههههه بنروح صلاله
هند..لا ماابي خليج بروح لبنان
مها..ههههههههههه كملت ابشري اجل بتروحين اضمن لك كل العيال بيوافقون
هند..لا اجل هونت بنروح ماليزيا
مها..ليه رايحين شهر عسل
هند..ههههههههه حلوه اجل نروح لدبي
مها..مو تقولين ماتبين خليج
هند..شسوي العب على عمري والا انا عارفه حدي الطايف والا جده وان تعبوا
مررره قالوا روحوا لابها الجو حلو
مها..احمدي ربك
هند..الحمد لله يالله بس نننام عندنا دوامات
مها .. يالله

الجزء السادس
مثل ماقرروا البنات راحوا لبيت عمهم مع امهم وتفاجئة غاليه بحضورهم وهلت
ورحبت فيهم كثير ..كان اللقاء حلو فيه بعض الخجل والرسميه وهذا شئ متوقع
وهو ثمن يدفعه الابناء نتيجة غلطه او جفاء او خلاف بين الاباء الخلاف الي ابعد
بنات العم عن بنت عمهم الخلاف الي قطع صلة الرحم الخلاف الي جرد الناس من
اسمى معاني الحب والتواصل هذا اللقاء كان طبيعي لترسبات السنين والبعد كان
لقاء اغراب وان كانت المحاولات مستمره حتى يكون لقاء احباب لكنه انتهى
بدموع من غاليه على ابوها الي ماقدر يرد على بنات اخوه من التعب والالم
وتعذيب الضمير كان يحس بغصة الم وقهر على حال بنته الوحيده الي كان
ممكن لولا الخلاف كان حصلت لها من سنين بنات عم يكونوا بحسبة خواتها
طلعوا البنات لبيتهم وهم بحالة حزن وصمت والم وصادفوا احمد عند الباب ودخل
معهم لصاله وحصلوا فارس منسجم يتابع الاسهم

احمدمستغرب ..وشفكم
ام فارس..زعلانين على عمهم
نوره بحزن ..شكله يكسر الخاطر
ريم..الي تكسر الخاطر بنته لااخ ولااخت ولاام واب تعبان احساس بعدم الامان
تجسد بعيونها
رفع احمد راسه يشوف رد فعل اخوه ومثل ماتوقع ولاهو مفتكر بكلامه متحمس
مع الاسهم
احمد..ولو احنا عيال عمها
ام فارس..مافيه مثل الابو والام والاخوان
نوره وتحضن امها..الله لايحرمنا منك يارب
ريم..فارس عملية عمي بكرا بتروح
فارس من غير اهتمام ..احمد بتروح
احمد..ان شاء الله
فارس..خلاص واحد يكفي
احمد ووقف بيروح لشقته ..اجل انا رايح توصين شئ الغاليه
ام فارس..بحزن هزت راسها.. الله معك
مشى احمد
وغصب عن فارس نطق قلبه حاول يكابر احساسه ويكون قاسي لكن ماقدر
احمد اخوه وصديقه واحيانا وولده ماقدر الا ينطق ..متى بترجع لبيتك
ابتسم احمد ولف عليه..يووووووووه مابغيت تقولها انا مجهز شناطي انتظرك
تقول ارجع
فارس مبتسم..من المفروض الي يراضي الثاني
احمد نزل راسه وراح لاخوه وحب راسه ..حقك علي اسف
نوره.تصفق ..اخييييييرا
ام فارس وهي تمسح دموعها,,الله لايفرقكم
فارس..يالله رح جب شناطك
احمد ..ان شاء الله

ورجعت اللمه الحلوه لبيت ام فارس بعدما عم الحزن بزعل الاخوان بس الاخوه
الحقيقه مايفرق بينها الا الموت الله يديم عليهم السعاده والحبه والاخوه الرائعه
الي زرعتها ام طيبه تتججسد الطيبه بكلامها وابتسامتها



بمكان ثاني وبيوم ثاني كان بركان ثاير كانت فيه
صرخة قهر وخوف طلعت من قلب غاليه صرخة ضاعت بحضن ام فارس الي
حضنتها وهي تسمي عليها ..صرخة بنت تبكي فراق ابوها وسندها بالدنيا صرخة
خوف من مجهول ينتظرها بحقد السنين ...صرخة ضياع وتوتر والم صرخة
ذهول صرخة فلراق ووداع وآه مااصعبك ياودع لما نوادع اقرب الاحباب
غاليه بدموع وصراخ ..يكذبون ابوي مامات ابعدوا عني اتركوني
ريم وتصيح ..بس ياغاليه اذكري الله
غاليه بصياح عالي ..ماابي ماابي رجعوا لي ابوي وين الدكتور دكتوووووور
رجع ابوي لو مايتكلم بس اشوفه كل يوم بس اعيش معه بس احس ان عندي
اهل رجعوا لي ابوي حرام عليكم خذوا فلوسكم بس رجعوا لي ابوي خلوني
اعيش بشارع بيعوا كل شئ اخذوا كل مااملك بس رجعوا لي ابوي التفت
لام فارس تقول رجعوه انا ماعندي غيره وين اروح ومن اسكن عنده افهموني
انا مالي غيره رجعوووه

طلع احمد بعد ماتقطع قلبه على حال بنت عمه واتصل على اخوه
فارس..هلا
احمد بعد تردد..هلا فارس عظم الله اجرك بعمي
فارس ووقف..مات ......ز لالحول ولاقوة الا بالله
احمد..فارس بنت عمك منهاره وقالبه المستشفى تعال شوف لك حل
فارس..انا لله وانا اليه لراجعون بدت المشاكل انا جاي

دقايق وصل فارس وحصل غاليه جالسه بالارض قبال غرفة العمليات اشر له
احمد انه مايعرف ايش يعمل وراح فارس لامه عند غاليه وريم

فارس..يمه ليه جالسين هنا قوموا للبيت الله يرحمه
ام فارس ..يالله يابنتي
غاليه ساكته ماترد
فارس..يالله ياغاليه قومي وادعي لعمي الله يرحمه
غاليه تناظر فارس..وين نروح ايوي بيجي الحين وبيروح معنا هو قالي انتظريني
هنا
فارس انصدم من كلامها والتفت على ريم..وشصاير
ريم..ياغاليه قومي يالله
غاليه وهي تصيح..وشفيكم بنتظر ابوي اذا تعبوا روحوا صح هو مو ابوكم انتم
اصلا مو هامكم اذا مات لان عندكم اهل وبيت تعيشون فيه انا لابنتظره هو اصلا
مابيتركني وهو يعرف ان ماعندي غيره مستحيل مافيه ابو يتخلى على بنته الحين
بيقوم اكيد
فارس فكر شوي جلس بمستوى غاليه وبصوت عالي قالها وهو يهزها ..ابوك
مات ياغاليه مات اصحي
احمد ماتحمل وطلع وحتى ريم وغاليه صاحت وطلعت غصب مع ام فارس للبيت
خلص فارس الاجراءت وسهل الله امره وصلوا عليه العصر رجع البيت وعرف
ان غاليه رافضه تستقبل العزى تقول ابوها مامات وهذا كان عامل حسابه فارس
راح لها ودخل عليها وقدام امه وخواته وقف قبالها

فارس..ليه ماتأخذين العزاء باابوك
غاليه ..ابوي بيجي مامات ليه مافيه احد بيفهمني
فارس بصوت عالي ..لا مات ودفناه
غاليه بصوت اعلى..اقول لك مامات
فارس ويطلع من جيب الثوب تراب ويرميه بحضنها ..لا مات وهذا تراب قبره
مات اقول لك
صرخت غاليه وصاحت..ليه خلني اعيش كذبتي خلني اعيش حلمي ان ابوي
عايش حرام ليه ياربي ابوي يموت ليه يايبه انت وامي تروحون عني ليه وين
اروح وين اعيس انهارت غاليه وظلت تصيح وظلت ام فارس تهديها لحد
ماقدرت تصلي وبعدها ربي انزل عليها الراحه والسكينه وظلت بصمت تستقبل
المعزين

مرت ايام العزاء ثقيله على قلب غاليه ايام ثوانيها ودقايقها سكاكين تطعن
قلبها المجروح ..غاليه بالليل تتذكر وتصرخ وتبكي ولاتلاقي حضن يضمها
غاليه بالنهار تصيح وتحزن ولاتلاقي يقلب يحس بها مسكين قلبك ياغاليه تو
الحزن يغزاه ..توك بديتي تعرفين معنى الالم والدمع والفقد ..توك بديتي رحلة
الخوف والضياع واليتم..توك ماشفتي نظرة الشفقه والالم..توك مابعد حسيتي
انك بكل فرح لازم تحزنين وتتذكرين الغالين الي تركوك لهالزمن القاسي



بااخر يوم تركت ام فارس وبناتها غاليه تاخذ راحته مع خالاتها لكن غاليه انصدمت
من كلامهم يطالبونها تروح معهم وبيزوجونها سلطان اتفاجئة من قوة قلوبهم
الي ماقدرت حالتها وخافت من سلطان الي جاي بالطريق وخافت اكثر من فارس
استأذنت وراحت لغرفة ابوها وتذكرت اخر كلمه لابوها قالها قبل العمليه

ابو غاليه ..فارس هو الي بيحميك بعد الله لاتبيعينه لو باعك انا بعت اخوي
واشتراني ةظل يدعي لي لين مات وانا ابيك مثل اخوي وفيه له غاليه فارس
ولد اخوي رجال عن عشر يسوى سلطان واهله انتبهي لاتفرطين فيه حتى لو
ظليتي خادمه له

بآهه مليانه حزن اتصلت على فارس
فارس..نعم
غاليه بحزن,,فارس انا غاليه
فارس..ادري فيه شئ
غاليه..خالاتي عندي ويبوني اروح معهم
فارس..ايوه وانتي
غاليه وتصيح..سلطان بالطريق يبون يزوجوني وابوي له ثلاث ايام ميت
فارس..مجنونه انتي زعلانه عشانهم بيزوجونك وابوك توه وشلون يزوجونك
وانتي متزوجه
غاليه بالم ..ماقلت لهم شئ
فارس..خلاص انا بحل الموضوع انتي لاتقولين ولاكلمه يالله فمان الله


سكر فارس وطلع من البيت وظل ينتظر الوقت الي بيشوف فيه سلطان بعد غياب
السنين وقهر السنين ووصل سلطان وبنظره مليانه سخريه..انت للحين عايش
فارس بهدوء ..انتظرك
سلطان..هههههههههه مسكين وخر خلني امر
فارس ويمد يده بوجهه ..تخسى
سلطان انصدم ..مايخسى الا انت ابعد اشوف
فارس..رجلك اكسرها اذا دخلت تسمع
سلطان..تكسرها نشوف من بيكسر رجل الثاني اذا حاول يقرب لاهل البيت
فارس باابتسامه بارد..تقصد لغاليه
سلطان..ايه غاليه بتصير زوجتي قريب
فارس..هههههههههههههههههههه اول مره اشوف وحده تتزوج مرتين
سلطان بتوتر..شقصدك
فارس بعصبيه..قصدي خذ اهلك وعلى بيتكم ياشاطر غاليه زوجتي من عشر ايام
ولو شفتك مقرب بس هالحاره كسرت رجولك تسمع
سلطان بقهر..آه يالنذل سويتها يامنصور بس هم بتنقم منه ومن بنته ومنك
وبتشوف
فارس ,,وريني يالله ورني عرض اكتافك
سلطان..فارس لاتتوقع انك تزوجتها بتخلص مني لا ابوها له حساب طويل معي
راح تعرفه بوقته ووقتها راح تعرف ان سلطان يعرف ينتقم وياخذ حقه مو
مثلك متوقع اني بموت عشان ست الحسن لاحبيبي غاليه بالنسبه لي لعبه
فارس قاطعه..اقول مع السلامه

عصب من فارس وراح ركب سلطان سيارته بعصبيه وبلغ اهله الي رموا الكلام
على غاليه من غير مايراعونها وتركوها تبكي بقهر وحزن ولاحست بفارس
الي دخل عليها وسكر الباب


دخل فارس لشقه واحتار ايش يعمل مع بنت عمه الي منهاره وتصيح

فارس..غاليه خلاص
غاليه تمسح دموعها وحست انها محتاجه تقول الي بخاطرها ولاحصلت غير
فارس ..لازم بتقول خلاص لان الي مات ماهو ابوك الي مات الانسان الوحيد الي
كان ضامني ببيت حتى لو كان مايدري عن شئ الي مات هو الي كان
حافظ لي كرامتي الي مات هو الوحيد الي يحس فيني الي مات امي وابوي
واخواني وكل اهلي خلاص ودعت السعاده اليوم يالله بتجيني ايام بشوف
الموت فيها بتعذب وبحزن وبتعب ولابلاقي احد يقول لي ياغاليه ليه تزعلين
وانا موجود خلاص ياولدعمي كلمه سهله نقولها بس صعب تحسه خلاص يعني
النهايه يعني ابوي مات ليته خذاني معه اليوم انت يمكن قدرت انك تبدأ اول خطوه
بالانتقام منه وهذا انا قدامك علمني وشي خطوات انتقامك بتعذبني والا بتشغلني
خدامه عنك قولي انا مستعده لكل اهاناتك ولكل طرقك الي بتنتقم فيها

فارس يتنهد ..غاليه عمي استأجر الشقه ست شهور وخلاص انتي بتنتقلين عندنا
تقاطعه غاليه.. يالله انت ليه كذا اتكلم مع جدار يارب ارحمني وخلني هنا قفل
علي الباب مابطلع ولاادخل بس خلني اعيش هنا عند ريحة ابوي الله يخليك
فارس ماهو عارف كيف يتعامل معها..غاليه برسل لك ريم والخدامه يساعدونك
وخلاص الشقه بسلمها وخليك منطقيه صعب تعيشين بشقه لحالك
غاليه..صعب صح صعب كل شئ صعب بهالحياة
جلست غاليه الارض وطلع فارس بعد مااخذ المفتاح معه


دخل فارس للبيت وحصل امه واخته

فارس ..السلام عليكم ريم خذي الشغاله وهذا مفتاح الشقه روحي لغاليه تساعدونها
تنقل عفشها هنا اليوم مفهوم وانتي يمه الله لايهينك جناح الضيوف يجهز لغاليه
ام فارش عصبت ..وشو جناح الضيوف
فارس..يمه ماابي نقاش ارجوك
ام فارس وعصبت..قومي روحي لبنت عمك وخليني اتفاهم معه
طلعت ريم وهي مستغربه من عصبية امها وجلس فارس لانه عارف امه مابتتركه
ام فارس..الحين هي مو زوجتك ليه تسكن بجناح لحالها
فارس بهدوء..زواجناعالورق وانا قايل لعمي
ام فارس وتمسك راسها..ياقلبك ياام فارس ماانت بصاحي بتخلي البنت معلقه
الحين انت مالك عليها زوجها خلاص عاد
فارس..يمه انا ماابي اتزوج افهموني
ام فارس..احسن لاعمرك تتزوج بس خل البنت تشوف نصيبها
فارس وعصب..من عيوني بس مو الحين تستوعب وفاة ابوها واطلقها اصلا كنت
بعمل هالشئ من نفسي ولاتتوقعين اني بعذب بنت انا عارف ان مالها ذنب بالي
عمله ابوها
ام فارس..ياخسارة تربيتي فيك
فارس بقهر..الحين عشاني ماابي اتزوج تقولين هالكلام الجارح ليه يمه لو اني
ذابحها
ام فارس..لانها يتيمه مارحمتها
فارس..لانها يتيمه لازم اطلقها لاني مااقدر اتزوج
ام فارس..ليه ناقص
فارس ..يالله يمه تعبت من هالموضوع ريحيني الله يريحك ارحميني كفايه اذا
النقص هو الي بفكني من هالموضوع ايه ناقص بس زواج مابتزوج
ام فارس ورحمة ولدها..كيفك سو الي تبي
فارس..ايه يمه انا بسوي الي ابي والي يرضي ربي ويرضيك بس لاتزعلين
لان طلاقي لغاليه شئ صح صدقوني
ام فارس..مابزعل الله يوفقك ياولدي

حب راس امه وطلع غرفته بعد ماتعب من المشاكل اليوم ومن غير احساس نام
وترك الشغل لاول مره بحياته ..ترك الشغل لان المشكله الي صارت له اكبر
من الشغل لقاء سلطان كان صعب عليه فارس مايعرف ينتقم لكن لقاء اليوم كان
ذكرى مؤلمه له حاول ينساها بس سيطرت عليه حاول يجملها وان وصل للي
هو فيه نتيجة قهر من هالذكرى لكن ماقدر لقاء سلطان اشعل بداخله نار لكن
نوعية هالنار ماقدر يحددها وظل حاير فيها ...



في بيت ام فهد كان الجو حلو كانت العايله كلهم مجتمعين ويسولفون
ام فهد ..اقول دلال وراء ماتدخلين لك دوره مثل هالبنات
فهد..صادقه امي عالاقل تستفيدين من وقتك
دلال ..طيب لنفترض اني اخذت دورة كمبيوتر او انجليزي بتوظف طبعاً لا اجل ليه
اتعب عمري وادرس
دانا بقهر..يااختي عالاقل تضيعين وقت
دلال ..ماابي ضيعت اربع سنين بالجامعه بكرف وتعب واخترتها جلست بالبيت
ام فهد ..يابنتي انتي العومه جتك كم وظيفه ورفضي
دلال ..اجل اتوظف براتب 1200 ليه
فهد..دلال اكثر من مره قلت لك هالمنطق غلط انتي مو محتاج فلوس خلاص
بعدين هالشئ بيحد من عطاءك لاتكوني ماديه
دلال ..مو كذا انا صح مو محتاجه فلوس بس محتاجه تقدير مكافاه على شغلي
وهذا مايعني اني ماديه بس مااحب اكون مستغفله واحب اعمم مبادي مشكلتنا
يالسعودين نرضى بس ونقول انا مو محتاجه فلوس اتوظف أي شئ لايااخوي
احنا لازم نتعود اننا نتكافئ على قدر شهاداتنا وعطاءنا للاسف بمجتمعنا فيه ناس
معهم ثانوي ويأخذون راتب اعلى من الجامعي ونفس الشئ متوسط وياخذ اكثر
من ثانوي القضيه متشعبه وتحتاج نقاش موسعه حتى نقدر نعطي ونأخذ
دانا ..ذبحتينا تراك بهالسالفه الحين بتقول انا سعوديه
دلال بعصبيه..وانا صادقه ايه انا سعوديه ليه يعطوني هالراتب روحوا وشوفوا كل
المدارس الاهليه تعطي هالراتب وان كثرت خلته 1800 وهذا قليل ليه لان فيه ناس
ترضى بااقل يااختي انا مااقول لاتوظفون اجانب رزقنا ورزقهم على الله بس
مو تكون حجتهم عند مكاتب العمل ان السعوديه ماترضى براتب قليل انا موافقه
اخذ 1200 اذا هم نزلوا رسوم الاطفال الطفل الواحد يأخذون عليه عشر الالف
واكثر وبالفصل مايقارب العشرين طالب ومستكثرين على المعلمه الي تقابله طوال
اليوم راتب مثل الناس يااشيخه قفلي عالموضوع وخليني ساكته لاني لو فتحت
هالموضوع مابسكره ابداً
فهد..الله يهديك هذا وانتي مو محتاجه الراتب
دلال ..هذا مبدأ ماله دخل بالماده اذا ماقدروا جهدي ماله داعي انا اتوظف لاني
مابرضى اعطيهم نصف مجهودي واقول على قد راتبهم الله بيحاسبني مو هم
دانا ..طيب خلاص غيروا الموضوع
ام فهد..اف منكم تعال انت مابتعرس
دلال مبتسمه..هذي السالفه السنعه
فهد ويضحك..خليني افكر بعدين ارد عليك
دلال..من سنين وانت تفكر
فهد..هههههههههه اجل ماتضر سنه زياده
ام فهد..الله يعني عليك قومي يادانا شوفي اختك وينها
دانا ..ان شاء الله


في بيت ام فارس كانت
نوره تسولف مع مها

نوره..اكيد بتسكن عندنا
مها..شكلها بالعزاء يكسر الخاطر
نوره..الله يعينها حالها صعب فقدت ابوها وهالشئ مو سهل
مها..بس حلوه ماعليها
نوره..تصدقين فيه ناس الحزين يزينهم
مها..هههههههه حسبي الله على عدوانك شلون
نوره بحماس..احكي جد
مها..الله يبعد عنا الاحزان


في بيت ام بدر كانوا العيال مجتمعين

سامي..احمد ماودك بسفره
راكان..انا بسافر بعد
عبدالله..انت خلص دراستك
احمد..لا انا ودي اسافر شهر
بندر..تزوج وسافر شهربصل
راكان..ههههههههههه ودي اعرف ليه سموه شهر عسل
بدر..لان الحياة بالشهر حلوه
بندر..بس الواقع يقول انه بصل
سامي يغمز له..مجرب
راكان..وعنده ولدين
بندر..والثالث بالطريق
احمد..متزوج وانت بالثانوي
بندر..وخاطب وانا بالابتدائي
راكان..تصدقون ان بعيلتنا مافيه ولاواحد متزوج يااخواني تزوجوا انتم
هالشياب فقدنا الامل فيهم
احمد..انا بفكر
سامي..وانا بقرر عنك
بندر..وانا بتزوج عنك هههههههههههههه
احمد..اقول انت وياه عن الهذره الزايده وكلموا محمد خلوه يجي يسهر معنا
بندر..لا محمد مابيجي اليوم عنده استراحه ع الشباب
احمد..اجل خلونا نطلع نغير جو
العيال..يالله

الجزء السابع ...

انتهت ريم وغاليه من تجميع اغراضها جلست غاليه بحزن بالصاله

ريم..اعرف ان الموضوع ماهو سهل بس صدقيني ياغاليه انتي من عرفناك
صرتي اخت لنا
غاليه..ريم انا مااعرفكم الا من كم يوم مااعرف شئ بهالدنيا الا ابوي وخوالي
الي الدنيا فرقتنا عنهم مو متخيله اني الحين ضيفه على بيت عمي الي عمري
ماعرفتهم
ريم تبتسم..بتعرفينا بتحبينا يالله قومي تعوذي من الشيطان
غاليه تأخذ نفس وتقوم..يالله كل الكلام مابيجيب نتيجه ابوي ومات ومصيري
وتحدد يالله مشينا


بالمكتب كان فارس وصل لدرجه خياليه من الغضب
فارس بصوتعالي..للمره المليون اقول لك هالملفات مااحد يطلع عليها فهمني
ياسعيد مين الي شافها
سعيد بخوف..يااستاذ مااحد شافها صدقني كانت بمكتبي
فهد يقاطعه..خلاص فارس انا بتصرف خل هالموضوع علي
فارس..فهد اذا عرفت الشخص الي سرب المعلومات ارجوك لاتقول لي اسمه
لاني اذا عرفت بذبحه
فهد ووده يضحك..ماراح اقول شئ يالله سعيد تعال
تنهد فارس وضرب عالطاوله وجلس الى الساعه عشره بالليل بالمكتب وه
و يحاول يمتص غضبه لكن كالعاده فشل لان الشئ الي مايقدر فارس يسيطر
عليه هو غضبه ..


في بيت ام فارس كانت نوره تكلم ديما
نوره..ديمووه بعدين اكلم باي
ديما..اقول بنجي بكرا عندكم يالله باي
قامت نوره وسلمت على بنت عمها الي واضح انها حزينه وخايفه
نوره..هلا والله نور بيتنا
غاليه..منور بااصحابه
ام فارس..هلا بغاليه والله
سلمت غاليه عليهم وطلعت مع ريم لجناح الضيوف الي تفاجئة انه لها
غاليه..جناح كامل انتم كلكم كذا
ريم..امممممم امي جناح ومحمد نفس الشئ وانا نوره لا ماوافقنا اخذنا جناح بينا
غاليه تبتسم..وانا مابأخذ الا هالغرفه
ريم..الي يريحك اعمليه فارس عامل بكل جناح نظام وهنا عندك كمبيوتر وتيلفو
ن كل شئ تحتاجينه اطلبيه يالله اخليك ترتاحين
طلعت ريم وتركت غاليه تحاول تتعود على هالغرفه البارده تحاول تستوعب انها
رجعت لجو الفلل الي تركته بعد ظروف ابوها الاخيره حاولت تبتسم لكن عمر
الفلل ماكانت دليل سعاده تذكرت غاليه حياتها بفلتهم قبل وكيف كانت بعيده
عن ابوها وتذكرت الشقه الصغيره الي خلتها تتعلق باابوها اكثر واكثر حاولت
تمسح اول دموعها لانها فشلت انها تمسح شلال دموعها الي انهمر من الذكرى
الحزينه..

وصل احمد وحصل اخته نوره وجلس يسولف معها وقالت له ان بنت عمه وصلت
نوره..الا بسألك هي مالها اهل
احمد..واحنا عيال الجيران
نوره..هههههه لااقصد خوال
احمد ..الا بس بينهم مشاكل
نوره ..ياحرام مسكينه
احمد ..فارس وينه
نوره..ماوصل اتصلت عليه امي تقول شكله معصب
احمد..ذبح عمره بهالشغل
ريم..من هو
احمد...ياحيا الله الريم
ريم..الله يحييك
نوره..ياحظي وراء مالي ترحيب مثلها
احمد..هههههههههه مايليق عليك
نوره..هين تشوف
احمد..امي نامت
نوره..هي تقول ماتشتهي عشاء
احمد..ولاانا
ريم..تعشيت اكيد برا
احمد..بصراحه طلعت مع سامي وبدر واكلنا المغرب
نوره..اقول احمد خلونا نطلع للبر
احمد..لانوره البر حوسه نطلع للمزرعه
نوره..لا نبي البر يااخي الجو حلو الحين ومزرعه كأننا بالبيت
احمد..طلعت البر لازم فهد وفارس ومحمد وخالي اولهم موجودين لانهم
هم الي يحبون البر اذا موافقين ماعندي مانع
نوره..طيب قل لفارس
احمد..وليه ماتقولين له انتي
نوره..اخاف
ريم.ههههههه بياكلك
نوره..لقيت الحل بقول لدانا تقول لفهد وهو يقنعه
ريم..المهم كيف الشغل يااحمد
احمد..حلو
نوره..عطني جوالك احمد برسل مسج
احمد..لمين
نوره..هههههههه لدانا وديما ومها وساره
احمد..قصدك للعصابه
ريم..ههههههههه حلوه العصابه
نوره..انا اقول لك مها بنقول لخالي وبكلمه من هندووه بيوافق خالي
احمد..وليه
نوره..عشانها غريبه هالانسانه مااعرف ليش مايرفضون لها طلب شكلها
سحرتهم وديما سامي حبيب مثلك مابيقول شئ وساره دلوعة امها بتوافق
على طول باقي دانا وانا الي عندنا فارس وفهد بس اذا اقتنع خالي مابيقولون
شئ

احمد..مشاء الله شرايك اكلم بندر وراكان
نوره بصوت عالي..لا اكرهم هالثنين مايدخلون بسالفه الا يخربونها
ريم..بالعكس راكان وبندر يوسعون الصدر
احمد وقام..طيب انا بروح انام واذا قررتوا علموني قبلها بيوم
نوره..ليه معرس
احمد..ههههههههه الله يسمع منك
ريم..يالله والعروس عندي
احمد ابتسم وطلع
نوره..من العروس
ريم..مالك دخل قومي شوفي غاليه
نوره..صح نسيناها
ريم..يالله قومي بكلم دلال


طلعت نوره عند غاليه ونزلت معها بعد ماعرفت ان احمد رجع البيت اخذت شالها
ونزلت وحصلوا ريم قفلت من دلال
نوره..قلتي لها عن البر
ريم..قلت لها تقول مالها خلق تناقش فهد معصب وتعبان وتوه راجع
نوره وتفكر..حتى فارس شرايكم نشتري السعاده ونطلع غرفتنا عشان مانشوفه
اذا جاء
ريم وتضحك ..مايمديك اسمي الباب
دخل فارس ..السلام عليكم
الكل ..وعليكم السلام
نوره تناظر غاليه بااستغراب لانه ماتغطت عن فارس ..فارس تبي عشاء
فارس..لا خلي الخدامه تعمل لي قهوه وتجيبها لمكتبي
غاليه بعد تردد..فارس هذا مفتاح الشقه
فارس وتذكر بنت عمه ..البيت بيتك اذا احتجتي شئ كلنا اخوانك
اخذ فارس المفتاح وطلع وترك نوره وريم بحاله من الاستغراب
غاليه..ياله بنات انا بنات تصبحون على خير
ريم..ماتعشيتي
غاليه باابتسامه..تعبانه وابي انام مااشتهي شئ
ريم..نوم العافيه
طلعت غاليه وعلى طول التفت نوره على اختها
نوره..ليه ماتتغطى
ريم ..مو اول مره
نوره ..صح بس اول مره قلت مع الصدمه بوفاة ابوها ماتدري الا هي وين كانت
عايشه
ريم..اعتقد هنا بالرياض
نوره..غريبه
ريم..صح غريبه بس يمكن هي ماتتغطى عادي
نوره..وليه على كيفها هو
ريم..لاعلى كيفك

نوره..بصراحه انا اهم شئ عندي الاحترام من الانسان لنفسه ولاابيها تطيح من
عيني
ريم..هالكلام كبير يانوره والبنت توها مابعد شفنا منها شئ اصبري لين نتعرف
عليها
نوره..على قولك بس احسها ماحبتنا
ريم..نوير البنيه ضايق صدرها وفقدت ابوها واول مره تسكن معنا وتشوفنا
تبينها على طول تأخذك بالاحضان وتضحك
نوره..طيب وانتي ليه معصبه
ريم بقهر..لانك انسانه غبيه ماخذه الحياة بغباء
نوره..هههههههحلوه ماخذه الحياة بغباء
ريم..اقول قومي جيبي لنا عشاء
نوره..مابعد طلعوا لي جواز غير الاخضر
ريم..وشقصدك مافهمت
نوره..قصدي اني مو خدامه عندك
ريم وتضحك..قومي يالله نروح مع بعض
نوره..ايه كذا اوكي


في بيت ابو محمد كانت هناك موجه من الضحك من ضحكة البيت بندر
بندر..هههههههههههههههههههه بطني يمه مااقدر
ام محمد وتضحك على ضحكه..خلاص اسكت
هند بدلع..الحين كل هالضحك عشان صحيت الجمعه على بالي السبت
بندر..هههههههههه ذكرتيني يوم كنت بالابتدائيي ههههههههههههههههههههه
محمد..هههههههههه بندر ماتسوى عليك على هالضحك
بندر..عبود
عبدالله..خير
بندر..ههههههههه ليه ماتضحك
عبدالله..مالي خلق
بندر افا ليه
عبدالله..يااخي مليت من الضحك يبه
ابو محمد..نعم
عبدالله..بسافر
مها..بروح معك
عبدالله..وش قلت يبه
ابو محمد..وين بتروح
عبدالله..بروح دبي
بندر..لاياشيخ بروح معك
عبدالله..لابروح لحالي
هند..حتى بدر مابيروح معك
عبدالله وعصب ..قلت لكم لحالي
محمد..خلاص خلوه بحاله
ابو محمد..بسلامتك
ام محمد..الله يحفظك ياوليدي
بندر..اقول ترى انا بعد معصب وبسافر لدبي
هند ومها..ههههههههههههههه واحنا بعد
طلع عبدالله ولحقه محمد وكملت العايله سهرتهم


بغرفة عبدالله كان محمد يسأله
محمد..من غير سبب
عبدالله..احس اني مخنوق كاره نفسي وكل شئ
محمد..طيب الشغل فيه شئ
عبدالله..لا بس حاس بملل
محمد..وكيف بتنبسط لحالك هناك وانت لك فتره مش طبيعي حتى بدر ماترد عليه
عبدالله..محتاج اجلس لحالي وبدر لايهمك براضيه
محمد..عبادي انا اخوك اذا فيك شئ صارحني
عبدالله يتنهد..اذا حسيت اني محتاج اتكلم بقولك بس خلني لحالي
ترك محمد اخوه وهو محتار وخايف عليه لكن توكل على وحاول يتفاءل بالخير

بمكتب فارس ظل محتار ويفكر بالشغل الي سيطر على كل حياته وفجأه جاء
على باله ابو ثامر ابتسم وطلع من المكتب وصادف البنات بيطلعون غرفهم

ريم بخوف ..خير فارس فيك شئ
فارس يبتسم..لا بس بروح مشوار وراجع
نوره..يعني مافيه شئ
فارس..لا يالله تصبحون على خير
راح فارس لابو ثامر ورجع وكل النار والغضب الي بداخله انطفت رجع وقدر
ينام بسعاده وراحت بال ..

الكل نام الا وحده فتحت ملفها الاخضر وبدت تكتب العنوان ..

اول الخير ..

نعم انه اول الخير من قلبك اول الحب منك اول العطاء لابناءك مااروعك
ومااروعك مااعطيتنا
اول منصب كان للمغفور له بأذن الله خادم الحرمين الشريفين الملك فهد بن
عبدالعزيز كانوزيرا للتعليم عام 1953، وكانت


رؤية الملك فهد -رحمه الله- واضحة في التعليم، فالكثير من سياسات التعليم
النظامي في المملكة تعود للملك فهد الذي قضى على الأمية في المملكة
، حيث سخر التعليم الأساسي لكل مواطن في بلاده بما فيه التعليم في الهجر والقرى
. لم تسطتع العقبات الاجتماعية عرقلته في تطوير التعليم النظامي بالمملكة
، حيث كانت البعثات التعليمية للخارج تزيد سنة بعد اخرى منذ توليه
وزارة المعارف «حالياً وزارة التربية والتعليم» في عام 1953م.
وتابع جلالته سياسة التعليم في المملكه بعد توليه مناصب أخرى
لأنه اعتقد أن التعليم واجب على كل مواطن لفهم دينه وأمور حياته
ليصبح منتجاً في مجتمعه. وخير دليل على جهود جلالته في مجال التعليم
ما يحظى به التعليم في ميزانية الدولة. وتشير الاحصائيات إلى تزايد عدد
مدارس الذكور والاناث من حوالي 11000 مدرسة في مطلع الثمانينيات
من القرن الماضي إلى حوالي 25000 مدرسة في عام 2004م. أما عدد
الملتحقين بالتعليم في المملكة فقد ارتفع من حوالي 1500000 طالب وطالبة
في عام 1980م إلى حوالي 6000000 طالب وطالبة في عام 2004م
. شهدت سنوات حكم الملك فهد الكثير من المتغيرات التي كان من الممكن
أن تؤثر في سياسات التعليم سلباً، لكنه تحداها برؤية واضحة وقوية ليستم
ر التعليم في العطاء، ومن هذه التغيرات تدني اسعار البترول ما أثر على نمو
الاقتصاد الوطني، لكنه سخر دخل الدولة من البترول لمواجهة احتياجات التعلي
م في مختلف مراحله.


تعبت من اجل بلدك وشعبك وهاهي مذدهره متقدمه بكافة المجالات بجامعاتها
ومستشفياتها وكوادرها الوطنيه رحمك الله باابا فيصل اعطيتنا الكثير ونحن
واثقون ان الوفاء لك برفع اسم هذه البلد الطاهره عالياً وماانجاز الامس ببعيد
فهذا الدكتور الربيعه والكادر كامل يضيفون انجاز وفخر لما بناه الفهد من ارس
ى قواعد التعليم..

رحمك الله يافهد بن عبدالعزيز وغفر الله لك ومازالت الصفحات متعطشه لعطاءك


الصباح اجتمعوا العايله عالفطور في بيت ام سامي
ام سامي..غاده
غاده..سمي
ام سامي..مارديتي علي شقول لناس الي مكلمين
غاده..قولي لهم لا
سامي..والسبب
غاده..لانه مطلق
سامي..بس هذا مو عذر
غاده..بالنسبه لي عذر
سامي..الرجال مافيه شئ والنعم فيه
غاده..بس انا ماابي مطلق
سامي وبهدوء..وضحي لي ليه
غاده..سامي انت اخوي وعلى عيني وراسي بس ماابي مطلق
سامي وعصب..فهمت بس ليه واذا صار مطلق
غاده ..انا مو مجبره اخذ شخص عاش كل الاحساس مع غيري
سامي وعقد حواجبه ومستغرب ..صادقه..؟؟ هذا السبب الاحساس كان
فاشل بدليل انه طلقها
غاده..احساس الخطبه والشبكه والملكه حتى يوم الزواج كلها عاشها بعدين
ماابي اتزوج شخص ممكن بيوم من الايام يقارني بزوجته السابقه مااقدر
ارجوك سامي
سامي..احترم وجهة نظرك لو مااقتنعت فيها بس الرجال كفوا لكن انتي حره بقرارك
غاده تبتسم له..صدقني لو الله كاتبه لي بتزوجه غصب عني
ديما..بالله احد يتناقش بهالموضوع الصبح
سامي..هذا مشكلتنا عندنا الصبح يعني معصبين وساكتين عادي الصبح حلو
ولازم نتعود نحبه حتى نبدأ يومنا مشرقين
ديما..مشكلتك يااخوي انك مختلف عنا لكذا بتتعب اذا تزوجت او زوجتك بتتعب
سامي..هههههههههههه
ام سامي..اسكتي عن اخوك ديما..وانا شقلت جالسه احاول احب الصبح واسولف
سامي..حلو محاوله جيده
غاده..يالله قوموا بس خلونا نشوف حالنا
سامي..يالله

الجزء الثامن ......

ظلت غاليه تفكر تنزل تحت معهم او تجلس بغرفتها ترددت كثير وبالاخير
قررت تنزل الساعه 11 ولاحصلت غير ام فارس الي سلمت وجلست معها

ام فارس..مشاء الله تصحين بدري يابنتي
غاليه بحزن..تعودت عشان ابوي الله يرحمه
ام فارس ..امين
غاليه..اجل ريم نايمه
ام فارس..ايه ماتصحى الا الظهر ونوير بعد ماراحت للجامعه اليوم
غاليه..عسى مافيها شئ
ام فارس..دلع مافيه الا العافيه
رن التيلفون وردت ام فارس
ام فارس..ياحيا الله ام محمد هلا ومسهلا
ام محمد..شلونكم وشلون العيال
ام فارس..الحمد لله وانتم وشلون اخوي
ام محمد بخير ونعمه الا قال لكم فارس انهم بيطلعون للبر الاربعاء
ام فارس..لاوالله من بيطلع
ام محمد..هههههه البنات متفقين واشغلوا ابوهم ووافق وكلم فارس والعيال وقالهم
ام فارس..مادام اخوي بيروح مايخالف
ام محمد..خلاص اجل انا بروح العصر لام بدر بتروحين معي
ام فارس..ابشوف اذا حصل لي جيت لكم هناك
ام محمد..على خير فمان الله
ام فارس..مع السلام سلمي على اخوي والعيال


سكرت ام فارس والتفت على غاليه..وراء ماتروحين تفطرين يابنتي
غاليه..لابنتظر ريم
ام فارس..براحتك اجل بس انتي ببيتك ولاتستحين
غاليه..تسلمين ياخالتي
ام فارس..هذي مرت اخوي الغالي تقول بيطلعون للبر بكرا
غاليه..ماعندك الا اخو واحد ياخالتي
ام فارس مبسوطه ..ايه واحد وثلاث خوات
غاليه..الله يخليكم لبعض
طلعت غاليه لغرفتها تصلي الظهر وبهالوقت نزلت ونوره وريم الي سلموا
على امهم وعلى طول سألت نوره امها واربكتها
نوره..يمه ليه غاليه ماتتغطى عن فارس
ريم..وامي شدراها
نوره..يمه هي كانت عايشه برا السعوديه والا امها مو سعوديه غريبه صراحه
ام فارس وعصبت من لقافة بنتها ..انطمي ياكثر هذرتك اف ابقول لك وان سمعت
ان احد داري والله ان يقص راسكم فارس تسمعون
ريم ونوره بحماس..قولي
ام فارس بصوت واطي..فارس مالك عليها قبل مايموت عمكم
ريم ونور بصدمه..وششششششششششششششو
ام فارس..حسبي الله عليك فضحتوني انطموا واسكتوا ولاتسألون عن شئ
لاني ماعندي اصلاً شئ اقوله
ريم ..يمه نبي نفهم متى ملك وليه وغريبه اصلاً فارس يتزوج
ام فارس..اقول لفارس يعلمك اذا جاء وشوفي عاد شلون بيعلمك
نوره..هههههههههه لا خلاص بس كانه فلم هندي
ضربتها امها بعلبة المناديل ودخل فارس وسلم وجلس وسكتوا البنات

فارس..الله يعافيك يمه جايع هاتوا لي شئ اكله لاني برجع لشغل
ام فارس..ان شاء الله بس ترى قلت لخواتك انك مالك على بنت عمك
فارس وعصب ..هونت ماابي شئ
طلع غرفته وهو معصب
ريم..ليه يمه
ام فارس..لازم يدري قومي جيبي له شئ ياكله
نوره..خلاص مابياكل
غاليه..السلام عليكم
نوره وهي مبتسمه ..صباح الخير تونا
غاليه..صباح النور
ام فارس وهي قايمه..قايمه قبلك البنيه الله يخلف عليك ريم جهزي اكل لاخوك
يالله بروح له
نوره..يمه خليه مالنا خلق يعصب تونا صاحين ومروقين وينكد علينا
ام فارس..انطمي انتي ياخلف قلبي يقول جايع وهذي تقول خليه والله مابقلبك
محنيه على اخوك
ريم..هههههههههههههه تستاهلين
نوره..ههههههههه يمه هو ولدك مو ولدي


طلعت ام فارس لولده لانها عرفت ان نوره مابتسكت وحصلت متمدد عالكنبه
وتعدل اول مادخلت
ام فارس وتجلس عالارض مثل ماهي متعوده وينزل فارس يجلس معها
ام فارس بحنيه ..الحين انت لو سألتك اختك ليه غاليه ماتغطى عنك وش بتقول لها
فارس..أي شئ
ام فارس..مافيه شئ اسمه أي شئ احنا بالسعوديه بالرياض تحديدأ الي يخالف
الدين والعادات ينقدون عليه الناس ولاانا ماابي خواتك اول من ينقد على بنت
عمك ياولدي الكلام الناس مايرحم خصوصاً عالبنت
فارس وكأنه اقتنع ..المهم لايطلع الكلام لبرا ماابي احد يعرف
ام فارس..قم امسكني خلني انزل تعبتني يالله اكلك جاهز
فارس ويبتسم لامه ويساعدها ونزلوا تحت وحصلوا البنات يتفرجون على مسلسل
فارس وعادي الموضوع ..نوره حطي عالعربيه
نوره ..فارس بتابع المسلسل خلاص الاسهم تقفلت
فارس رحم شكلها ..طيب
ريم حبت تستغل وجوده وتسولف معه لانه قليل مايجلس معهم ..فارس بتطلع
معنا للبر
فارس وهو يأكل..اذا ودك
نوره..افا اكيد ودنا الا يمه شوفي هالبنت شرايك فيها
ام فارس وتناظرها..وشفيها زوينه ماعليها
نوره تناظر امها ..هذي زوينه اجل من الزينه
ريم.احم
ام فارس..والله انك ازين منها ياريم
قامت ريم وخمت امها ..الله يرفع معنوياتك
نوره..يمه الحين ريم ازين منها اجل انا وشو
ريم..هههههههه نوره خلاص تقبلي الواقع انا احلى منك
نوره وتلتفت على غاليه..بالله من احلى انا والا هي
غاليه تبتسم..كل وحده لها حلاها
نوره..رد دبلوماسي وتأشر على فارس الي يأكل وساكت فارس انت شرايك
انا والا هي احلى
فارس..المشكله انكم قارنتوا نفسكم بوحده ماهي حلوه شهقت نوره..الحين
هذي مو حلوه
فارس..ايه مو حلوه
ريم.. الظاهر هالبنيه امها مادعت لها اليوم المهم طيب من احلى انا والا هي
فارس يبتسم..ولاوحده
انصدمت ريم ونوره وكمل فارس..لو بقول كلكم حلوات بتقولون رد دبلوماسي
مثل ماقلتي لغاليه فقلت اقول كلكم شيون احسن شئ
فارس وهو واقف..الا صح سمعت انه صاير شئ بالاستراحه كهرب وحركات ثانيه
نوره خافت..هم اول من بدى
فارس..طيب بس هذا كهرب لاتلعبون فيه
نوره..ان شاء الله بس هههههههههههههههههه
والله اشكالهم تضحك
فارس هز راسه وقال..الله يهديك وطلع

لما طلع نوره بصوت واطي..ويهديك
ام فارس ..يالله ماتستحين وش انتي بسويه عيب انتي بنت وهم عيال انتي
متى بتعقلين والله يوم قالت الجوهره عند اخوي اني استحيت فشلتيني متى بتعقلين
نوره..وعيال اخوك راكنوه وبنيدر ليه مايستحون
ام فارس..حتى عيب انتي بنت
ريم..خلاص يمه مابنسوي شئ ثاني
نوره..تكلمي عن نفسك انا بدافع عن نفسي
غاليه استغربت ..ليه شصاير
نوره والتفتت تحكي لها على الي صار

غاليه..خالتك ام بدر كم عمرها
نوره ..ماادري بس ماهي كبيره هههههههههه مثل مدرسات العربي والدين
بمدارسنا
ريم انصدمت ..وش هالتشبيه عليك مدرسات الدين والعربي
نوره وتضحك ..ابي اوصل لها معلومه ان خالتي انسانه واعيه بس ماهي
صغيرها وبعد ماهي عجوز بس بالاربعينات عمرها يمكن اربعين
غاليه..شكله حبوبه
ريم..مرررررره خالتي الجوهره عسل
نوره..أي احد عنده مصيبه يكلم خالتي الجوهره
غاليه..حلو ان عندك احد كبير يفهمكم
نوره بصوت واطي..غاليه ترى عرفنا انك مملكه على فارس
سكتت غاليه وريم ضربت نوره..طنشيها غاليه
غاليه تبتسم..لا عادي انا اصلا ابي اكون عادي معكم يعني مثل خواتي
ريم..ايوه حلو الكلام
ام فارس..نوير قومي اتصلي على احمد شوفي وينه
نوره. وعصبت ..يمه احمد بيعصب
يدخل فارس ..وليه يعصب
نوره..امي تقول اتصلي شوفي وينه وهو بيقول ليه تتصلين
فارس ..يمه شتبين فيه
ام فارس ..خله يجي يتغداء
فاري يبتسم لامه..يمه دوامه بعيد عن البيت وصعبه يجي كل يوم وقت الغداء
ام فارس..وراء مايدام قريب
نوره..ان شاء الله بيفتحون فرع للاتصالات عندنا
فارس والتفت لنوره بسرعه وبصوت حاد..نوير كلمي امك زين
نوره..امزح
فارس..مو بكل شئ المزح فرقي بين المزح والجد واوقاته
نوره..طيب اسفه
فارس..ريم وين الكتب الي اخذتيها من المكتبه
ريم وعرفت ان اخوها عصب ..عند هند بنت خالي
فارس..طيب انا محتاج كتاب مااعرف من الي ماخذه عن الاسهم شوفي اذا هو
غاليه تقاطعه ..موجود بالغرفه الي انا فيها كتاب عن الاسهم
فارس وكأنه تذكر....ايه صح طيب عطيه احد الخدامات تحطه بمكتبي
غاليه..طيب
ام فارس..انت وين بتروح الحين وراء ماتجلس وترتاح اعنبو كل هذا شغل
خاف على نفسك
فارسس..هذا نظامي من سنين يمه تعودت عليه
ريم..الا بسألك فارس بكرا متى بنطلع
فارس..للاسف الصبح
نوره وتضحك..وليه للاسف
فارس..لاني بضطر ااجل شغلي بس عشان خالي كل شئ يهون المهم يالله فمان
الله تأخرت
ام فارس..الله يحفظك

في بيت ابو محمد كانوا مجتمعين
ام محمد..هند الرجال مايعيبه شئ
هند بدلع..بس ماابيه
محمد..ههههههههه يبه مابتقدرين عليها وبصراحه انا معها خلوها تخلص
دراسه بعدين يصير خير
ابو محمد..عبدالله متى بيرجع
محمد..بعد اسبوع
بندر..مها كيف الجامعه
مها..وش هالسؤال مو بالعاده تسأل عني
بندرويبتسم ..سؤال برئ
مها..تمام
بندر..محمد وين بنسافر هالسنه
محمد..مالي شغل بأحد انا مابسافر
بندر..هالسنه بتخرج انا وهند مالنا هديه
ابو محمد..هند لها اما انت لا المفروض العام متخرج
بندر ويضح..والله يبه ماتسوى هالسنه الي طنشتها كنت تعبان
ام محمد..ماكان فيك الا العافيه دلع
بندر..اذا انا دلع هند وش تصير
ابو محمد..ماعليك من بناتي
بندر..وانت ليه ساكت
محمد..يااخي ابو يدلع بناته انت وش مشكلتك
بندر..انقهر منهم
محمد..هههههههه انا بالعكس افرح لهم
ام محمد..ياجعلي افرح فيك والله انك طيب
قام بندر..مع السلامه بروح اشوف لي احد يحن علي
ام محمد..مااحد بيصبر عليك
بندر بزعل..افا يمه لها الدرجه ماتحبوني
ام محمد وتبتسم ..تعال عندي اشوف
ضحك بندر وراح لامه وحضنها وانتهت السهره حلوه بينهم


في بيت ام سامي كانت جود مع امها واحمد وسامي

احمد..يالله خالتي توصين على شئ
ام سامي..اجلس تعشى معنا
احمد..لا والله اسمحي لي ماتغديت بالبيت وبتزعل الوالده
ام سامي ..كله الا زعلها الله يخليها لكم ويرحم والدينا عن النار
احمد ..امين يالله مع السلامه
جود..احمد سلم على خالتي بس
احمد..هههههههه ان شاء الله
سامي يطلع معه..يااخي انا شاك بالموضوع بس مو متأكد
احمد..مايسويها عبدالله انت فاهم غلط
سامي ..انا بصراحه بكلم بدر هو الوحيد الي فاهمه
احمد..بكرا نكلمه ونفهم الموضوع يالله فمان الله


رجع احمد بيتهم ودخل بعد ماتنحنح ..تغطت غاليه
احمد..السلام عليكم وراح حب راس امه
ام فارس..وينك يمه
احمد..كنت بالشغل وطلعت مريت على سامي شوي وجيت
ام فارس..الله يوفقك
احمد..كيفكم يابنات
ريم..تمام
احمد تردد انه يسأل غاليه لكنه سألها..شلونك يابنت العم
غاليه تمام
دخل فارس بوقت كان التيلفون يرن ورد
فارس..نعم
.....السلام عليكم
فارس..وعليكم السلام
....احمد
فارس..لا فارس
.....هلا والله شلونك
فارس..الحمد لله من معي
.....انا هند بنت خالك
فارس..هلا والله كيف الحال شخباركم وكيف خالي
هند..الحمد لله ريم فيه
فارس..دقيقه
فارس..ريم هند تبيك
احمد يقول بخاطره خساره ليتني رديت عليها
فارس..حيا الله احمد وينك ماشفناك
احمد..والله مشغول
فارس ويشيل شماغه ويجلس جنب امه ..كيف الشغل
احمد..ماعليه انت كيف امورك
فارس ويتنهد..الله يبعين
احمد..فهد وينه من زمان ماجاء هنا
فارس..فيه شوية مشاكل بالشغل ومشغول فيها
احمد..الله يعين متى الطلعه بكرا
فارس..الصبح
ام فارس..متى بيقومون هالبنات
فارس..الصبح طبعاً
نوره..طيب مايمدينا ننام
فارس..نامي بدري ويمديك تنامين
نوره..مايجيني النوم توجعني جنوبي من كثر مااتقلب
ام فارس..من نوم النهار اعنبوا تنامين كن لك دهر مانمتي الناس ينامون ساعه
يريحون وانتي اربع وخمس ساعات
احمد ويضحك ..صادقه امي
نوره وزعلت ..الحين ريم ماتنام الا الصبح وغاليه والتفت لها انتي متى تنامين
ام فارس..غاليه وش حليلها قايمه من الصبح اليوم انتي واختك العلل
ريم وهي تضحك..يمه وشفيك تحشين فيني
ام فارس..بعذري تجننوني لين تقومون
ريم..ولايهمكم بصحى بدري
احمد..نوير انا مابروح الا المغرب خلاص روحي معي
نوره..لامايصلح لازم نهار
احمد..ليه
نوره..عشان كل شئ
فارس..نوير ماابي حركات مالها داعي
نوره..مابسوي شئ بس النهار حلو نشوف بالليل نخاف
احمد..هههههههه وش تخافين منه
نوره..عندك بنات خاله كل وحده مسويه نفسها رقيقه وطول الوقت تناظر
الارض تخاف تجيها حشره يعيشونك برعب والله اصير كني خبله بس انظر الارض
احمد..هههههههههه خذي معك كيس زباله واجلسي داخلها واربطيها
نوره..هههههههههههههههه فكره والله
ريم ورجعت..مبسوطين اليوم شطاري
ام فارس..الله يديمها عليكم ياعيالي
دق جوال فارس وتنهد
فارس..نعم
فهد..هههههههههههههه وشفيك
فارس..مليت منك يااخوي ابي ارتاح
فهد..افا
فارس..اخلص وش تبي
فهد..ابو ثامر
فارس وتغير وجهه..وشفيه
فهد..مافيه الا العافيه كنت عنده من ساعه ويسلم عليك ويقول مره اذا تقدر
هاليومين
فارس..فهد اذا فيه شئ اروح له الحين
فهد..ياابن الحلال مافيه شئ ضروري انت شفيك كذا يااخوي
فالرس..طيب وش تبي بعد
فهد..ههههههه خلاص بسكر لاني انا تعبان اكثر منك
فارس..اوكي بكرا اشوفك يالله فمان الله
فهد..مع السلامه

ام فارس..وش فيكم
فارس..سلامتك يالغليه موضوع بالشغل
احمد..بطلع اتحمم وابدل واذا جهز عشاكم اتصلوا علي
طلع احمد والتفت فارس على غاليه بسؤال غريب..غاليه انتي ماتدرسين
غاليه بتوتر من كلام فارس معها ..لا
فارس..يعني متخرجه
غاليه..درست اولى جامعه وقفت لما تعب ابوي
فارس وشبه متأكد..وبتكملين
غاليه ..لا
فارس وعقد حواجبه..ليه
غاليه..مااحب الدراسه
فارس..بس الشهاده حمايه لك
غاليه باابتسامة سخريه..حمايه شهادتي مابترد شئ ولابتعطينا شئ كل الي
بتعطيني اياه كم الف انا اشوفها ماتسوي احساس الامان الحقيقي
وصلت رسالة غاليه لفارس بسرعه بعكس خواته الي ظل كلامها غامض
ريم..بس ياغاليه تظل الشهاده حلوه
غاليه تبتسم لها..يمكن لكن لي مااعتقد انا افضل اني اقرا كتاب احبه ولاكتاب
تخصص ممل
فارس..طيب عندك المكتبه اقري اذا تحبين
نوره..لا فارس حرام الكتب الي عندك بتخليها مثل ريم بس تكتبنوره.
.لا فارس حرام الكتب الي عندك بتخليها مثل ريم بس تكتب
فارس ويبتسم..صح كيف كيف امورك ياريم
ريم ترد الابتسامه ..كله اوكي
فارس ووقف ..يالله عن اذنكم

ام فارس ..والعشاء
فارس ..بروح اخذ لي دش واذا جهز عشاكم تعالي ريم واذا حصلتيني صاحي
اوكي واذا نايم لاتصحوني
ام فارس..بتنام جايع
فارس..بكرا قريب اذا صحيت اكلت
نوره..واكل اليوم يااخي عيش يومك ووسع صدرك
فارس وهو طالع..عاد الاكل هوايتك لا ماابي اذا نايم لاتصحوني
ام فارس..ذبحت عمرك ياوليدي بالشغل
نوره وهي تضحك..هذا نموذج حياتك معه ياغاليه
اتفاجئة غاليه من كلام نوه وقالت بخاطرها زواج مسكينه يانوره ماتدرين عن شئ
ام فارس وقامت لبنتها..هالي بذبحها الحين
نوره وهي تضحك..عادي مه اسولف معها عن حياتها المستقبليه
ام فارس..ياجعل حياتك عدوك المستقبليه لهيب تأكله
نوره..هههههههههههه مسكين عدوي
ضحكت ام فارس والبنات على خبال هالبنت

الجزء التاسع ..


قبل ماتنام قررت تكتب مشاعر وفتحت ملفها وبدت تكتب


((مشاعر قلم من احساس قلب ))

لااعلم لماذا احسست انك تستحق اكثر بكثير مما كتب عنك ..ومما اكثب عنك ..
عندما رحلت بكينا كثيراً وايضا هناك من حاول اخفاء دمعه لانه تعلم منك
انت كيف يكون قوياً عند المصائب ..
عندما افكر بما يقارب الربع قرن ابتسم لانني عشت هذه الفتره وهي عهد
الازدهار والحضاره والتقدم والعطاء ..
ايها القائد الأب سمعت كل البرامج التي تحدثت عنك
سمعتها بقلب الابنه الفخوره بقائد بلادها ..
مررت بكل الفضائيات لاحاول ان اروي عطشي لمعرفة انجازاتك وعطاءتك
لأحاول ان انقش هذا الابداع بداخلي حتى اتذكر ان هناك رجل اعطى
واعطى واعطى الكثير نعم انك رجل مختلف وقائد مختلف ..
فهد بن عبدالعزيز آل سعود انت لم تكن رجل عادي او قائد عادي بل كنت قائد فذ
وحكيم ومبدع ..
عندما انتقلت الى رحمة الله تذكرت وقتها حملات التبرع الذي امرت بها..
تذكرت حالات الرياض وجده والطائف وكل مدن المملكه.. تذكرت انك رجل مسلم
محب لاخيه المسلم في أي مكان فهد بن عبدالعزيز اسأل الله العظيم ان يجعل لك مثل جزاء كل متبرع بكل حملات التبرع التي امرت بها وكنت اول المتبرعين بها ..
رحمك الله واسكنك فسيح جناته ..
رسمت وابدعت نعم رسمت لنا ولدولتك وبلدك لوحة العطاء نعم تعودنا ان
يقترن اسمنا بالعطاء والكريم فهد بن عبدالعزيز ال سعود انت رجل لاينسى
ولن ينساه التاريخ ولاقلوب احبته واعتزت وافتخرت به رحمك الله ياشيخنا وقائدنا ..


قفلت الملف بعد ماكتبت جزء من احساسها ومشاعرها ..وظلت تتأمل
هالملف الاخضر هالملف الي اختارت لونه مثل لون العلم الأخضر الي يحمل اطهر
كلمه بالوجود ..تذكرت ان الكلمات مهما زادت ومهما ترابطت بتظل حبر على
ورق ماراح يكون له أي قيمه الا اذا انكتبت بااحساس صادق وهذا اسلوبها
بكل كتاباتها ابتسمت لنفسها دلالة رضى على الي تكتبه واخذت دفتر ثاني
يحمل مقالات لها كانت لها عناوين مختلفها ( الفراغ العاطفي سبب وعلاج)
( الحوار لغه لابد ان تطبق بمدارسنا) ( التداول اصبح داء العصر الجديد)
( الخوف من الفشل اصبح بوقتنا فشل اقوى) ( الابتسامه جمال وحزن عميق )
ابتسمت ريم وحست انها لازم ترجع للمقالات لانها ابتعدت فتره عنها وقررت
تكتب مقال جديد بعنوان ( غداً سيكون اجمل ) ماتعرف منين خطر لها العنوان
لكن هو احساس وريم تعودت تكتب احساسها دائما ..





جاء الصبح بسرعه وخصوصاً على نوره الي كانت جالسه بالصاله ومغطيه
ووجهها بطرحتها

غاليه بهدوء..نوره اصحي يالله طلعوا
نوره ..اف يالله ماابي اروح
غاليه..ههههههه الحين تطلعين بالجو الحلو وتنسين النوم
نوره..وين ريم
غاليه ..برا مع خالتي وفارس
نوره..يالله مشينا
طلعت نوره وحصلتهم خلاص جاهزين
ام فارس..يالله تأخرنا
ركبوا البنات مع فارس واتجهوا لبيت خالهم ابو محمد نوره رجعت تكمل
نومها اما ريم كانت سرحانه بعنوان مقالاتها الجديد ابتسمت للعنوان وتمنت
من الله انه يجعل ايامها كلها احلى واحللا اما غاليه فكانت تعاني تتعذب تقاوم
صرخات داخلها ام فارس طيبه بس عمرها مابتقدر ترتمي بحضنها وتحسها
مثل امها غاليه صعب تعطي نفسها مساحه من الحب مع ام فارس لانها تخجل
منها اما نوره وريم كونت صداقه جميله معهم لكن مازالت تحس انها ضيفه
عندهم واحيانا توهم نفسها انها بترجع لبيتهم اما احمد فهو فعلا تحسه ولد
عم لها سلامه وحضوره القليل معهم حسسها ان احمد انسان طيب اما فارس
فكان مثل الورقه البيضاء الي كل مارسمت له صوره شوهت هالبيضاء ورجعت
ترسم له صوره جديده تعددت صور غاليه وظل البياض هو الشئ الوحيد الي يشبه
فارس فيه الهدوء وفيه التوازن وفيه الامل تحاول تشوهه بألم لكن تفشل ماتعرف
احساس متناقض تجاهه ساعه تكرهه وساعه تتمنى تعيش بسلام معه لكن رغم كل
شئ ظلت ذكرى الزواج وكيفيته تحاول تشوه صوره حلوه ترسمها افعال فارس مو
خيال غاليه ظلت تفكر لحد ماوصلول لبيت الخال الي حصلوهم جاهزين وطلعوا مع
بعض الى البر ..


في بيت ام بدر كانت ساره معصبه على راكان
ساره وهي معصبه ..حرام عليك يااخي طفشتني
راكان باابتسامه..يالله بس تأخرنا اعنبو ماعمري شفتك صاحيه وانتي مبتسمه
طلعت ساره وهي معصبه وركبت سيارة بدر
بدر والتفت لها ..غريبه ماركبتي مع راكان
ساره..ماابي رفع ضغطي كل شوي كاب بوجهي مويه يقول ابتسمي احد يبتسم
وهو توه صاحي اف
ام بدر..ههههه حرام مايهون علي يسوق لحاله تروحين والاااروح
ساره..لاروحي انا بركب قدام مع بدر من زمان ماشخصت مع هالحلو
بدر..احم
ساره..لاتصدق بس العب عليك
نزلت ام بدر وراحت مع راكان بعد ماوصت بدر انه مايسرع

وصلت العايله للبر وجلسوا الرجال بجهه والحريم بجهه لكن قريبين مع بعض
وكان جو حلو يجمعهم جو المحبه والتواصل الي يميزهم كثير..

ابو محمد ..فهد وشلون الشغل
فهد باابتسامه..تمام التمام
ابو محمد..الله يعطيكم العافيه ويقويكم
فهد..تسلم ياخال انت شخبارك
ابو محمد..الحمد لله
سامي..خالي ماحنيت لشغل ماودك تشتغل
ابو محمد..لاياولدي خلاص ماعاد نقدر على شد الاعصاب
فارس..افا ياخالي كبرت
ابومحمد..ههههههه ايه كبرت
فهد..خالي عبدالله متى بيرجع
ابو محمد..بنهاية الاسبوع
وصلت عندهم ام بدر وجلست معهم ..

ام بدر ..كيف الجو معكم
ابو محمد..حلو وين الباقي تعالوا معنا مافيه احد غريب كلهم عيالكم
ام بدر..لايااخوي تعرف البنات يستحون
بدر..يمه راكان وينه
ام بدر..راح هو وبندر ماادري وش عندهم
فهد باابتسامه ..ياخاله كيف الاسهم
ام بدرتناظره بطرف عينها ..تسألني انا ..انا من صغار المساهمين اسأل نفسك
وولد خالتك
فارس..ههههههه لاياخاله انتي مشاء الله مو من صغار المساهمين عندك خبره
ولك اسهم حلوه
ام بدر..ههههههه الشكوى لله ذبحتنا هالاسهم
فهد ويضحك..عادي خالتي بيرتفع السوق
ابو محمد..مساكين هالعالم فرحت بهالاسهم وطاحت وضيقة صدورهم
فارس..الاسهم ماهي لعبه الكل يدخلها تحتاج خبره ودراسه مو ربح سريع
يجازفون بفلوسهم الي باع سيارته والي بيته هذا تهور
بدر..والحظ يافارس ماله دور بهالموضوع
فارس وبجد ..كلمه الحظ عند البعض مثل الشماعه يعلقون عليها فشلهم انا
هذا رائي
سامي..بس تتوقع الفشل خطأ يافارس
فارس..لاطبعاً بس تكرار الفشل هوو الخطأ وخاصة اذا كان بنفسس الاسلوب
والطريقه
ابو محمد..بس ياولدي التكرار والخطأ يوصل لصح والي مايخطي مليتعلم
ام بدر..صح كلام اخوي
فارس يبتسم لخاله وخالته ..صح ياخالي


ابو محمد ويلتفت له ..شلون بنت منصور يافارس
فارس مستغرب..بنت عمي
ابو محمد ..ايه عساها مرتاحه ولاقاصرها شئ
فارس..لاياخالي تطمن
ابو محمد..تراها يتيمه ياابوي
ام بدروبصوت واطي ..تكسر الخاطر المسيكينه لاابو ولام ولااخوان
فارس..لا ان شاء الله مابيقصرها شئ احنا اهلها
ام بدر..مايحتاج نوصيك نعرفك راعي سنع
فهد..عطونا من هالمدح
ام بدر..ههههههههه مايحتاج نمدحك انت اذا قلنا اسمك هذا مدحه لانه
مايحتاج نزيد عليه
قام فهد وحب راس خالته..قولي اميين الله يفرحك فيه ويأشر على بدر
ام بدر...وفيك والا ماودك
فهد باابتسامه..على يدك
ام بدر..الله يوفقك اذا تبي تعرس الله يطول بعمر امك مابتقصر المهم يالله
بروح اشوف البنات توصي شئ اخوي تبي شئ نسويه
ابو محمد..تسلمين بس محمد وين راح
فهد..يكلم بسيارته
سامي ..بروح اشوفه

وصل عنده بسيارته وحصله سرحان
سامي..وشفيك
محمد بملل..ولاشي
سامي..عبدالله كلمك
محمد ويتنهد..كلمني
سامي وتأكد شكه ..وشفيه
محمد..ماادري ماني مرتاح
سامي وبعد صمت قليل ..بقول لك لاني كذا مو مرتاح
محمد وخاف..فيه شئ
سامي..اسمعني من اسبوعين شاف واحد من الشباب عبدالله مع واحد
مدمن مخدرات المهم يقول طنشت قلت اكيد فيه شئ بس الغريب انه شافه معه ثلاث ايام متواصله يسهر معه ويقول سمع ان له علاقه معه وبعدها بيومين مسكوا هالشاب وتحول للعلاج
محمد مصدوم..وش قصدك
سامي..انا احترت وخفت اكثر لما عرفت انه سافر كنت ناوي اكلم بدر
بس تردت وقلت لاحمد وكنا ناوين اليوم نقول البدر
محمد مازال مصدوم..لامستحيل عبدالله مدمن
سامي..لتفاول ان شاء الله مافيه شئ
وصل فهد..وش عندكم وش فيك محمد
محمد نزل راسه وسكت .....
سامي..قال السالفه لفهد وووصل فارس وعرف الموضوع
فارس..فهد انت ضابط اعرف اذا عبدالله له علاقه
فهد..اوكي تطمن محمد انا بتصل واطمنكم بس نبي عالاقل ساعه حتى نعرف
فارس..محمد مابيصير الا الخير لايحس خالي اهم شئ ماله داعي نقلقه لحد مانتأكد
محمد يتنهد..والله مو ناقص انا
فارس..ليه شفيك
محمد..ولاشي
سامي ..خلاص شرايكم نسأل بدر
وفعلاً سالوه واكد لهم انه مايعرف شئ وان عبدالله له فتره يتهرب منه ويبتعد
عنه وساعه مرت كأنها سنه عليهم لانهم كانوا مشغولين بالتفكير ودق جوال فهد
وقام بعيد عنه وتبعه فارس وظل محمد على اعصابه لكن ماقدر وتبعهم
فارس باابتسامه..تطمن
محمد..خلاص مااقدر قولوا لي
فهد..هذا تربية ابو محمد لاعبدالله هو الي مبلغ عنه التفاصيل مااعرفها
محمد وبصوت عالي سمعه الكل..يووووووووه اخيراً تلفت اعصابي بهالساعه
ابو محمد بصوتعالي لفت انتباه الكل حتى الحريم ..محمد شفيك
رجع فهد وحب راس خاله ..ربية رجال ياخالي
الكل تحمس من الرجال والحريم بيسمعون وش يقول فهد
ابو محمد..شصاير انا عارف ان محمد فيه شئ من جينا
فهد..كان خايف على عبدالله لانه سمع انه يماشي هاليومين مدمن مخدرات
وقبضوا عليه
ام محمد بخوف قامت ..وين ولدي بسم الله عليه
فهد..تطمني ياخاله عبدالله بدبي وهو الي مبلغ على المدمن واكيد انه متأثر
وحب يسافر يغير جو
ام محمد..يمه ولدي لايسوي فيه شئ
ابو محمد..مابيصير الا الخير المهم اتصلوا عليه وطمنوني

وفعلاً اتصلوا على عبدالله ورد على اساس انه محمد اخوه

عبدالله..نعم
ابو محمد..السلام عليكم
عبدالله بفرح..هلا والله بالغالي
ابو محمد..لو غالي كلمتني
عبدالله..حقك علي يبه بس كنت
ابو محمد..كنت وشو ياعبدلله
عبدالله من نبرة صوت ابوه حس انه عارف..ولاشي يبه
ابومحمد..والمدمن الي تمشي معه
عبدالله ..توقعتك تعرف بس من قال لكم
ابو محمد..ياولدي مافيه شئ يتغبى بهالبلد
عبدالله..يبه حاولت بس ماقدرت لازم ابلغ عنه
ابومحمد..كان نصحته يعالج مو تبلغ عنه
عبدالله يتنهد..يبه الي شفته طير عقلي يبه يساوم على اخته اليتيمه عشان كم
ريال يشتري السم فقد عقله
ابو محمد..افا ياذا العلم اجل حقه وماجاه
عبدالله..ماتمنيت اسوي كذا بس لازم لمصلحته وعشان امه واخته
ابو محمد شك..وانت وين تعرف امه واخته
عبدالله ..سالفه طويله بقولها اذا رجعت ان شاء الله المهم توصلي على شئ من دبي
ابومحمد..نبي بنيه مزيونه نخطبها لاخوك
محمد ويضحك..بتخطبها لي وعبدالله يختارها انا اروح يبه واختار
فهد ويلتفت لمحمد ..ليه بناتنا وش فيهم
محمد بقصد..مايبونا
فارس..ومن قال كل بنات الرياض يتمنونك
سامي..اعترف محمد فيه احد
ابو محمد..يسلم عليكم عبدالله
الكل..الله يسلمك
ابو محمد..ام فهد تعالي
وصلت ام فهد..سم يااخوي
ابو محمد..ارتاحي
جلست ام فهد وتوتر محمد خاف ابوه يقول شئ
ابو محمد..انتي مابتزوجين عيالك
ام فهد استغربت..هذا فهد عندك عجزت عنه والبنات ماجاء نصيبهم
عند البنات دانا تساسر نوره..وش عنده خالي
نوره..جايب لكم معاريس

ابو محمد..هايافهد مابتعرس
فهد..هههههههههه بعرس والله بس خلوني افكر بالبنت اول
ام فهد التفت له..من هي بنته
فهد..لا مااقول اسم زوجتي عند الشباب عيب ههههههههههههه
فارس..الله والزوجه بعدين من الي ازعجنا من كث مايقول اسم المرأه فخر لن
ا مو عيب
فهد يلتفت له ويناظره ..فارس اول واحد بيندم على هالكلمه انت
فارس رافع حاجبه.ويضحك .وليه ان شاء الله من هالبنت الي بندم على كلمتي
عنها
فهد يضحك..بعدين بتعرف يالشايب الا خالي وش معنى انا هالشايب اكبر مني
زوجوه عالاقل يريحني منه
فارس..ههههههههههه انا شايب
بدر..بصراحه ايه يافارس مااحد بيوافق عليك كبرت
محمد..تحمد ربها الي بتأخذه
فارس..لا انا ضد وضد وضد الزواج بعدين لو بتزوج لو واسمعوني قلت لو تحمد
ربها مثل ماقال محمد
فهد..ههههههههههه الا الضعيفه امها داعيه عليها
بدر..لهالدرجه ههههههههههه حرام لاتحطمون الرجال
ابو محمد..الله يهديكم المهم نبيكم تتزوجون وتفرحونا اعنبو لابنات ولاعيال
ام فهد ..وانت يامحمد مابتتزوج
محمد باابتسامه..بتزوج ياخالتي بس انتي الي بتخطبين لي
ام فهد..الله يطول بعمر امك وابوك
محمد وبجرأه ..بس طلبي عندك
تفاجئ ابو محمد من كلام محمد بس هذا طبع محمد مايخبيالي بخاطره مع الكلام
يطلع الي بخاطره
ابتسم سامي لولد خاله الي كمل
محمد..وش قلتي ياخاله
ام فهد..عيوني لك انت ولد الغالي
محمد..بصراحه انا ابي دلال رغم اني عرفت انها ماتبي اقارب بس مازلت مصر
على طلبي

عند البنات دلال انصدمت اخر واحد توقعت يخطبها محمد ابتسموا كلهم وسكتوا
الحريم عشان يسمعون رد ام فهد

ام فهد..انا منى عيني ازوجك دلال وتعرف اني موافقه وهذا اخوها عندك
فهد..مافيه كلمه بعد كلمتك يالغاليه ومحمد ينشرى بفلوس والكلمه الاخيره لدلال
ابو محمد..اجل شاورو البنت وخذوا وقتكم وردوا علينا واحنا اهل ياام فهد بزواج
وبدونه
محمد..صح سواء تم او ماتم بتظلين خالتي وبحسبة امي
ام فهد..الله يكتب لك ولها الي فيه الخير اذا فيه خير يكتبه واذا مافيه خير يمنعه
من عنده وهو السميع العليم


راحت ام فهد للبنات وضحكت لبنتها الي مااحد كلمها حتى مايحرجونها وقفلوا
عالموضوع بس ظل ببال دلال
دلال..ريمووه ولد خالك مالقى يخطب الي اليوم احس كل الناس يناظروني
ريم..هههههههههه يتهيئ لك مااحد يناظرك
دلال ..وشرايك
ريم..ليه قالوا لك خاطبني
دلال..وش عرفه اني ماابي اقارب
ريم...خواته
دلال..طيب شرايك اوافق او لا
ريم..انتي خبله صح فكري واستخيري وتأكدي ان عيال خالي محمد رجال
حتى بندر هالخبل
دلال..ههههههههه واله لهم فقده هو والخبل الثاني راكنوه وينهم
ريم..ماادري بتصل بااحمد اشوف وينه
دلال..ليه انتي مزعجه ماقال بيجي المغرب
ريم..يااختي اخوي واحبه
دلال وتناظر غاليه الي كانت سرحانه تفكر بكلام فارس الي كان صدمه لها
..طيب بنت عمك حلوه
ريم..هههههههههههه طيب دخلتي عرض اعرف انها حلوه
دلال..ليه ماتخطبونها لاحمد
ريم ارتبكت..وليه ماقلتي فارس
دلال..بسم الله فارس لا حرام ماتستاهل اخوك شيطاني
ريم وتضربها..والله انه طيب
دلال..ماسمعتيه يقول انه ضد الزواج
ريم..حتى لو قال اخوي وماارضى عليه
دلال وقامت..طيب اسفين انتم وهالاخو يالله نروح عند البنات قومي

على اذان المغرب وصل راكان وبندر الي قلبوا الجلسه لضحك وسوالف
وبعدهم وصل احمد واكتملت الجمعه

احمد ..يالله عالثمامه من زمان عنها
راكان لانه مايحب البر ..وشي كلها تراب ازعجتونا فيها
بندر ويبي يقهره ...ترابهاغير وهواها غير
راكان..هههههههه وجده غير
بندر...والطايف ومكه والمدينه غير
فهد,,حير ان شاء الله جايين تعملون اعلانات سياحيه
راكان باابتسامه..تصدق فهد انا افكر اعمل اعلان
فهد ويجاري راكان..ومن الي بيخليك تعمل اعلان
راكان..ماادري مافكرت
بندر..هههههههههههه راكان حتى لو عملت مابتشتهر
راكان..يااخي ودي اصير مذيع اليوم قبل بكرا
بدر..بس اهم شئ الشماغ بالله عليك اذا صرت مذيع لاتخليه مثل الجبل على
راسك والله يقهروني مذيعينا احسه مايبي يتحرك عشان مايخرب شماغه
بندر..هههههههههه الظاهر من ضمن المنهج يدرسونه اقول راكان واذا صرت
مشهور وش بيصير
راكان..بدخل بكل الاسواق اعنبوا كل مارحت مكان قالوا عوائل زين انهم ماقالوا
البر عوائل بعد
فارس ويحب سوالف راكان..وش تبي بالسوق
راكان..بنتمشى نتفرج
فارس..كلها نسائي وش تتفرج عليه
راكان ..لاتدقق لو سمحت بروح وبس بعدين ليه مايحطون محلات رجاليه كلها
نسائي واحنا مالنا رب
فارس..ههههههههههههه ايه قل كذا من الاول
بندر بصوت عالي ..يجمع
راكان يقاطعه..اجمع مواضيع
بندر..ههههههههه صدقوك كلهم


ومع البنات كانت غاليه جالسه معها وتفكيرها رجع لوراء سنوات طويله
ماطالت الذكرى لان جوالها كان اسرع ابتسمت لرقم وردت
غاليه بخوف ..الو
المتصله..السلام عليكم
غاليه وتحس الكل يراقبها..وعليكم السلام هلا خالتي لطيفه
الخاله لطيفه..شلونك
غاليه..الحمد لله اشتقت لك
لطيفه..لو اشتقتي كان سألتي بس انتي مااهتميتي حتى ملكتي ماقلتي بعلم خالي
غاليه بحزن..كل شئ صار بسرعه
لطيفه..تزوجتي
غاليه بحزن..لا
لطيفه..وعسى ولد عمك كفوا عاد
غاليه..فيه الخير
لطيفه ماعجبها الكلام..ايه الله يوفقك متى زواجك والا مابتعلمينا
غاليه..ماادري
لطيفه..شكلك ماتبين تكلميني
غاليه..لا والله مشتاقه لك ولكل خالاتي وشلونهم
لطيفه..بخير سلطان فك خطبته بعد ماعرف انك ماتزوجتي قلنا اذا ماتبين ولد عمك
نطالب بطلاقك
غاليه بخوف..لا لا
لطيفه..كيفك بس بكرا اخاف تندمين عيال محمد موب سهلين
سكتت غاليه لانها موقادره ترد لكن الخاله سكرت بعد ماحست ان غاليه ماتقدر تتكلم
اما غاليه ظلت بحالة صمت معقوله تتطلق كلمة الطلاق كانت مثل الشراره الي
اشعلت بداخلها نار الخوف ايه ماتعرف ليه رغم احساسها بفقدان الامان لكن
مامرت هالكلمه ببالها ولاتوقعت تصير او انها تتطلق من فارس اخذتها الافكار
وراحت لبعيد تفكر ببكرا وايش ممكن يصير فيه

الجزء العاشر


راكان ويفكر وفجاه التفت على فارس ..اخيراً شفتك فارس
فارس استغرب ..لهالدرجه مشتاق لي
راكان ويضحك..بصراحه ودي اعمل معك لقاء
فارس مستغرب..لقاء..؟؟
راكان ووقف ..ايه لقاء عائلي بجرب نفسي اشوف انفع مذيع او لا لقاء في
ارض الثمامه مع الدلال والقهوه صايرين مضارب الباديه
فارس ويناظره بطرف عينه ..وتجرب فيني بس يالله ماعليه تمون
راكان خلاص هدوء ياحريم خذو راحه من الحكي وخليكم مستمعات اضحكوا
الحريم على راكان وفعلاً التفتوا يسمعون لقاء راكان ومايفصلهم الا مسافه
بسيطه كان مقابل الشباب خالاتهم لانهم مايتغطون اما البنات كانوا بجهه
مايشوفونهم

راكان ويجلس جنب فارس بعد ماعدل شعره ..بسم الله الرحمن الرحيم هو خير
مانبدأ به حقلتنا اليوم من برنامجكم الاسبوعي ((العطاء)) ويسرنا ان نستضيف
الشاب فارس محمد رجل الاعمال اهلا ومرحبا فيك اخ فارس
فارس يبتسم..هلا ومرحبا
راكان ويحاول يكون جدي ..استاذ فارس بما انك رجل اعمال شاب كيف كانت
بدايتك ..؟؟
فارس ودخل جو مع راكان وبدأ يتكلم كأنه فعلا بلقاء ..بدايتي كانت صعبه فيه
نوع المعاناة
راكان بأندماج ..هل يخجلك التحدث بتفصيل عن هذه المعاناة ..؟؟
فارس بكل ثقه..لاطبعاً بالعكس اتشرف اول ماابتديت كان عمري 16 سنه كنت
ابيع خضار وفواكه مع رجال كبير اسمه العم عبدالكريم كان يساعدني ويعطيني
كل اسبوع ميه او ميه وخمسين استمريت معه ست شهور وبعدها فضلت اشتغل
في مصنع للألبان كان راتبي 500 ريال لكن الجهد الجسدي والمعنوي افضل من
بياع الخضار
راكان ويقاطعه ..عفوا ماذا تقصد بالجهد المعنوي ..؟؟
فارس بكل ثقه وهدوء يتكلم ..احساس المراهق الي اقصده انت تعرف كنت مراهق
وكان الامر صعب علي صعب تشوف الي بسنك يحاول يطلع وينبسط او حتى
يسوق سياره جديده وانت تبيع خضار وكنت كأنك مع تحدي مع مشاعر
هذا السن
راكان وبااندماج وتأييد ..طبعا ايوه واصل استاذ فارس
فارس ..استمريت تقريباً ثمان شهور كانت حصيلتها 4000 الالف ريال ظليت
افكر كيف ازيدها ورجعت للعم عبدالكريم وبما اني صغير ولااملك سياره ساعدني
وجاب لي معه البضاعه يعني تقدر تقول اعتبرني شريك معه زاد المبلغ لكن مو
لدرجة اني اصير رجل اعمال لكن كان العقار يلفت انتباهي وبديت فيه تعرضت
لانواع كثيره من الاستهتاروالاستهزاء والتصغير من طموحي لكن ظليت احاول
و اول عمليه اخذت عليها سعي كان قيمته 3000 الالف ريال وبعدها استمريت
بسنتين كان عندي مبلغ 35 الف وبديت اشغلها بااشياء كثيره لحد مادخلت الاسهم
وتوسعت بالعقار فيه خساره بس الربح كان حلو ومع التحدي والاصرار اني انتبه
ان كل خطوه اتخذه ماتخالف الشرع ولاتدخل لحسابي هلله حرام تضاعف الربح
ولله الحمد
راكان..شئ جميل انك تعتز ببداياتك
فارس بثقه وفخر ..اعتز بكل شئ جعلني ان اكون فارس اليوم
راكان..باابتسامه والاسطبل
فارس ويبتسم للموجودين الي فعلا اندمجوا نع فارس وراكان وكأنه لقاء حقيقي
..الاسطبل حلم صغير تحقق لكنه مازال بالبدايه سيظر بوقته
راكان..وطموحك لهذا الاسطبل
فارس بثقه..سيكون بأذن الله من المنافسين على الكؤؤس ولكن بالوقت المناسب
راكان..وهل سيكون اسمه بااسمك ام لون مثل الازرق والابيض كما هو
حال الاسطبلات بالمملكه
فارس. رغم اعتزازي بالاسطبل الابيض والازرق وكل اسطبلات المملكه
المشرفه داخل وخارج المملكه لكن اخترت له اسم والتفت على المجودين
.اسمه الجامح
راكان ويصفر..فاصل اعلاني راحت هيبة المذيع بس والله قوي اسمك
بندر. هههههههههههه والله لو تسوي كذا ان يشوتك المخرج المهم .يااخوي
مافيه اتصلات
فارس ويلتفت على بندر ..تتمصخر انت وياه
بندر ويناظر فارس ..والله اني صادق مع هالكشاف الي اعمى عيونا صايرين
كنكم في استديوا
راكان ويقاطعهم ..نعود لكم مع الاتصالات معنا الصحفي بندر اهلا اخوي
بندربهدوء ..مساء الخير والاحساس والطيبه
راكان ويبتسم ..خير اخوي داق على برنامج شعر
بندرويرفع حاجبه ويركز على راكان ..الشعر احساس والعطاء احساس
والاحساس بالفخر هو مانشعر به معك ومع النموذج الرائع لشاب السعودي
راكان ويصفق ..احرجتني بس لاتعيدها لاني مااحب اتفشل وانا عالهواء
تفضل بسؤالك
بندرويضحك مع الموجودين على راكان ..بما اني تكلمت عن الاحساس
اوجه سؤال للاستاذ فارس اين الاحساس بين اوراق عملك بينا مخططات العقار
واستارات الاسهم هل ستجد مكان للاحساس
فارس باابتسامه..فهمت قصدك يابنيدر بس احساسي هو عواطفي تجاه امي
واخواني واهلي احساسي تجاه ديرتي حتى تجاه شغلي
راكان ويناظر فارس ..وش الي فهمت فهمني ترى انا المذيع وشينه بحقي اكون
غبي
فهدههههههه ..بس انت وياه خلوني اسأل ماعندك نيه تعرس يالحبيب
فارس ناظر فهد بنظره مافهمها الا احمد..الزواج شئ لاوجود له بحياتي
احمد وحب يكمل على فارس ..والحب
فارس ..هههههههههههههههه حسبي الله عليكم
راكان..وش سر هالضحكه غريبه بعدين انت يافهد واحمد الناس اذا اتصلت
على برنامج تسلم مو تقول مابتعرس يالحبيب
فارس ويأشر لراكان ..اقول قم جب القهوه وخل عنك الحكي
راكان..ليه تضيع برستيجي يااخي انا مشروع مذيع الا ياخال ماعندك سؤال
تساله فارس
ابو محمد..والله ماعليك خلاف ياراكان وش زين حكيك
راكان ويصفق..احلا شهاده من احلى خال الحين لو ماانجح عادي خالي
شهد لي يالله فارس نتابع حوارنا
فارس ..هههههههههههههههههه بدر تعال خذ اخوك عني
بدر وعرف ان فارس بيقلب على راكان ..راكنوه خلاص
راكان..يمه يمه ذبحوني خلاص الا ماودك يافهد اسوي معك لقاء
فهد..لا
راكان..لا انت من ربع صرح مصدر مسؤل
فهد..ههههههههههههههه شقصدك
راكان ويبتسم لفهد ..حبايبنا اهل الداخليه شغلكم بصمت
فهد..لصالح الدوله والشعب لازم يكون بصمت
راكان..كفوا والله الله يقويكم يمه يمه ردي ترى اناديك
ام بدر تبتسم ..سم يمه
راكان..سم الله عدوك وعدوي يارب يمه نبي اكل جوعان
ام بدر ..ان شاء الله اصبر الحين بيشون وكل معهم
راكان..الله يخليك لنا يالغاليه بس بتجي السنه الجايه ماخصلوا ابي أي شئ
يصبرني
ام بدر..ان شاء الله
محمد عالجنب يكلم فهد..الا يافهد شخبار سالم
فهد بحزن..ماعليه مازال مستسلم
ابو محمد ودخل معهم بالكلام ..ليه وشفيه
فهد..صار له حادث وانشل وللاسف جلس بالبيت
ابو محمد ويلتفتت للعيال ..ليتكم ياعيالي تسمعون وتتعظون وتخفون من هالسرعه
سامي..والله معك حق ياخالي بس احيانا الواحد يحس الامر سهل
ابو محمد ..ياولدي الحياة غاليه


عند البنات كانت غاليه مبسوطه وبنفس الوقت خايفه من بعد ماسمعت هاللقاء
رغم بساطته كشف جزء كبير من شخصية فارس بياع خضار.. عقار.
. رجل اعمال ..الجامح.. ضد الزواح ..كلمات قالها فارس خلت غاليه تمنى
لو كانت مكان راكان حتى تقرأ هالانسان الغامض بوضوح فكرت كيف كان
بياع خضار ومعقوله عمي كان فقير لهالدرجه وشلون تحمل هالشئ وليه
اختار اسم الجامح والسبب الي طعنها انه ضد الزواج يعني مازال على رائيه
ان الزواج يظل بالسر احتارت توقعت انه بكذا يحاول يهينها وينتقم من ابوها
لكنها كذبت نفسها فارس تصارفاته متناقضه اول ماخطبها قال الزواج يظل
بالسر وبعد ماتوفى عرفوا خواته والحين يقول انه ضد الزواج الى متى بيظل
هالموضوه رغم كل شئ قطع عليها سرحانها ام بدر وهي لاول مره تسولف
مع ام بدروبعد السلام والرسميات بدا الكلام يكون اسهل واجمل مع ام بدر
ام بدر..بس يابنيتي استغلي وقتك وعيشه بكل لحظاته
غاليه وارتاحت لها..كيف اعيشه وانا يتيمه الحزن محتل قلبي وبدء يفقدني
حتى الاحساس بالي حولي صدقيني ياخاله انا بعد ماستوعبت ان ابوي
مات واني خلاص مابشوفه فقدت احساسي بكل شئ صرت اجلس مع البنات
وبالي مو معهم افكر بشئ اجهله ماادري وش الحل
مسكت ام بدر غاليه وقامت تمشي معها وهالشئ اسعد البنات لانهم يعرفون تأثير
ام بدر على أي احد فيهم..
رغم الظلام لكن قدر فارس يعرف خالته لانها كاشفه وعرف غاليه لانها بعد كانت
كاشفه لحظة ماقامت بعدين غطت وجهها عصب فارس بعدين توقعا حركه عفويه
مو مقصوده وقال لازم اكبر عقلي ولاامسك عليها كل شئ تعمله

ام بدر..غاليه انا اعتبر نفسي اخت لكل العيال والبنات وصدقيني من كل الي جالسين
معنا لهم سر عندي
غاليه وبشكل عفوي..حتى فارس
ام بدر باابتسامه اخجلت غاليه ..اولهم فارس ياغاليه الواحد يحتاج شخص يتكلم
معه وانا مابقول لك تكلمي بس اسمعيني انتي بنت بااول عمرك مااقول الي صار
لك شئ سهل لاوالله الفقد شئ صعب فمابالك اذا اقرب الناس لك بس هذا مايعني
اني اوقف حياتي لازم استمر هذا انا فقدت زوجي وحبيبي وانا بأول عمري كان
ممكن استسلم
لكن اصريت وعاندت لحد ماصرت مثل ماانا عليه
غاليه بحماس..بس مااحب الدراسه كيف اقدر
ام بدر..لاتكملين دراستك
غاليه بااستغراب..كيف اكمل حياتي انتي تقولين اني اعيش حياتي واثبت ذاتي
ام بدر..ابتسمي هذا كفايه بشكل مبدئي
غاليه باابتسامه..بس معقوله
ام بدر وتضحك..لان شكلك لما ابتسمتي تغير صرتي احلا غاليه الي خلقك مايضيعك
وانت عايشه معه ام فارس مو عشانها اختي لا بس ام فارس حرمه طيبه وبتعاملك
مثل بناتها
غاليه..والله ماهي مقصره معي بس احس بحزن والم وفراغ وجرح كبير
واعرف اني مابلاقي احد يداوي جرحي لان الدنيا مافيها احد فاضي يداوي
جراح الا بدافع الحب وانا غريبه بدنيا جديده
ام بدر..حاولي تقضين وقتك استفيدي اقري كتب تصفحي انترنت اكتبي اشتغلي
وتخلصي من احاسيسك السلبيه
غاليه وتتمنى ترتمي بحضن ام بدر لانها حست فبها وتحاول توجد لها حلول
..انا ابي اشتغل بس وين احصل وظايف بوقتنا ابي بس اضيع وقتي ولاافكر
ام بدر..استغلي أي شئ شوفي ريم رغم انها بالبيت بس مقضيه وقتها
غاليه استغربت..وشلون ريم دائما موجوده
ام بدر..بس تكتب حاليا كتاب مختصر مااعرف عن ايش وغير كذا لها مشاركات
ومقالات بكثير من المواقع والمجلات والصحف
غاليه..والله شئ حلو توني اعرف
ام بدر..استغلي وقتك اكتبي حتى لو ماتتقنين فن الكتابه اكتبي احساسك تجاه كل
شئ في بيت عمك اكتبي رائيك بريم ونوره وام فارس وحتى العيال حتى الغرفه
اكتبي فرغي احساسك واقري اشغلي وقتك بالقراءه سوي أي شئ شوفي انا
صح اني كبيره هههههه بس استغل بالبيت بالاسهم
غاليه وعلى طول تحمست..بالبيت بالاسهم كيف علميني
ام بدر حست بحماس غاليه..عندك فلوس غاليه واعتبري سؤالي من ام لبنتها
لاني صريحه
غاليه بفرح..عادي انا مبسوطه انك تكلميني بحريه بصراحه عندي 120 الف
هذا الي تركه لي ابوي
ام بدر ..خلاص راح تشتغلين بالاسهم وانا بكون معك لحد ماتكونين قادره على
الشغل لحالك وطبعا بنبدا بجزء من المبلغ حتى ماتخسرينه كله
غاليه بفرح ..والله تسلمين اخيرا بلاقي شئ يشغلني
ام بدر وتبتسم ويجلسون بمكان بعيد ..انتي مثل بنتي
ماحسوا بفارس الي ت قال..احم وش عندكم هنا
غاليه ارتبكت وتغطت لانها خافت ان ام بدر تستغرب لكن فارس ابتسم لخالته.
.افتشي ياغاليه ام بدر مايتغبى عليها شئ
استحت غاليه وفتشت بس ام بدر تداركت الموقف حتى ماتحرج غاليه الي احمر
وجهها خجل من ام بدر مو من فارس وغيرت الموضوع..وش عندك جاي هنا
فارس يبتسم لخالته ..بصراحه فضول
ام بدر..هههههههه غريبه ماهي عادتك انت تحترم الخصوصيه
فارس يبتسم لخالته..شدني الحماس الي تحكون فيه
ام بدروحبت تستفزه ..ابد نسولف
فارس التفت لغاليه كلمها عادي كأنها نوره او ريم اما غاليه نفس الاحساس
الي كل ماتشوف فارس يرجع لها احساس عادي جدا كأنها تكلم انسان متعوده
عليه من سنين مافيه أي مشاعر غير كذا ..على فكره سلطان ولد خالك جاني
غاليه بخوف..وش يبي
فارس..يعتذر
غاليه بااستغراب وصدمه نستها فارس ..يعتذر..؟؟
فارس بلا مبالاة ..يقوله
غاليه بخوف ..لاتصدقه
فارس رفع حاجبه..ليه
غاليه وغيرت عينها خافت من تركيز نظرته ..بس احساسي يقول انه كذاب
سلطان مايذل عمره لو يموت
ام بدر..بس يابنتي يمكن الله هداه
غاليه وسرحت شوي..كيفكم بس انا مااعتقد ابد
فارس وبعد صمت ثواني تنهد ورفع راسه ..غاليه انا حاب اتكام معك بموضوع
مهم
ام بدر تبتسم ..يعني اروح
فارس يبتسم..لا يالغاليه ابيك تسمعيني انتي لانك تفهميني اكثر من غيرك




عند البنات غاده..اقول اخوكم راح لبنت عمكم ياويلها
ريم وتنالظر فارس وغاليه وخالتها واقفين من بعيد رغم الظلام الا انه مبين ان
غاليه فاتشه بس معطيتهم ظهرها وهالشئ الي مابين لهم انها تكلم فارس من
غير غطى ..ليه وش مسويه
غاده..مايسويها فارس الا اذا شايف شئ ماعجبه مو عادته يكلم احد
نوره..غاليه حبوبه ماتغلط بعدين عادي بنت عمه
هند بدلع..ليه ماتخطبونها له
ديما..لا هو قال مابيتزوج اخطبوها لاحمد احسها تناسبه اكثر
هند بسرعه..احسها ماتناسب له
ريم باابتسامه..بالعكس
نوره ولاحبت يرتبط اسم غاليه بغير فارس تكلمت بسرعه ..لاماتصلح لاحمد
المهم كيفها زوجوا عمركم اول
دانا..والله انها صادقه ليتنا نقدر نختار
نوره وتضرب ايدينها ببعض ..ياحظي لو تقدرين تختارين من بتختارين
دانا..امممممم بختار طلال الرشيد
نوره..ههههههههههههه احسن شئ اننا مانختار والا احد يختار ميت
دانا وتضحك..لانه مستحيل نختار انا اخترت شخص مستحيل يكون موجود
دلال وتهز راسها ..لانك غبيه
دانا. وتبتسم .احم دلالوه اسكتي لاروح انادي محمد
دلال واستحت وضربت اختها بالمخده
هند بدلع ..والله اخوي مافيه مثله
دلال..وانا ناقصه يعني دلعك هندوه اسكتي
مها..هههههههههههههههههه دلال انتي ومحمد عكس بعض انتي مرجوجه
وهو هادي شلون تتفقون
دلال وقامت بعد ماعصبت منهم ..رجوكم كلكم في خلاط
راحت عند امها وخالاتها وتركتهم مع بعض

عند العيال كان فيه احاديث جانبيه بين احمد وسامي
احمد..تعرف ودي فيها واحس لسى بدري عالزواج
سامي بملل ..طيب اخطبها وخل الزواج بعد سنه
احمد..استحي اقول لخالي خل الزواج بعد سنه
سامي.. اف خلاص بتلاقي بدالها
احمد ويناظره بطرف عينه..الله يبتليك بحب يعذبك
سامي ويضحك..حرام عليك بس مليت يااخوي
احمد وعصب ..اقوله البنت عاجبتني واحتلت مساحه من تفكيري وقلبي يقول
بتلقى بدالها
سامي..احمد استخير مره وثنتين وعشر وماخاب من استخار وفكنا من سالفتك
انت وهند
احمد ..والله انك صادق ذكرتني .. الا انت شفيك
سامي ..اف وشفيني حياتي فيها روتين قاتل
احمد..عادي كلنا مثلك
سامي..الله يعين

اما الحريم فكانت امفارس تسولف مع ام فهد
ام فارس..شسوي فيها عجزت عنها كل ماتقدم لها احد قالت لا
ام فهد..وراه ياكافي يعني هم صدق مايستاهلون والا دلع بنات
ام فارس..فيهم الزين بس مهوب الزين مره
ام فهد..ياام فارس بنتك زينه واخلاقها ازين ليه تعطينها أي احد
ام فارس..وش اسوي ودي افرح فيهم
ام فهد..الله يفرحك ويفرحني يارب
ام فارس ..امين


بمكان بعيد ان فارس مع خالته وغاليه

فارس ويحاول يكون هادي ..غاليه انتي بنت عمي وبحسبة اختي تزوجتك تحت
ضغط ظروف معينه وانتي تعرفيها واعتقد ان الاوان اانا ننفصل
انصدمت ام بدر وغاليه ابتسمت
ام بدر..اذكر الله يافارس أي انفصال الله يهديك
فارس استغرب ابتسامتها وسألها على طول ..ليه مبتسمه ..؟؟
غاليه والابتسامه مازالت مرسومه على وجهها بس ابتسامة حزن .
.تذكرت كلام ابوي وكلامي كان يقولي بيحميك وبعاملك بما يرضي الله وفعلا
انت ماقصرت بدليل انك تعرض علي الطلاق لانك انسان منصف وهالشئ حلو
اما كلامي فكان ان الانتقام لازم يصير وكنت متوقعه الطلاق
فارس عصب شوي من كلامها. وقاطعها .انتقام لاياغليه مو انتقام يابنت عمي
بس انا اعرف الله ولاابي اظلمك انتي لازم تشوفين حياتك
غاليه وترفع شالها ..طيب انا سمعتك تقول انك ضد الزواج ومابتتزوج صح
فارس بااهتمام ..صح
غاليه بخوف ..يعني طلاقك لي مو عشان تتزوج
فارس بسرعه ..طبعا لا
غاليه وتناظر الارض ..وانا ماابي اتزوج بس خليني على ذمتك وبستمر مثل
ماانا عالاقل تكون محرم لي
ام بدر تدخلت على طول..صح خليها علىذمتك
فارس..انتي توك بااول عمرك من حقك تتزوجين وانتي ياخالتي عقليها لاني انا
مابتزوج ابداً
غاليه بتوتر وخوف من نظرته المركزه عليها رغم انه كان يناظره بشكل عادي
جدا الا ان خوفها واتباكها بين بصوتها ..فارس انا عاقله واتمنى انك ماتطلقي
وانا فعلا مو متأثره بسالفة الزواج ابدا
فارس ..غاليه انا لازم اطلقك وكلها كم يوم ويتم الموضوع



بالوقت الي كان فارس مع غاليه وخالته كان فيه شريط ينعاد بذهن فهد .
. كان مغمض عيونه وهالشريط يتعب قلبه وفكره..

راح فارس مع فهد لابو ثامر مثل ماطلب ودخلوا عليه كان منسدح على سريره

ابو ثامر..سامحوني ياعيالي ازعجتك
فارس..شدعوه ياابو ثامر احنا عيالك
ابو ثامر ..انا مابطول عليكم بقول لكم الموضوع انا من انتقلت لحارتنا يافارس
تعرفت عليك بالمسجد تتذكر
فارس باابتسامه..وكيف انسان لنا سنين نعرف بعض عرفتك رجال طيب بس الحزن
هده كنت كل مره شوفك اسلم عليك وبيوم جاء على بالي اجي اهنيك بالعيد
وقتها شفت بعيونك دموع وعرفت بعدها ان ولدك الوحيد بأذن الله شهيد
لانه توفى بأيام الغزو الله لايعيدها ويديم الامن على الكويت واهلها
ابو ثامر..اول ماشفتك ذكرت ولدي كان طيب بس ماكان يهتم سافر للكويت
بشغل وجلس سنه ورجع شافني وبعدها سافر وقطعني سنتين ورجع لي معه
بنت مثل القمر قال هذي عهد بنتي فرحت لاني اضمها وحزنت انه تزوج
ماقال لي بس دعيت الله يوفقه قال كلها كم شهر وينتقل لرياض ومرت
الايام وولدي بس يكلمني يمرني كل سنه بس من غير عهد لحد ماسمعنا
عن الغزو وانفطر قلبي لما عرفت بعد شهور انه مات سالت عن بنته قالوا

ماندري حاولت ادور ماوصلت لها وهدني الحزن والمرض بس الحين ابي اشوفها
فهد..ياعمي يعني بنت ولدك ماسألت عني
ابو ثامر..اذا انا ماوصلت لها شلون بتوصل لي
فارس...يعني كم عمرها الحين
ابو ثامر باابتسامة امل..اكيد عمرها عشرين الحين
ساعدوني اشوفها
فهد..اذا بنقدر من عيونا تعرف بغلاتك عندنا بس ليه توك تقول لنا
ابو ثامر..ماادري كنت محتاج لها بس كنت محتاج اكون ابو ثامر الي ولده مات شهيد وهو بار باابوه ماابي الناس تعرف ان ولدي عاق باابوه وقاطعه وان بنته ماشفتها الا مره وحده بس خلاص مااقدر ابي اشوفها واشم ريحته منها
فارس..ابشر ماطلبت شئ سامي ولد خالتي له معارف بالكويت وزيارته
للكويت كثير بخليه يتولى هالمهمه




تنهد فهد وهو يتذكر هالام وهالحرمان وهالخوف الي يمر فيه ابو ثامر هالايام
وفتح عيونه وحصل راكان متمدد عند محمد ويسولف وسامي واحمد يسولفون
مع بعض اما بندر وخاله مع امه وخالاته كانواعند الشوي وفارس مختفي دوره
وحصل من بعيد مع حرمتين ماركز كثير رجع يفكر لكن هالمره يفكر بحياته الي فيها
مساحه خاليه تحتاج هالحضور الجميل من بنت تغيير حياته وترسم معه مستقبله
من اطفال يوهب لهم حياته وعن حلم لازم يتحقق كان وده يقول ويعمل مثل محمد
لكن مابيتحمل رفضها الي كان متوقعه بنسبة سبعين بالميه لسبب يفخر فيه الكل
وهو انه ضابط ..
ياما شاف الخوف بعيون امه وخواته ياما مسح دموعها باايام والشهور الاخيره
وعمره مانسى دانا لما دخل عليها بعد ماقدر انهم يتمم عملية اليرموك بالرياض
ابتسمت وحضنته وهي تقول
هن الوطن برجال امنه يافهد هنه
هن الوطن برجال نايف يافهد هنه

ابتسم وقال لازم اخذ الموضوع بشكل جدي وارتاح


في جلسه مي بعيده عن فهد كانت دلا ل تقرأ اخر كتابات ريم وهي منسجمه مع الملف
الاخضر..

((قراءة لفهد بن عبدالعزيز ))

مااروع مااقرأ عنك فكل الاقلام تشرفت بالكتابه وكل العقول تلهفت للقراءه عن انجازاتك ..
اسعدتني هذه الكلمات التي كتبت بحقك ومااجمل المقالات ومااروعها ومن بينها مقال جمع صفاتك فقد كان يحمل عنوان راقي جميل وهو

""هكذا ادبني ابا فيصل ""*
جبلت النفس البشرية على حب الرموز البارزة لذا هي تهتم بأمور تلك الشخصية الصغيرة والكبيرة
فتلقائيا تتأثر بها وبسلوكها وطريقة تفكيرها ,

لذلك تأثرت شخصية خادم الحرمين الشريفين الذي استخدم في تأديبي وربما في تأديبك أنت
قاريء هذه السطور أفصل أسلوب في التربية ألا وهو :

القدوة الحسنة

فأفعاله تسبق الحديث عنه قبل أقواله , فهاك تلك الفعال التي أثرت فيني :

أولا : تنازله على لقب كل البشر تطمح له , وذهبت نفوس بالملايين لأجل تحقيقه ألا وهو
لقب :
المـــــــلك أو جلالة الملك أو صاحب الفخامة

إلى لقب في ظن عشاق الدنيا حقير ولو أعطوه بمليء الأرض ذهبا لما قبلوه

ألا وهو لقب :

خـــــــادم
في عام 1407هـ / 1986م أعلن الملك فهد بن عبدالعزيز في احتفال عام في المدينة المنورة استبدال لقبه الى خادم الحرمين الشريفين بدل صاحب الجلالة بوصفه وسام عز وشرف وفخر وعدم إطلاق أي لقب آخر عليه سوى ذلك اللقب .


أتظنه رضي بالذي أدني دون الذي هو خير

لا وألف لا , حاشا مثله أن يفعل هذا

بل ارتضى أن يكون خادما للحرمين الشريفين

ولا أنسى تلك العجوز السوداء التي دخلت الجنة لخدمتها لبيت الله

فكيف بمن خدم أفضل بيتين لله

أحسبه كذلك ولا أزكيه على الله


ثانيا :

كرمه وحرصه على الجار

وهذا ما فعله لحكام وشعب الكويت الغالين , بكل شهامة ونخوة وعزة وتواضع وسخاء وهو رد للجميل لهم الذي لاتنساه ابدأ السعوديه لهذا الشعب بل دونته منهجاً يدرس بمدارسها حتى نتذكر كرم تلك الدوله الصديقه والاخت العزيزه والشقيه القريبه لنا ..


ثالثا :

امتلاكه لأفضل صفة من صفات القائد

اتخاذ القرار الشجاع المناسب , في الوقت المناسب , في المكان المناسب وتطبيقه

وهذا ما حصل في أزمة الخليج

رابعا :

خدمة لكتاب الله ,

والذي أظنه طبع حتى الآن 180 مليون نسخة

فكم قاريء لكتاب الله الآن .

سبحان من يختار ويصطفي من عباده في خدمة دينه



خامسا :

حبه لأجل الأعمال وأحبها لله

الصلح

وهذا ما فعله في الطائف وإنهائه لخلاف الكل يعرف خطره وهو صلح لبنان الذي لااحد ينساه



سادسا

عشقه للدعوة

وهذا لا يخفى على أعمى قبل البصير والمساجد بكل العالم تشهد على ذلك مع المركز الاسلاميه والدعويه ايضا


سابعا :



تواضعه مع من يحدثهم ويقف معهم وفي خطاباته



ثامنا

حسن الاستماع والانصات وهذا مع كل الناس
فهو يقبل بجسده على محدثه
بشاشته له
إيماءات رأسه



تاسعا

ارتجاله وثقته بنفسه أثناء إلقاء خطاباته


عاشرا

ثقافته وإطلاعه ووعيه وذكائه



الحادي عشر

حبه للعلماء وإجلاله لهم وعدم الخورج عن كلمتهم واستشارته لهم , وتيسير أمورهم والسعي
في حاجاتهم



ولا يستطيع متربي أن يوفي حق مربيه

إلا بالدعاء له رحمك الله ياابا فيصل واسكنك فسيح جناته ..

دلال ..الله يغفر له يالله ياريم كل مااقرأ كتاباتك احسه رجل كبير كبير وفقدانه صعب بس الامل باابو متعب سيد العرضه حبيب الشعب الله يخليه يارب

ريم باابتسامه..امين


الجزء الحادي عشر


غاليه بنظرة ترجي خجوله اخجلت فارس ..فارس ارجوك فكر
ام بدر وحست بلين فارس ..فكري ابوي
فارس بتردد وحيره ..انتم فاهمين قصدي..؟؟
غاليه وعينها بالارض ..والله فاهمه واذا حسيت اني محتاجه اتزوج بقول لك
طلقني
ام بدر ورحمة غاليه ..خلاص فارس
فارس احتار ولاعرف يوافق او لا لكن بالاخير قال .. ..طيب يالله انا برجع رغم
اني مش مقتنع بس من يقدر عليكم
ام بدر باابتسامه ..الله يحفظك ابوي

ام بدر وتلتفت لغاليه الي مسحوره بفارس وعينها عليه ..انتي مقتنعه
انا بصراحه جاريتك لاني ابي اسألك انتي فعلا ماتبين تتطلقين لانك ماتبين
اصلا تتزوجين او لانك تبين فارس
غاليه وتغير عينها عن فارس وبحزن تقول ..فارس بالنسبه لي انسان له الحق
بتعذيبي شلون اكون ابيه
ام بدر تغير وجهها..ليه قلتي كذا عن فارس هو سوا لك شئ
غاليه..لا بس هو بينتقم من ابوي فيني وهذا من حقه
ام بدر وارتاحت..تطمني ياغاليه فارس ماينتقم فارس انسان يخاف الله ويراعيه
تطمني يابنتي فارس لو بينتقم انتقم من ابوك وخصوصا كان يقدر يضربه
بالسوق بس فارس كان يتجنبه ولايحاول ابد يتعرض له وكلنا نعرف هالشئ
غاليه وبقهر ..اجل ليه تزوجني ..؟؟ ليه
ام بدر وتمسك يد غاليه ويرجعون عند الاهل .هالسؤال فارس بيجاوب عليه
امشي نرجع عندهم تأخرنا وابتسمي والله شكلك احلى بكثير ..

انتهت الطلعه حلوه صار فيها احداث حلوه وبتكون نقطة تحول بحياة البعض
بس ياترى هالتحول بيقدر يزرع امل او يمحي الالم هذا هو المجهول والغيب
الي مايعلمه الا الله سبحانه وتعالى ..رجع فارس مستغرب من قراره الي تغير
بسرعه..اما غاليه كانت خايفه من الترقب الي عايشته كل يوم تنتظر انتقام فارس
الي اتعبها ..اما دلال رجعت وهي تفكر بمستقبل جديد مع محمد..


مرت الايام حلوه بطيئه وسريعه على ناس وناس بدت غاليه مع ام بدر تتعلم
الاسهم وسهلت لها الامور ريم وكل هذا وفارس مايعرف أي شئ لان الرأي
الاول والاخير بخصوص طلعة البنات من البيت عند ام فارس لكذا قدروا يطلعون
للبنك ويرجعون ويخلصون كل الامور من غير مايعرف فارس ..
دلال مازلت متردده توافق او لا على محمد اما محمد فكان خايف من تأخر دلال
بالرد عليه ؟؟
احمد قرر يكلم امه ويخطب هند لكن مازال خايف من نتائج هالخطوه ..
عبدالله رجع من دبي ومعه قصة الشاب المدن
فارس زادت زيارات سلطان له وكلام غاليه راسخ بباله يحاول ماينساه ابد
فهد مشغول باله كثير بموضوع مهم له ولاول مره مايشاركه فارس
نوره ودانا ومشكله كبيره تجمعهم
مها وحالة اشبه مايقال عنها حالة حب غيرتها كثير
غاده تفكر تدخل عالم الكتابه والخوف والتردد يأجل مشروعها..

احداث كثيره صارت بديتها لما نوره ضحكت بالسوق من غير وعي منها بوجود
الشباب الي ضلوا يتبعونهالحد ماعرفوا بيتهم وبيت دانا حاولت نوره ترد بس
منعتها دانا
نوره عند بيت دانا نوره كانت معصبه ..خليني اهزئهم والله لو يشوفهم فارس
بيذبحني
دانا..وهي ميته من الخوف مجنونه انتي
نوره.. لاعاقله اجل لهم اسبوع على هالحال يوصلونا للجامعه اعنبوهم ماملوا لو
نبي نعطيهم وجه كلان من اسبوع

دانا وهي محتاره ..اقول نوير شرايك نقول لريم ودلال
نوره بطفش واضح ..وش بيسوون يعني ..؟؟
دانا.بااستسلام .ماادري
نوره وتعصب ..الله يأخذهم جعلهم المرض
دانا..جوالك دق
نوره..غريبه رقم مااعرفه ارد او لا
دانا..ردي يمكن احد من البنات
نوره بملل ..الو
..هلا والله
نوره..من معي
..نوره محمد
نوره مصدومه..من معي
...انا الي و راك ياحلوه كيفك
قفلت نوره الخط وبدت نوبة صياح هستيري..بيذبحني فارس شلون عرفوا رقمي
دانا وبخوف..هم الي متصلين عليك
على طول دق جوال دانا بنفس الرقم وبدت هي بنوبة صياح وصلوا بيت
ام فارس ونزلت دانا مع نوره بعد مااعطت اهلها خبر
على طول طلعوا فوق ومن حسن حظهم ان ام فارس مو بالصاله وحصلوا
غاليه وريم بالغرفه وقالوا لهم السالفه
ريم بصوت عالي..بس لاتصيحون وجع
دانا وتمسح دموعها ..والله بيذبحني فهد
نوره وتمسح دموعها ..انا بيدفني وانا حيه فارس
غاليه. بهدوء .طيب انتم ماغلطتوا اهدو شوي
ريم..انا بكلم فارس
نوره بصرخه..لا مابيصدق
غاليه ..ليه يعرف منك احسن من انه يقولون له شئ
دانا..شلون بيصدق
ريم..عاد مو لهالدرجه هو يثق فيكم بعدين يعني بتغلطون وتعلمونه وش هالعبط
نوره بقهر وهي تصيح..شلون جابوا ارقامنا واسماءنا
غاليه..اذا يعرفون بيوتكم سهله
دانا تلتفت لها ..شلون
غاليه..انتم تشبهون سالفة بنت جيرانا ابوي الله يرحمه هو الي حل لها مشكلتها
واحد بالنت عرف اسم ابوها من الاي بي وطلع رقم التيلفون وبعدها بطاقة العائله
ومن سوء حظها كانت البنت الوحيده وطلع رقمها من الاتصالات
نوره ..كم واسطه عنده ذا
ريم..هههههههههه صادقه
غاليه..الي يبي يدمر بيلاقي كثير يرحبون فيه
دانا..بس لايقول لفهد
ريم..مااوعدك
دانا..انا بموت من الخوف
نوره..انا مت يالله صلوا علي
غاليه..هههههههههه والله انك رايقه تنكتين وانتي بهالحاله
نوره..غاليه حرام عليك لاتذكريني قومي دانا لغرفتي وانتم اذا قرر فارس
يذبحني علموني اصلي لي ركعتين لربي ولاتنسين ريم اذكريني وادعي لي
دفت دانا نوره وطلعت وتركت غاليه وريم بحالة ضحك على خبال هالبنت الي
بعز مشكلتها تنكت
طلعوا وتركوا ريم وغاليه الي اقتنعت بعد معاناة انها تكلم فارس مع ريم بالموضوع
بالليل اذا وصل


فهد ..دلال تأخرنا لازم نرد على خالي
دلال بتردد..طيب انت وش رايك
فهد..انا مقتنع بمحمد مافي مثله اخلاق ونعرفه وهذا يكفي
دلال بحزن ..خلاص طيب
فهد..هههههههههههههه طيب ابتسمي كأنك مغصوبه
دلال..ههههههههه طيب موافقه كذا حلو
فهدباابتسامه..مبروك
على طول صاحت دلال هي وامها وضحك فهد ..الحين ليه تصيحون
ام فهد..الله يفرحني فيك
فهد يحب راسها ..اوعدك قريب
دلال..بسرعه خلنا نفرح
فهد..لا الحين فرحتك لازم نعيشها كلنا وبعدين يصير خير


وصل الخبر لمحمد الي انبسط وفرح كثير وباركوا له اهله كلهم وعمت الفرحه
بيتهم واخيرا بهالعائله بيصير زواج ..وهو اول زواج لهم

بندرالتفت لاخوه الي وصل من دبي ..عبود ماقلت لنا سالفة المدمن
عبدالله...آه كل مااتذكره انقهر هالانسان مااعرفه شفته اكثر من مره بالمقهى ة
بعدها لعبنا بلياردو و تعرفنا علىبعض كان غريب بعد اسبوع كان يلمح لي انه
يعرف بنات استغربت انه مش تيلفون لانه كان يقول شقه ومن هالكلام وبصراحه
جاريته لاني ابي اعرف المكان وابلغ لاني اموت قهر لما الاقي امكان بهالحقاره
باارض المملكه توقعت بيوديني ببيت بهالامكان الي فيها العماله الي تفتح بيوت
دعاره وفسق لكن انصدمت لما دخلني بيته وترجاني اني اعطيه فلوس ولما قلت
مامعي وانا ماابي اعطيه لاني عرفت انه مدمن قال لي انه مدمن وانه بيتعالج بس
يبي فلوس ولما اصريت على رفضي تخيل وش عرض علي
محمد بحماس ..وشو
عبدالله بحزن..اخته
بندر وتعدل بجلسته..احلف
محمد..حقيرخسيس
عبدالله ..اصبر يجيك العلم الحين دخلها علي وانصدمت وبصراحه عطيته فلوس
محمد وعصب..انت ماصدقت طلعت الفلوس ماتستحي
عبدالله. اصبر كلتني .اصبر انت بعد افهم اول
وبدأ عبدالله يحكي لهم الي صار بالتفصيل
نايف..ادخلي
دخلت بنت وهي تصيح وتصرخ كانت لابسه جلابية وكان يسحبها وهي تقاومه
بصياح وصراخ رماها عند رجولي ووفقفت انا من الصدمه
نايف وهو بحالة الا وعي من الادمان ..هذي هي عندك خذها بس عطني فلوس
من غير احساس اعطاه الي بالمحفظه وفرح نايف
نايف البيت بيتك اطلع متى مابغيت انا بروح
طلع وسكر الباب وعلى طول رميت شماغي عالبنت الي جلست عالارض منهاره
عبدالله.ويلتفت عالجهه الثانيه .لاتخافين انتي اختي
البنت بصوت صياح متقطع يقطع القلب ..احلف مابتسوي فيني شئ
عبدالله..والله مابسوي شئ بس فهميني انتي قد دخلت على رجال قبل
البنت..لا هذي اول مره قال لي قبل بس قفلت الباب علي وظل يحال لحد
ماطلع الي معه
عبدالله..اخوك من متى مدمن
البنت..من شهرين ماكان كذا كان يشتغل ويصرف علينا صح احنا فقراء بس
شريفين بس حسبي الله على اصدقاء السوء استغلوا فقؤه ولعبوا عليه كان
اذا صحى يقول لي لاتفتحين الباب لي اذا حاولت ادخلك على احد كان يقول بتعالج
بس كل مايقرر يلعبون عليه حسبي الله عليهم
عبدالله..اسمعي انا بستمر يوميا اجي هنا واعطيه فلوس عشان مايدخل احد غيري
وانتي اعملي نفسك راضيه وانا والله مابضرك بس بعطيه الفلوس وبمجرد مايطلع
انا بطلع لحد ماشوف حل
البنت..وش بتسوي انا اخاف على امي
عبدالله..بسوي الي يحميك ويحميها

بندر بحماس ..وبعدين
عبدالله..ابد استمريت ثلاث ايام وماقدرت كنت بحاول معه بس خلاص كنت
اعطيه فلوس ويطلع مثل المجنون وانا اطلع بعده طبعا من غير مااشوف اخته
الي يعتقد اني اقضي الليل معها ورحت لشرطه وعلمتهم ومسكوه
محمد بحزن وتأثر واضح ..واهله
عبدالله..كل ماقدرت مريتهم واعطيتهم المقسوم
بندر..والبنت ماحبيتها
عبدالله..هههههههههه ليه فلم هندي
محمد..الله يستر عليها
عبدالله ..الي خلاني ابلغ ان اخته للان مابعد انهارت ولا صار لها شئ هالشئ
الي خلاني ابلغ عنه بسرعه خفت فعلنا انه يعرض على انسان مثله مدمن بعدها
صدقني بيصير شئ للبنت لان فقدان الشرف والامتهان يسبب صدمه للبنت وانا
خفت من هالشئ
محمد..هذي المشكله استغلال الشباب الفقير المحتاج
بندر..مسكينه امه الله يهديه يارب
عبدالله..افكر ازوره بعد فتره
محمد..انتبه اذا بيجيب لك مشكال
عبدالله..الولد اصلنا طيب بس اثروا عليه وبعد مايتخلص منهالسم اكيد بيعرف
غلطته الله يهديه يارب
بندر..امين يالله تصبحون على خير
محمد..كلنا بنام يالله

اما في بيت ام فارس كانت نوره حابسه نفسها بغرفتها واحمد كالعاده حضوره
خفيف يايجلس بالملحق او بغرفته وام فارس انسانه كبيره تنام بدري وتصحى
بدري احيانا تشوف عيالها واحيانا تنام قبل مايوصلون بالصاله ماكان فيه غير
ريم وغاليه


وصل فارس وحصل غاليه وريم

فارس ويناظر الساعه ..السلام عليكم
البنات..وعليكم السلام
فارس..وش عندكم ليه مانمتوا غريبه
ريم بتردد..بصراحه عندنا موضوع بنكلمك
فارس بتعب ..ضروري
ريم..ياليت
فارس..طيب توه بيجلس
ريم..بس بمكتبك مو هنا ماابي امي تسمع اخاف تصحى
فارس مستغرب..اوكي جيبي لي عصير وتعالي
ريم..طيب اطلعي غاليه
فارس بصوت امر..تعالي ياغاليه مابكلك بتوصل ريم بدقايق
راحت غاليه معه ولاول مره تدخل مكتب فارس كان مكتب له هيبته كأنه فارس
فيه قوه بس فيه راحه وهذا الاحساس الي بدت تحسه تجاه فارس انسان قوي
وقاسي بنفس الوقت تحس براحه تجاهه
فارس ويشيل شماغه ويحطه عالكنبه ..تفضلي
جلس فارس عالمكتب وشغل كمبيوتره وغاليه جلست قباله وهي مش مستحيه
ولاخايفه بس ماحبت تنحط بهالموقف موقف تكون فيه بهالقرب من فارس
فارس وحس باارتباكها ..هذي ريم وصلت
دخلت ريم وعطت فارس العصير وجلست
فارس ويلتفت ويتسند عالكرسي وقباله غاليه وريم ..يالله
ريم..بصراحه الموضوع يتعلق بنوره ودانا بنت خالتي
فارس وتغيرت ملامحه ماعاد ممكن تفهمين منه أي شئ ..ايوه
ريم لما شافته سكتت خافت ورفعت راسها لغاليه تطلبها تحكي وفهمت غاليه
غاليه..بصراحه فارس اذا بتعصب اكيد بتفهم غلط بس لازم تكون هادي حتى تقدر
تفهم
فارس وعصب فعلاً..اسمعوني انا لو بعصب بعصب من هالاسلوب قولوا بسرعه
ريم بتوتر ..غاليه تكلمي
غاليه وخافت لانه رفع صوته ..مو انتي الي قايله بنقول لفارس تكلمي
ريم..اف منك
فارس ويضرب المكتب ويوقف..اقول بتتكلمين والا اروح لنوره افهم الموضوع
ريم وعرفت ان فارس مابيستحمل ..خلاص بتكلم نوره ودانا يجيهم ازعاج
وسكت ماكملت
فارس..احيانا ودي اعطيك كف كل هالموضوع عشان ازعاج
غاليه..لا وقالت له كل الموضوع
فارس اخذ جواله واتصل
فارس..هلا فهد
شهقت ريم وناظرها فارس وسكتت
فارس..اسمعني ابيك تجيني بعد صلاة الفجر
فهد..خير ان شاء الله العيد اليوم
فارس..ههههههههههههه
استغربت غاليه وريم من ضحكت فارس الي مو بوقتها
فارس..الله يخس عدوك تعال وبس او تعال عندي الحين اقول لك الموضوع
واذا بتنام نام عندي
فهد خاف ..شصاير
فارس..تعال انتظرك يالله فمان الله
سكر فارس والتفت للبنات الي استغربوا هدوءه
ريم..فارس كنت خايفه اقول لك غريبه ماعصبت
فارس ويتنهد..ليه اعصب اذا فهمت الموضوع اوكي وشفته يستاهل واختي
غلطانه عصبت
ريم..ريحتني يالله تصبح على خير
قامت غاليه وريم
فارس..غاليه اجلسي بكلمك
ريم باابتسامه ..يعني انا اطلع
فارس..والله كيفك بتجلسين حياك بتطلعين بسلامتك
ابتسمت ريم..اجل ابطلع
غاليه خافت ..اجلسي ونطلع مع بعض
فارس وهو يقرأ شئ بالكمبيوتر ..ماباكلك
ريم..هههههههههه انتظرك بغرفتي
طلعت ريم وبدا فارس
فارس..شوفي غاليه انتي قلتي مانطلق صح
غاليه..صح
فارس..هالموضوع مش سهل مثل ماتوقعت انا قلت طيب بس فكرت وشفته
صعب انتي ماتتغطين عني
غاليه بسرعه ..اتغطى عادي
فارس..هههههههه مو هنا المشكله انا اقول نعلن زواجنا عند اهلي خوالي ونستمر
على مااحنا عليه او ننفصل والانفصال بصراحه بهالوقت مابيرضيني لانه بيسبب
لك كلام ماله أي داعي هالحل مايرضيني لانه يسئ لسمعتي وسمعتك
غاليه..كيف يسئ
فارس..غاليه انا تعودت عليك مثل ريم ونوره اكلمك عادي مااقدر اذا كان احد
موجود اكلمك على انك بنت عمي واذا كلمتك عادي اهلي بيفهموني ويفهموك
غلط يعني انا طبعي كذا مااعرف اتصنع ولو طلقتك الحين الناس برضوا بيتكلمون
طلقها وهي عندهم
غاليه..واذا اعلنت اننا مملكين
فارس وحس انها مرتبكه وهالشئ عجبه ..بتنحل هالمشكله بس بتطلع مشكله ثانيه
بس هالمشكله اولا بينتظرون الزواج وبيطالبون انه يكون سريع بااعتبار انه عيب
لانك معنا بنفس البيت يعني عادات وتقاليد ولو قلنا اننا تزوجنا برضوا يه مشكله
غاليه وضاعت من الحلول الي يقولها وبعدين يصعبها ..وش المشكله
فارس..اذا جاء احد وحصلك بجناح وانا بجناح
غاليه وبسرعه..اجل لاتعلن واتغطى
فارس يبتسم ..لاتخافين مابجيبك عندي انا اقول انك تستمرين بجناحك واذا
جاء احد
غاليه تقاطعه..انا مااقدر امثل قدام الناس اني زوجتك مستحيل
فارس يبتسم..بصراحه ولاانا اقدر اجل مافيه الا الطلاق اريح لي ولك ولمصلحتك
نخليه طلاق من غير مااحد يعرف مثل ماتم الزواج بالسر الطلاق نفس الشئ
غاليه..اوكي اجل مالنا الا الطلاق
فارس استغرب هالكلمه منها..ليه غيرتي رايك بسهوله غريبه
غاليه..لان مافيه حل وانت تهمك سمعتك وانا نفس الشئ
فارس مايعرف ليه حب يدور حل ثاني ماعجبه انها ترضى بهالسهوله
..نخليها ملكه طويله لمدة سنه وبعد سنه يحلها الله شرأيك
غاليه توترت وضاق صدرها وخافت من تلاعبه بالحلول ..كيفك سو الي تبي
فارس انقهر منها ..هالسلبيه مو كويسه لك
غاليه وقامت بتطلع ..عادي
فارس ..ماخلصت كلامي اجلسي
خافت غاليه وجلست
فارس..انا متعود احول مبلغ كل شهر اثنين بحساب خواتي وانتم مثلهم وابي
رقم حسابك اذا عندك
لاول مره من دخلت بيتهم تصيح قدامه لفت وجهها عنه واستغرب
فارس مايعرف ليه دموعها تستفزه وتقهره يشوف ضعف العالم كلها مجتمع فيها
وهو اكره شئ بحياته الضعف ....وشفيك ليه تصيحين
غاليه تحاول تمسك نفسها..انا مو محتاجه شئ
فارس ويوقف ويجلس قبالها وكأنه اخته ..ليه هالحساسيه انا ولد عمك بحسبة
اخوك يعني اذا احتجتي شئ مابتطلبينه مني غاليه انا عندي اختين ريم ونوره
وانتي الثالثه تعودني تشوفينا اخوانك حتى تتقبلين الواقع ودموعك ماابي اشوفها
غاليه وتمسح دموعها ..انت ليه كذا
فارس استغرب..كيف يعني
غاليه وهي تصيح..ليه ماتنتقم مني ليه ماتعذبني ليه معيشني كاني من اهل البيت
ليه
فارس وعصب من قلب ..انتي صاحيه غاليه وش هالكلام تبيني اعذبك
غاليه بصوت عالي شوي وقفت ورفعت خصل شعرها عن عيونها
..ايه صاحيه ليه انت عكس كل شئ تصورته ليه كل يوم تحاول بتصرف وبكلمه
تمحي صفحه سوداء رسمتها عنك ليه حرام كل يوم اقول اليوم بينتقم بس تعاملني
بااسلوب احسن كل يوم اقول بشوف الصوره الحقيقه لك كل يوم اشوف احترام
خواتك لك كل يوم اقول بكرا بيجرحني بكرا بينتقم يااخي انت شو ماتحس ماجرحك
ابوي يعني ابي اعرف مليت من الانتظار كنت خايفه من سلطان بس انت وسلطان
كلكم صدمتوني هو يعتذر منك وانا واثقه انه كذاب وانت كل يوم تثبت لي انك مثل
ماقال عنك ابوي يااخي حرام عليك ليه تسوي كذا تعبت ومليت تزوجتني من غير
أي سبب مقنع كان باامكانك ترفض وترفض طالما بتطلقني ابي افهم انت شلون
تفكر ليه وافقت تتزوجني وانت بتطلقني فهمني اهنتني لما طلبتني افتش لك وعادي
كانك شايف جدار صح انا مو جميله بس ماتوقعتك انك تشوفني قطعة اثاث بالبيت
تدخل وتسولف وتطلع ولاياثر فيك شئ وجودي او عدمه كل شئ عندك عادي
وطبيعي ودي افهم شئ واحد انت ليه تعملني بالاحترام وكأني اختك او بنت عمك
الي تحب ابوها وتقدره ليه اسلوبك راقي جدا جدا معي ابي افهم ليه تخليني اتقبل
وابدا اتعلق فيك
سكتت عند هالكلمه وكأن العالم كلمه اتعلق فيك توقف طلعت من المكتب لغرفة
ريم مصدومه من كلمتها اما فارس ........؟؟؟؟؟؟؟؟


اما ريم كانت بغرفتها مشغوله بملفها تكتب وكأنها تسابق الوقت

"" كلمة الأب قبل القائد""

خادم الحرمين الشريفين الملك فهد بن عبدالعزيز رحمك الله مااروعك ومااروع كلماتك استوقفتني اول كلمه لك بعد توليك الحكم كثيراً فقد كانت تقول

إنني لأ شعر بعظم المسؤولية وثقل الأمانة التي شاء الله سبحانه وتعالى ان أحملها ، راجياً منه جل وعلا أن يعينني على حملها وإنني أعاهد الله ثم أعاهدم بأن أكرس كل جهودي ووقتي من أجل العمل على راحتكم وتوفير الرخاء والاستقرار لهذا البلد العزيز ، وأن أكون أباَ لصغيركم وأخاَ لكبيركم ، فما أنا إلى واحد منكم يؤلمني ما يؤلمكم ويسررني ما يسركم ))

21\8\1402 هــ
فــــــــهد بن عبدالعزيز

قطع عليها اندماجها مرور غاليه السريع والمريب لغرفتها قفلت الملف وتبعتها



الجزء الثاني عشر

طلعت من غرفته وراحت غرفتها رمت نفسها عالسرير وبدت نوبة بكاء من قلب
حست فيها ريم وراحت لها فتحت الباب وانصدمت من شكلها كانت عالارض
ورأسها عالسرير ودموع ممليه وجهها

ريم بخوف ..غاليه شفيك فارس زعلك
غاليه وتصيح وحضنتها ريم
ريم..تكلمي وش قيك
غاليه وهي منهاره ..بموت ياريم لاانا قادره افهم نفسي وانا انا قادره افهم فارس
ريم خافت من خوف غاليه ..وانا مو فاهمه وضحي
غاليه وبدت تحكي ودموعها تنزل ..لما تزوجني توقعته يبي ينتقم من ابوي فيني
كنت انتظر اللحظه الي يذلني ويهيني ويعذبني فيها كنت متوقعه بشوف وبسمع
منه كل كلمه جارحه وهالشئ ماخفت منه حسيت انه من حقه لان ابوي غلط عليه
ولان ابوي باعني وخلاني رخيصه والرخيص الناس تسترخصه ولاتهتم فيه بس
الي صار العكس يعاملني بكل احترام صح يعاملني كأني اخته بس ها مايعني ان فيه
كلمه تتردد ببالي دائما انا زوجته مو اخته ريم المشكله اني اكرهه قبل وفاة ابوي
ريم ومندمجه معها ..والحين
غاليه وتجلس عالسرير وتمسح دموعها ..اكذب لو اقول احبه بس تصرفاته
غصب عني تخليني احترمه واقدره واتعلق فيه كل الي يعمله معي انا واثقه
راح يأدي لنتيجه وحده اني احبه وانا ماابي احبه مستحيل احبه اولا ً لانه مايحبني
ولايبي يتزوج وغير كذا انا اعرف اني مااستاهله
ريم مستغربه..ليه ماتستاهلينه
غاليه وتضمم رجولها لصدرها ..ريم لاتجامليني فارس جاه ووجاه وانا صح بنت
عمه بس ابوي توفى وكثير يكرهونه وخوالي كل واحد اخس من الثاني وانا
لاشهاده ولاجمال
ريم وتجلس جنبها ..غاليه انتي حلوه ومو شرط يكون معك شهاده يكفي انك
انسانه واعيه ومثقفه
غاليه..ريم فارس لازم يطلقني
ريم بخوف ..هو قال بيطلقك
غاليه..ايه وانا رفضت خفت بصراحه بس لازم يطلقني عشان افقد الامل منه
لازم لرغم اني كنت متأمله يغير رائيه ويتمم الزواج لكن لا رافض مايبي
يتزوج قبل مااعرفه مابنيت امال عليه بس الحين ماابي اتطلق ماابي اتغطى عنه
ابي اشوفه صدقيني ريم رغم اني اذا شفته مااحس مثل البنات بفرحه بس احس
اني محتاجه اشوفه ويشوفني رغم اني متأكده انه يشوفني مثلك ومثل نوره بس
ماابي اتطلق ابي اذا دخل فارس احس بتميزي اني مو اخته بس افتش له اجلس
معه اكلمه واخاف من نهاية هالاحساس وبسبب هالخوف لازم اتطلق
ريم..انا بصراحه محتاره بس فارس صعب يحب انا مااقول هالكلام عشان تفقدين
الامل بس فارس قاسي وهالقسوه علمته يتجاهل عواطفه احتمال يكون يحمل
عاطفه ارق من الف عاشق بس فارس قوي وقاسي رغم حنيته علينا الا انك
تحسينها حنية اب مو اخ
غاليه وتتنهد..ممكن تعطيني رقم خالتك الجوهره
ريم مستغربه..ليه
غاليه..هي تعرف كل شئ وابي رائها
ريم تبتسم..مشاء الله عليها كسبتك على طول من جلسه وحده هذي
هي خالتي الله يخليها من عوني خذي رقمها

اما فارس وقف لحظات بمكانه مصدوم من كلام غاليه الي خلاه يتخذ قراره
بطلاقها بااسرع وقت ظلت الكلمه تتردد بباله اتعلق اتعلق فيك نطقها فارس
ودخل يدينه بشعره وقال..يارب ارحمني ونزل تحت لان فهد وصل واستقبله

فهد..سلام
فارس من غير نفس وبذهن مشغول ..وعليكم تفضل
فهد استغرب فهد فارس كان رايق وهو يكبمه..شصاير
فارس..اجلس وبلاش تهور لاني مصدع ولالي خلق صراخ
فهد. من غير نفس .طيب قول
فارس وقال له السالفه طبعا فهد عصب بس قدر فارس يهديه وفهد هدى شوي
لان واضح ان فارس مزاجه سئ
فهد..طيب والحل
فارس..بننتظرهم ونمسكهم ونكلمهم
فهد؟؟صادق بتكلمهم عادي اصلا شلون بنقدر
فارس..ايه ابي افهم هم وش يبيون من البنات
فهد..انا مااضمن امسك اعصابي انت انسان تأخذ اللامور بهدوء وانا مااتوقع
لازم اعطي كل واحد كف عالاقل
فارس ويتنهد ..لا حاول لازم نكون هادين بعدين لغة اليد مو لازم تكون اول حوار
بينا لازم نتعود نفهم بعدين نغضب يااخي ملينا من اسلوب اليد متى بنخلي عقولنا
ننكلم
فهد مستغرب..طيب بس مااوعدك بعدين انا اثق ببناتنا يعني واثق ان الغلط
منهم وقول عني ماتقول عادي قول همج ماهمني بس من الحين انا بحاول امسك
اعصابي بس مااضمن

سكت فارس شك فهد ان فارس فيه شئ ثاني ولاله خلق يتكلم
فهد..وانت شفيك مو طبيعي
فارس وكان محتاج يتكلم ..مصدوم
فهد تحمس ..من
فارس ويلتفت له..من بنت عمي غاليه
فهد..وشفيها بعد
قال فارس له الي صار
فهد يهز راسه ..يعني حبتك والله خبله
فارس وعصب..اولا هي ماحبت وثانيا ليه طايح من عينك
فهد..ههههههههههه لا بس ماعليه فارس البنات يحبون صح بسرعه بس انت
صعبه يعني جاف وابتسامتك ماتطلع بسهوله
فارس..المهم انا قررت اطلق
فهد ويرمي عليه المخده..يااخي حرام عليك
فارس ويمسك المخده ..حرمت عالعدو عيشته اجل وش تبيني اسوي فهد انا
مستحيل اتزوجها لازم تكرهني او تفقد الامل فيني
فهد ويقهره ..تمم زواجك
وقف فارس..لا مابتزوج
فهد..احسن بس لاتطلق حرام البنت توها هدت من وفاة ابوها وانت عارف انها
ماتبي تتطلق تروح تطلقها حرام ارحمها عالاقل
فارس..وش اسوي البنت ماتتغطى عني ولاهي حلوه عند خالاتي بيستغربون بعدين
انا تعودت اني عادي اكلمها مثل ريم ونوره مااقدر اكلمها قدامهم على انها بنت
عمي
فهد..حلها سهل قول انك ملكت عليها
فارس..وبعدين
فهد..يحلها ربك
فارس..اف مليت عمي لاريحني لاهو حي لاهو ميت
فهد..الله يرحمه انت روق وربك بيحلها خلنا نخلص من هالسالفه الجديده
بعدين حتى لو طلقتها كيف بتقدر تكلمها بعد ماتعودت تشوفها مثل خواتك وتكلمها
عادي
فارس ويجلس ويغمض عيونه بحزن وفقدان امل وهالشئ خلا فهد يضحك لحد
ماعصب عليه فارس ..


طلع الصبح لكن هالمره حزين وقلق ومتوتر على قلوب الكثير منهم دانا ونوره
وفارس وفهد وحتى غاليه هالصبح كان امو حلو ابدا لهم..

نزلت نوره وهي ميته من الخوف لان فارس بالصاله
فارس وواضح انه مانام زين ..نوره انا برا انتظرك
طلع فارس والتفت امه على بنتها
ام فارس..وش عند اخوك شكله تعبان واسأله يقول مافيني شئ
نوره بتوتر..ماادري
طلعت نوره وحصلت فارس ينتظرها
فارس وبتعب ..هم وين ينتظرونكم
نوره بخوف..عند بيت خالتي
فارس..اوكي روحي يالله وانا بتبعك من بعيد وبحل الموضوع
نور..ان شاء الله
وصلت نوره لبيت خالتها وطلعت دانا ومشوا وعلى طول اتصل فارس واخذ
الوصف وعرف السياره فهد على طول اخذ رقم السياره وبدأ اتصالته وبدقايق
عرف بااسم مين هي وتبعوا البنات لحد الجامعه وبعدها تبعوا العيال ودق لهم فارس
اشاره وقفوا عالجنب ونزل لهم هو وفهد

فارس وبهدوء ..السلام عليكم ممكن ثواني اكلمكم اذا سمحتوا
نزلوا الشباب الثلاثه وهم مستغربين
الشاب الاول ..هلا اخوي امر
فهد بعصبيه مد له بطاقته وانصدم الولد برتبته العسكريه بس ماانتبه للاسم
الشاب..خير يااخوي لاقطعت اشاره ولااسرعت
فهد بضحكة سخريه..الظاهر شفت وظيفتي ماشفت اسمي وريه ويأشر لفارس
او قوله اسمك
فارس بهدوء اكثر من فهد الي واضح انه بدأ يعصب ..انا فارس محمد الفلاني
الولد الثاني بسرعه ..انت رجل الاعمال
فارس ويركز نظرته عليهم ..انا اخو البنات الي تلاحقونهم
فجأه اتربطت الاسماء ببعضها عند الشباب واستوعبوا الشباب
فهد وبصوت اعلى ..شئ واحد ابي افهمه انتم ليه ماتخلون العالم بحالها اعنبوكم
ماتستحون الى متى بتظلون ناسين الدين والعادات ماتحشمون احد الى متى رد انت
وياه
فارس ويلتفت لفهد بااشاره انه يهدى..اسمعني اخوي انا ابي اسأل سؤال واحد
بس لكن ابي اجابه صادقه هل خواتي شجعوكم تكلمونهم او اعطوكم اشاره انهم
بنات سهلات
الولد بخجل..لا والله
فهد وعصب اكثر ..اجل ليه تعملون كذا ماتستحون
فارس وعصب بس حاول يمسك نفسه..اجل ليه هالااصرار انكم تؤذونهم
واحد ثاني جريئ ..اسمعوا يااخوان بقول لكم الصدق احنا غلطانا بس بقول الصدق
الي صار تحدي بينا بصراحه من يقدر عليهم واحنا غلطانين بس وسكت خاف من
نظرة فهد
فهد ورفع صوته..وبنات الناس وعرضهم لعبة تحدي بينكم انتم ماعندكم خوات
فارس وعصب من عذر الشباب..اسمعوني كلامي معكم بالطيب مايعني قبولي لكن
هي كلمه وحده بقولها لو سمعت انك تعرضتوا لهم والله لتشوفون فارس
على حقيقته وقتها مابوقفكم بشاروع واتكلم بهدوء لا والله بتشوفون شئ ثاني
الشاب الثالث وخاف منهم ..عن اذنكم وسامحونا
تحركوا الشباب وهم مرعوبين لكن فهد قال لهم كلمه ..اسمع انت وياه مو بس
خواتي والله لو يوصلني عنك انك تعرضتوا لاحد لاخليقكم تحسون بحلاوة
السجن تحركوا الشباب بسرعه وظل فهد معصب علىفارس انه ماتركه يضربهم
او يأدبهم بشكل اقسى من كذا

فارس..خلاص عاد فكنا خلنا نشوف اشغالنا اهم شئ انا خواتنا مثل ماربناهم
وبعدين احمد ربك انهم قالوا لنا وحلينا الموضوع وتراني تعبان ولالي خلق
فهد ويناظره بطرف عينه ..رجعني للبيت انا مو متحملك الحين
فارس.. هههههههههه ان شاء الله

رجع فهد للبيت وحصل دلال وجلس معها

فهد..دلال ابيك بموضوع اجلسي
دلال..ايوه
فهد..انا قررت اتزوج
دلال بفرح..والله مبروك
فهد..بس ابي اخذ رايك بالبنت
دلال..مين
فهد..ريم بنت خالتي
دلال مبسوطه..مابتحصل مثلها اخلاق وجمال
فهد..طيب تتوقعين ترضى ماقد سمعتي شئ منها
دلال وتفكر ..ماادري بس مااتوقع ترفض ريم من النوع الي تحب شخصية
فارس اخوها وانت مثله مااعتقد انها بترفضك
فهد..لاتقولين لاحد انا بفكر ويصير خير
دلال ..اوكي والله يوفقك واستخير احسن لك
فهد..معك حق يالله انا بطلع توصين على شئ
دلال ..سلامتك


جلست دلال مع نفسها وكأن موضوع فهد اخوها ذكرها بخطبة محمد لها الي
من بعد ماردوا لهم ماعاد فتحوا الموضوع حاولت دلال تتناسى الموضوع لكن
ظل ببالها مستحيل تنساه وهذا هو موضوع مهم وراح يكون نقطة تحول بحياتها
لكنها للحظه قررت تسأل امها وتتغلب على حياءها اهم شئ تحدد مصير افكارها
الي من ايام وهو يعذبها

دخلت المطبخ وجلست عالطاوله

ام فهد..وشفيك دلول
دلا بتردد..ابي اكلمك بموضوع
ام فهد..خير
دلال..خالي ماعاد كلمك عن موضوعي انا ومحمد
أم فهد..الا كلمني وقال محمد عنه شوي مشاكل بالشغل بنأجل الموضوع شوي
دلال سكتت بس ماتعرف ليه هالعذر مااقنعها طلعت من المطبخ وراحت
لغرفتها وبلحظه حست بدموعها ماتعرف ليه جاها احساس متشاءم لكن تعوذت
من الشيطان وحاولت تتغلب عليه ..

في بيت ام فارس كانت غاليه تكلم ام بدر وشرحت لها كل الي صار
ام بدر..يعني اتي تحبين فارس
غاليه بسرعه..لا طبعا بس حسيته شخص مناسب لي وبديت اتعلق فيه كاانسان
اعتمد عليه
ام بدر..يعني لو طلقك بيظل ولد عمك وبيحميك بعد الله
غاليه بحزن ..بس احس انه فيه فرق الحين انا اقدر اطلب منه أي شئ
ام بدر..غاليه اني مبسوطه ان فارس زوجك حتى لوكان زواج عالورق وهالشئ
معطيك احساس جيد ماتحبين تفقدينه
غاليه..كيف مافهمت
ام بدر..الي فهمته من كلامك انك شايفه ان فارس يستحق وحده احسن منك شكل
وعلم صح
غاليه بحزن..صح
ام بدر..كونك انتي الي فزتي وصرتي زوجته هالشئ اعطاك انتصار ما اعرف على
مين بس اسعدك احتمال يكون انتصار على نفسك لكن اسمعي رائي انتي حلوه
وثقافتك جيده وانتي تستاهلين فارس وبلاش تنظرين لنفسك انك اقل منه بالعكس
انتي حلوه وابتسامتك حلوه وروحك احلى اذا انتي حابه تظلين زوجة فارس مو
عالورق زوجه حقيقه لازم تسعين لهالشئ
غاليه بحماس..كيف
ام بدر وتضحك..اوكي يعني انتي تتمنين تكون زوجة فارس اسمعيني فارس يكره
الضعف والسلبيه وللاسف انتي سلبيه حاولي تغيرين نفسك هذا اولا ثانيا انسي
اسلوب الحريم من حيث الشكل لان فارس ماينظر لهالشئ وخصوصا هالفتره
ماتلفت انتباه المراه كشكل فارس يحب المرأه القويه الي تفرض وجودها ومكانتها
وشوفي تعامله مع ريم واسأليها يحترم رائيها لان لها كتابات واراء
غاليه..طيب كيف اكون مثل ماتقولين
ام بدر..انتي لك فتره تشتغلين بالاسم ولك نجاح جميل فيها كمبتدئه هالخبر
راح يصدم فارس وراح ينسى الكلام الي قلتيه له وينسى الطلاق وينشغل
بهالموضوع وحتى الطلاق ويبدأ يناقشك بالاسهم وحتلاحظين هالشئ يوميا منه
لان فارس يبحث عن الاهتمام المشترك دائما
غاليه..وبعدين
ام بدر..الحين ابدي بهالشئ
غاليه..بس كيف اكون ايجابيه
ام بدر..شوفي انتي ماتقدرين تتخذين مواقف أي احد يقول شئ تقولين طيب
لا ابدي قولي لا بس مو كذا لازم تكون اسبابك مقنعه
غاليه..طيب ومن بيقول له اني اشتغل بالاسهم
ام بدر..ريم طالما تدري عالموضوع حتفيك كثير وتساعدك بالنقاش
غاليه..تسلمين والله كلامك ريحني انا فعلا احس اني مع اهلي
ام بدر تبتسم..انتي مثل ساره ياغاليه واذا احتجتي شئ كلميني
غاليه..شكرا وسامحيني اذا ازعجتك
ام بدر..ابد مافيها ازعاج انتي بنتي

دخلت غاليه على ريم وحصلتها تكتب بالملف الاخضر
غاليه وبعد سرحان بسيط ..اقري لي وش كتبتي
ريم باابتسامه ..رغم اني مااقر لاحد بس بقرا لك انتي يالله تستاهلين

((ذكريات معك ))

خادم الحرمين الشريفين الملك فهد بن عبدالعزيز ..

حاولت ان اتذكر مواقفي معك رأيتها كثيره لكنها خلدت بقلبي لك الاحترام والتقدير ..

رأيتها اوراق جميله بالمعرض المقام المدرسه للجميع تحمل صوره لك باابتسامتك المشرقه البهيه ورايت بجانبك طفل مقعد يبتسم ويقول بابا فهد نعم لحظتها اخذت الصوره وممدتها لاحدى اطفال العطاء اطفال الحياة اطفال التفوق مددتها ليد طفل معاق وسألته من هذا فااجاب بحروف مكسره بابا فهد واخذ الصوره وضمها لقلبه ليوصل لي معلومه مهمه انه يحب هذا الاب لم يكن هذا الموقف عادي عندي بل كان موقف اسعدني واحزنني اسعدني لاني احبك مثلما يحبك هذا الطفل واحزنني لانني مقصره لااستطيع ان اكتب احساسي لك واتجاهك ايها القائد فقلب الطفل احسن تعبيرا مني فقلوبهم صافيه كصفاء قلبك..

مواقفي كثيره ورؤيتك تحمل بداخلي فرحه كبيره فخورة انا بك ايها القائد الراحل نعم فخورة لاني ابنة المملكه العربيه السعوديه فخوره لاني ابنة لك ومواطنه من شعب انت تحكمه رحمك الله ايها الراحل العظيم واسنكنك الله فسيح جناته وابدلك بدار خير من دارك..


غاليه..الله يرحمه كان موته فجيعه لنا
ريم بحزن..الله يرحمك يااااااااارب

غاليه..ريم بقول لك شئ وتساعديني
ريم..تفضلي
قالت لها غاليه الموضوع ووافقت ريم تساعدها وقرروا يبدون اليوم


بالجامعه كانت هند تسولف مع دانا
دانا..وشفيك
هند..فيه شئ صاير ببيتنا مااعرفه
دانا..خير
هند..سمعت ابوي يكلم محمد الظاهر فيه احد متقدم بس لمين ماادري
دانا..اكيد لك
هند..لا انا اسمع ابوي يقول هي حره ومحمد يرد عليه بس الوضع حساس
دانا ..غريبه
هند..المشكله ابوي ساكت ومحمد معصب
دانا..ان شاء الله خير المهم وين الجمعه هالاسبوع
هند..ماادري مليت من هالجامعه اف
دانا..هذا وانتي ماتجين الا يوم
هند..مليت من كل شئ بحياتي
ددانا..وش هالتشاؤم
هند..الحياة روتينيه قاتله
دانا..اقول انا محاضرتي بدت باي بلا تشؤم
هند..باي

ملت هند واتصلت على صديقاتها وراحت عندهم

اما نوره فكانت مرتبكه وقلقه ولاارتاحت الا لما اجتمعوا عالغداء وطمنها فارس
ان الموضوع انتهى لكنه قرر يغير رقمها احسن لها
ام فارس ..وين غاليه
ريم..نايمه
ام فارس..ميب عادتها
ريم..تعرفين تصحى بدري عشان الاسهم وبعدها تصلي وتنام
فارس التفت لها..الاسهم
ريم ابتسمت..ايه تشتغل فيها
فارس ورفع حاجبه..قولي التفاصيل
ريم..هي تكلمت مع خالتي الجوهره واقترحت عليها انها تبي تشتغل بالاسهم
وطبعا خالتي رحبت بالموضوع وساعتدها والحين لها شهرين ومشاء من تطور
لتطور
فارس بااهتمام ..يعني كسبت..؟؟
ريم..ايه كسبت مبلغ حلو كثير على كلام خالتي الجوهره
فارس يبتسم..شئ حلو والله
ريم..عالاقل تستغل وقتها
ام فارس..اليوم كلمتني خالتها وتسال عنها تقول جوالها مقفل
فارس..حتى سلطان جاني اليوم وكرر اسفه
ام فارس..سبحان الله تغير بين يوم وليله
فارس..الله يهديه بس انا قلت له خلاص انا مااحب احد يذل نفسه
نوره..يمه من شبكت محمد ولد خالي
ريم..ايه صح عشان يمدينا نستعد
ام فارس ارتبكت..ماادري
فارس شك بالموضوع..فيه شئ يمه
ام فارس وتغمز له ..لا مافيه شئ
طلعوا البنات وظلت ام فارس مع ولدها الي طالبها بتفسير وقالت له من غير تردد

ام فارس ..الظاهر ان بيت اخوي فيه مشكله بين محمد وابوه وعبدالله
فارس..افا والسبب
ام فارس..الجوهره متقدم لها واحد
فارس واستغرب..خالتي الجوهره تتزوج
ام فارس..هالشئ الي رافضه محمد ولكذا زعل مع ابوه
فارس..ومحمد وش دخله
ام فارس..ماادري انا بروح لهم العصر تجي معي خالتك بتكون هناك
فارس..اخاف اكون متطفل عليهم
ام فارس..لا الجوهره قالت خليه يجي معك وحتى قالت قولي لاحمد
فارس ..ان شاء الله

الجزء الثالث عشر ..


في بيت ابو محمد الكل كان موجود ابومحمد وعياله محمد وعبدالله وبندر
وعيال ام بدر بدر وراكان وام فارس وفارس وام فهد وفهد وام سامي وولدها
سامي واخر من وصل كان احمد الي استغرب هالتجهم سلم وجلس ودقيقه
وصلت ام بدر وسلمت وقفت قبال الكل

ام بدر بكل قوه وهيبه انعرفت عنها ..سامحني يااخوي بس بقول الي بخاطري

ابومحمد بطيبة المعهوده ..يالجوهره انا ماجمعتكم الا عشان تقولين الي بخاطرك
تفضلي

الجوهره بقوتها المعهوده..انا وصلني خبر ان فيه شخص متقدم لي بس الي
ماتوقعته هو ردود فعلكم ليه مافيه احد منكم قدر يواجهني للاسف توقعت
اني احتل مكانه عندكم خواتي الي كانوا بحسبة امي كل وحده تقول لا مو لازم
ارفضوا وبس والامر من هذا ان ولد اخوي يرفض وكأنه وصي علي من اعطاك
الوصايه يامحمد

محمد سكت ولاقدر يرفع راسه

ام بدر تكمل...لو ابي اتزوج تزوجت ولااحد همني انتم كلكم حسبة عيالي بس
مااحد له كلمه حتى عيالي مالهم كلمه علي اخوي الي يقول كلمته وهو قال
موافق والي يشوف اني بفشله يتبرى مني انا لوبتزوج يامحمد تزوجت وعيالي
صغار ولقيت احد يعيني على تربيتهم ماتعذبت لو ببدل ابو بدر لقيت مليون
واحد لو ابي اتزوج كان تزوجت وانا بعز شبابي والحين قدامكم بسأل عيالي
الي يهمني رايهم بدر وش رايك اذا تزوجت

سكت بدر بعدين رد بهدوؤ..من حقك
ام بدر وتلفت على راكان الي كان واضح انه معصب ..وانت ياراكان
راكان..رائيك يكفي عنا يمه اذا انتي موافقه انا موافق
التفتت ام بدر..سمعتوا رائي عيالي الحين بس انا مو موافقه لاني ماابي اتزوج
لكن حبيت اقول لك كلكم انتم خواتي واحترمكم ولاقصرتوا معي بس مااحد له الحق
يأخذ قرار نيابه عني
ابو محمد بكل هيبه له ..مااحد بياخذه وانا عايش لك الكلمه الاخيره وانتي ماوافقتي
ام بدر..الله يخليك لي يااخوي
قام راكان..عن اذنك ياخالي بطلع بس بقول كلمه لمحمد ماتوقعت ان فكرك
محدود لهالدرجه
طلع راكان وتبعه بدر بعد ماسلم على خاله اما ام بدر ضمتها ام فارس
وصاحت بحضنها
ام فارس..الجوهره..بس عاد هي كلمه وانقالت وابشري الخطيب الجاي بنوافق
عليه
ابتسمت الجوهره لاختها الي تملك قلب صافي مثل باقي خواتها بس احيانا
الظروف تخلي الواحد يتخذ قرار سريع ويندم عليه ويعتقد انه هو الصح خصوصاً
كبار السن بااعتقادهم ان هالشئ هو الصح ولكن بوقتنا اصبح كل انسان يحمل فكر
ورائي خاص به..

ابومحمد طلع لغرفته لانه ماتمنى ان ولده الكبير ينحط بهالموقف المخجل

بالمجلس ظلوا العيال

فهد ومركز على محمد ..محمد ليه رفضت..؟؟؟
محمد ويتنهد..خلاص الموضوع انتهى
فهد ويرفع حاجبه ...عندي ماانتهى
محمد والتفت له ..فهمت قصدك اسمعني فهد انا لما خطبت دلال كنت شاريها
ومازلت شاريها اما اذا رفضي راح يغير الموافقه منكم انا احترم رائيكم
فهد وانقهر ..بهالسهوله حتى ماعندك استعداد تبرر رفضك
محمد ويتنهد ..ماعندي شئ اقوله
فهد وعصب..عن اذنكم
طلع فهد والتفت فارس ..محمد شصاير لك فسر موقفك دافع عن نفسك
عبدالله بعصبيه يلتفت على اخوه ..ياخي قل لهم
محمد وقف وبصوت عالي..انا حلفتك بالله وحلفت اني مااكلمك طول عمري اذا قلت
شئ عن اذنكم
احمد..شصاير لكم انتم
سامي..عبدالله قول
فارس..لا خلاص خلوهم على راحتهم
بندر..يعني الي فهمته ان خطبة محمد ودلال تفركشت
فارس..لا طبعا الرائي عند دلال هي الي تختار
بندر..شصار عشان كل هذا
احمد..موقف خالتي غريب ماتوقعتها بتزعل
فارس. هب مازعلت بكثر ماهي اخذت على خاطرها انه يتجاهل رائيها وانت تعرف
خالتي ام بدر تقدر الانسان فتحب تعامل بالمثل المهم .انا بطلع بحاول اكلم بدر
واروح عندهم طلعوا زعلانين
احمد..حلو وانا برجع للبيت عندي كم شغله يالله فمان الله


ومن بكرا في بيت ام فهد جلس فهد مع اخته وامه حتى يسمع رائي دلال

دلال..لا انا مو موافقه
ام فهد بحزن..ليه يابنتي
دلال..بس يمه محمد للاسف بتصرفه كشف شئ كبير من شخصيته واسمحي لي
واعتذري لخالي عني
ام فهد تلتفت لولدها..شكلك مبسوط علىقرار اختك
فهد..ولد خالي اعزه واغليه بس احب اختي اكثر
ام فهد..لاحول ولاقوة الا بالله والله اني مستحيه من اخوي
فهد..انا بكلمه واعتذر منه طالما هو ماكلف نفسه يشرح ولاهمه انا بعد مابيهمني
وخالي اكيد بيقدر موقف دلال وموقفنا عموما
ام فهد..ياربي انا ناقصه


في بيت ابو محمد كانوا مجتمعين

ابومحمد..محمد اتصل فيني فهد ولد اختي اليوم
محمد ببرود..ورفض الخطبه صح
ابومحمد..صح
محمد..كنت متوقع
ام محمد..كل هذا عشانه رفض خطبة خالته
عبدالله..ولدك اختار هالشئ
محمد وعصب ..ايه انا الي اخترت وراضي بااختياري
هند رحمت اخوها ..خلاص بتلاقي احلى من دلال مليون مرره
محمد..لا ماابي اتزوج الحين فكوني
طلع محمد وام محمد زعلت على ولدها كثير اما عبدالله تضايق من موقف
فهد وماتوقعه بيرفض ولد خاله لهالسبب وبنفس الوقت انقهر من اخوه الي
فضل الصمت ولاقال السبب

في بيت ام فارس كانت غاليه بالصاله ودخل فارس واحمد وتغطت غاليه

احمد..شخبارك يابنت العم
غاليه بصوت هادي ..الحمد لله
احمد..يالله هن اذنكم
فارس. ويكلمه .اذا وصل سامي عطني خبر
احمد.صار

جلس فارس وفتشت غاليه وهي حاسه بخوف وخجل من فارس الي ظل
طبيعي ولاتغير فيه شئ لكنها تحس انها مرتببكه بسبب الكلمه بس فارس
عادي ولاكانه سمع شئ اما غاليه كانت حاسه ان الصاله مكتومه وكان ودها
تطلع لان وجهها راح يفضحها ..

فارس يلتفت لها..سمعت انك تشتغلين بالاسهم
غاليه بخوف..ليه فيها شئ
فارس..لا بس شئ حلو انك تشغلين وقتك
غاليه وتحاول تركز عالتلفزيون ماتناظر فارس ..صح
فارس وهو مستغرب من توترها الواضح ..وكيف امورك تمام
غاليه..مبدئيا الحمد لله كل شئ اوكي بس فيه صعوبه بس ام بدر ماتقصر
فارس...اذا احتجتي شئ انا موجود
غاليه وتلتفت له وشالها مازال على اكتافها وشعرها مرفوع ..يعني مابيضايقك
فارس مستغرب..ليه يضايقني
غاليه..ماادري
فارس..لامابيضايقني بالعكس
سكتت غاليه ثواني بعدين قامت ..عن اذنك
فارس ولاوده انها تطلع ..وين
غاليه..بروح لغرفتي
فارس..اوكي خذي راحتك
طلعت غاليه وتركت فارس الي كان مستمتع بالحوار معها لكنها قدرت تطلع بالوقت
المناسب وهذي نقطه لها


وصل سامي وطلع لهم فارس وجلسوا مع بعض

فارس..هذا قرار دلال وفهد ماله دخل
احمد..بس فهد كان واضح انه رافض
فارس.الي اعرفه انه سال دلال وهي رفضت
سامي يتنهد ..اف
فارس..وشفيك
سامي باابتسامه..تصدق ودي اعيش حالة حب
احمد..هههههههههه جتك الحاله
فارس ..أي حاله
سامي..يااخي ودي احب احس اني عايش بهالاحساس الجميل
فارس ..طيب تزوج
سامي..لا ابي احب ماابي اتزوج
فارس..وتتوقع انك صح
سامي..الحب ماهو شئ غلط
فارس..خلينا من الحلال والحرام لان هالمسأله مفروغ منها انا بسألك وببتعد
عن المجتمعات الخليجيه مثلا لو بمصر طبعا فيها زواج تقليدي وزواج عن حب
نسبة نجاح الزواج عن حب 90% وهذا شئ متوقع لان الحب بمجتمعهم شئ
مقبول لكن عندنا حتى تحب عندك طريقين ياتحب من غير أي لقاء مباشر
يعني بدون ماتسمع صوت الي تحب ولاتشوفها يعني تحبها من كثر
ماتسمع عنها وهذا بوجهة نظري اعجاب لايصل للحب او تعمل علاقه
وهالعلاقه بتكون مع بنت من الشارع وبنظري بنت الشارع ماتصير زوجه
صح بدليل انك لو تسأل الشباب الي هيمانين بالبنات الي يكلمونهم وتقول له
م بتزوجونهم يقولوا لك الحب غير والزواج غير وهذا دليل ان نسبة فشل زواج
الحب بمجتمعنا السعودي فاشل بنفس نسبة نجاحه بمصر فهمتني

سامي وتحمس للحوار مع فارس ..معنى كلامك انه مانقدر نحب
فارس..بالعكس انت ممكن تحط لك صفات بالبنت الي تتمنى تحبها واهلك يشوفون
الي تناسبك ويخطبونها ومن تبدا ملكتك راح تبدأ تحبها
سامي..حب اجباري
فارس..لا هذا الشيطان يصور لك انه حب اجباري هذا حب حقيقي لكنه يأخذ وقته
بالتدريج لحتى يصل للحب
احمد ويبتسم ..اقول انا بروح لامي اقول لها بتزوج مالقيتوا الا الحب حرام عليكم
سامي..ههههههههه فارس رائيك حلو بس ليه انت رافض الزواج
فارس ويبتسم ..لاني ماابي اتزوج
سامي..من غير سبب
فارس..فكرة الزواج ماتستهويني
احمد..عشانك محروم
فارس..ههههههههه راضي بهالحرمان
سامي..بصراحه انت غريب
فارس..لاني ماابي اتزوج صدقني المرأه بالنسبه لي ام واخت
سامي..الله يعينك حياتك مافيها شئ جميل بجمال حضور المرأه
فارس..يكفيني امي واخواتي
احمد..بس الزوجه غير
فارس..من وجهة نظركم بس انا لا
سامي ..اقول انا بروح تأخرت وشكلي بفكر بكلامك
فارس..عقبال مانسمع بخبر خطوبتك
احمد..وانا معه بعد
فارس..الله يوفقكم


مرت الايام مممله عند البعض وحلوه عند البعض الاخر اما دلال فكانت حالتها
شوي حزينه
دانا..انتي الي اخترتي الرفض
دلال وهي مكتئبه ,,يعني اذا انا الي اخترت ماازعل
دانا..ليه زعلانه
دلال..لاني كنت فرحانه اني بتزوج لاني خصلت برمجت نفسي على ان محمد
الي بتزوجه بس فجأه كل شئ تغير وبشكل غريب وغير كذا محمد صدمني
بشخصيته
دانا..احنا مانعرف عيال خالي صح نطلع مع بعض ونسمع سوالفهم بس مستحيل
نتعرف على شخصياتهم
دلال..ليه احمد وفارس نعرفهم
دانا..لان نوره وريم غير عن مها وهند نوره وريم دائما يتكلمون عن اخوانهم
لو يذمونهم
دلال..خساره عشت ايام حلوه
دانا زعلت على اختها..الله بيعوضك ان شاء الله
دلال..بكرا الجمعه في بيت خالتي ام فارس اكيد بتروحين
دانا..طبعا
دلال..ياليت ريم توافق وتجي تنام عندي
دانا..حاولي معها بس وغاليه
دلال..تجي معها
دانا..مااعتقد بس انتي حاولي
دلال ..يصير خير


في بيت ام بدر كانت فيه حالة حزن مسيطره عليها بسبب غير الزواج

ساره..يمه خلاص بيطلعه فهد
ام بدر..لو بيطلعه طلعه
ساره..بعد راكان يعرف ان قطع الاشاره توقيف 24 ساعه ليه يقطع
ام بدر..من الصبح وهو بالتوقيف
دق التيلفون وردت ام بدر
فهد..السلام عليكم خالتي
ام بدر..وعليكم السلام
فهد.. خالتي راكان بيطلع بعد ساعه ابشري بس تأخير طلعته هو السبب مو انا
يقولو فيه موضوع عجبه وجلس يعمل عليه بحث
ام بدر وتضحك..انا احترق وهو يعمل بحث


بالوقت في التوقيف كان راكان يسولف مع الشباب الموقفين وطبعا كلهم مخالفات
مروريه الي سرعه والي قطع اشاره وتجاوز وهذا المكان مخصص لهم

........يااخي خلاص يأخذون غرامه ليه يوقفونا
راكان ويضحك ..عشان نتأدب
......ليتهم يخلون الي مايبي يتوقف يدفع دبل الغرامه
من بعيد شاب حزين ..مو كل شئ فلوس
......وش قصدك
الشاب الثاني..قصدي انك مانحرقت من موت غالي بسبب قطع اشاره
سكت الاول اماراكان راح عند الشاب الثاني
راكان..ممكن اسولف معك
الشاب..تفضل
راكان..معك راكان
..وانا تركي
راكان..انت ليه هنا
تركي..يقول قطع اشاره والله الشاهد اني ماعمري قطعتها بس حسبي الله ونعم
الوكيل
راكان..وسع صدرك يااخوي كلها كم ساعه وتطلع
تركي..معك حق
راكان..طمنت الوالده
تركي..الله يرحمها
راكان حزن عالشاب..امين ويرحم ابوي
تركي..وابوي وجميع المسلمين
حزن راكان لان الشاب يتيم الاب والام..طيب عند احد طمنته
تركي..انا ابي اتطمن عليهم عندي خواتي
راكان..مايكون الا الخير انت وين تدرس
تركي ويتنهد..ادرس دفنت هالحلم من وقت ماراح ابوي ضحية طيش شاب
راكان..كيف
تركي..ابوي رجل على قد حاله موظف بيوم صدمته سياره للاسف مااحد تعرف
عليه الا انه شاب صغير كانت كلمات ابو قبل موته
راكان..وشقال
تركي بحزن..جلس اربع ساعات قبل مايموت لما شفته قال لي ياولدي هالشاب
بيحرمني منكم انتبه لاتحرم ابو من عياله وتوفى
راكان..الله يرحمه طيب ليه ماكملت
تركي..لان عندي خواتي وبيت ايجار ولازم اشتغل
راكان..وتشتغل
تركي..اشتغل بالعثيم من الساعه 7الصبح الى 4 العصر وحاليا ادور على شغل ثاني
راكان..ليه تتعب نفسك
تركي..لان الراتب مايكفي مضطر ادور شغل
راكان..ابشر بسعدك
تركي ابتسم ..تسلم
راكان..انا اتكلم جد تعرف فارس محمد وفهد ناصر
تركي..ايع الي عندهم شركة مقاولات
راكان..ايه هم عيال خالاتي وبصراحه فارس يقدر الانسان الي يعتمد على نفسه
لانه بدايته كانت تشبه بدايتك فصدقني بيوظفك عنده
تركي بااحساس الامل..والله تكون عملت لي معروف مابنساه طول عمري
راكان..اسمع هذا رقمي تكلمني بكرا ضروري بعد المغرب ونتفق اوكي لاني
بطلع الحين
تركي..مشكور راكان
راكان..العفو يالله توصي على شئ
تركي..سلامتك
راكان..فمان الله
تركي..الله معك
راكان يلتفت عالشباب..يالله شباب مع السلامه نشوفكم في يوم اخر
ضحكوا الشباب وطلع راكان وهو سرحان بقصة تركي

وصل للبيت وحصل امه باانتظاره وتوقع يحصلها تصيح او تأخذه بحضنه لكنه
ضحك اول مافتحت الباب

وقفت ام بدر..وعليكم السلام انت متى بتعقل ماتقول عندي ام تخاف علي الى متى
انت متهور خاف الله بنفسك وبأرواح المسلمين قاطع اشاره
راكان..ههههههههههههه شفيك يمه قولي عالاقل الحمد الله عالسلامه
ام بدر وتحاول ماتضحك..الله لايسلم العدو
راكان..يمه تعباااان
ام بدر وحن قلبها ..رح لغرفتك تحمم وانزل تعشاء
راكان..ام بدر انت سيدة نساء عالمي
ام بدر تبتسم..بياع كلام
راكان وهو طالع..لازم مو مشروع مذيع
قابلته ساره وهو عالدرج
ساره,,الحمد الله عالسلامه
راكان..الله يسلمك
ساره..كيف السجن
راكان مكشر..مو سجن توقيف
ساره وهي نازله..المهم غرفه ومسكر عليكم يعني سجن
راكان..عادي المهم اسمه التوقبف
ساره..الله يخلف عليك
راكان..وعليك يااختاه

نزلت ساره لامها وحصلتها مع بدر الي وصل وهو معصب على اخوه لكن
كالعاده راكان تعود يمتص غضبه اهله باابتسامه ..

اما ريم كانت حريصه على تفريغ نفسهاهالفتره للكتابه وحاولت تعطي نفسها
الوقت الكافي من التفكير والكتابه مسكت القلم وسرحت بعيد وكتبت العنوان

(( فهد وفلسطين ))

ارتبط اسمك ايها الاب بهذه القضيه ولم تتأخر عن دعمها ابداً بل دعمتها سياسيا
بكل المحافل الدوليه قبل العربيه ودعمتها ماديا ..

ولن ينسى التاريخ مواقفك السياسي فكل تجمع دولي او مؤتمر نجد السعوديه
ممثله بحاكمها فهد بن عبدالعزيز تذكر فلسطين وحقها المسلوب وكل خطابتك
تشهد على ذلك فقد كنت قلب لاينسى فلسطين مهما كانتالظروف ..

اما دعمك المادي فلااحد ينكره فقد التزمت بمبلغ 50 مليون جنيه استرليني من
مجموع 135 مليون جنيه استرليني تقرر دفعه من الدول العربيه لدعم فلسطين ..

ولااحد ينكر انه بعهدك يدفع شهريا ستة ملايين دولار شهرياً لدعم الانتفاضه
الفلسطينه

ولن ينسى التاريخ قرارك
وفي عام 1982م، أصدر خادم الحرمين الشريفين الملك فهد بن عبدالعزيز
أمرا يقضي بمعاملة أبناء الفلسطينيين المقيمين في المملكة كالسعوديين بالنسبة
للمدارس والجامعات. وأمر أيضا بأن تتحمل المملكة نفقات دراسة مائة طالب
فلسطيني داخل المملكة وخارجها من غير المقيمين في المملكة


ولن ننسى افعال فهد بن عبدالعزيز مع المسجد الاقصى فقد خدم الحرمين
الشرفين ولقب بخادم لها وياله من شرف عظيم ولكن طموحه كان ان يخدم
اولى القبلتين وثالث الحرمين فقد :

وفي عام 1407هـ أرسل الملك فهد بن عبدالعزيز خادم الحرمين الشريفين
هدية قيّمة عبارة عن سجاد فاخر لفرش كل مساحة المسجد الأقصى

وكان أبلغ عمل قام به الملك فهد بن عبدالعزيز في هذا الشأن هو أمره بترميم
الحرم القدسي الشريف وملحقاته مثل بيوت المؤذنين فيه، وترميم مسجد عمر
بن الخطاب بجوار كنيسة القيامة ومسجد عبدالملك بن مروان، واهتم كذلك
بترميم مسجد قبة الصخرة،وشملت عملية قبة الصخرة عدة جوانب منها:

1- كسوة قبة المسجد بالنحاس المذهب.

2- كسوة الأروقة بالرصاص وعلى أساس إزالة هيكل الألومنيوم واستبداله
بهيكل خشبي، أي كما كان قبل عملية الترميم الأخيرة عام 1962م التي لم تنجح
في هدفها منذ ذلك الحين.

3- تجديد الكسوة الرخامية الخارجية لجدران المسجد.

4- إقامة شبكة إنذار وإطفاء للحرائق.

5- الترميمات الداخلية للرخام والزخارف والأخشاب والفسيفساء، على أن تكون
الأولوية لكسوة القبة والأروقة ولشبكة الإنذار والإطفاء من الحريق تحسبا لأية
جرائم متعمدة أو حوادث لأسباب أخرى.

وقد وجدت هذه المبادرة لها صدى كبيرا على المستويين الشعبي والرسمي
الفلسطيني وكذلك على المستويين العربي والإسلامي

بل وجدت صدى بقلوبنا جميعاً فقد خدمة الاسلام والمسلمين بكل مكان رحمك
الله يافهد بن عبدالعزيز وجزاك الله عنا كل الجزاء ..

ظلت ريم تتأمل كتابتها وحست انها مقصره رغم كل الي تكتبه فهد بن
عبدالعزيز الكلام اقل مما نكتبه لك الاعتذار فاانت اسطوره صعب الكتابه عنها ..


وصل فارس متأخر وحصل غاليه بالصاله الي بالدور الثاني وواضح انها
كانت تصيح حاول يطنش ويدخل غرفته لكنه ماقدر وراح لها

فارس..السلام عليكم
غاليه وتصد للجهه الثانيه وتمسح دموعها ..وعليكم السلام
فارس ..ممكن اجلس
غاليه بتوتر..تفضل
جلس فارس..شفيك
غاليه ..ولاشي كنت اتفرج عالمسلسل وكنت بدخل انام
فارس..وشفيك تصيحين
غاليه وتلف عالجهه الثانيه..مافيني شئ
فارس..احد مضايقك هنا
قامت غاليه وعطته ظهرها ..لا ماقصروا معي
فارس ويأخذ راحته بالجلسه لانه قرر مايتركها الا اذا عرف ..احيانا نحتاج
نتكلم مع احد حتى نرتاح
غاليه..بس انا مو محتاجه
فارس..يمكن تكونين مو محتاجه تتكلمين معي بس محتاجه تتكلمين مع احد
انتي ماعندك صديقات
غاليه وتجلس قباله وتحط شالها على كتفها وكانت لابسه جلابيه ..كان عندي
تركتهم بعد ماتعب ابوي
فارس..انتي حاسه بفراغ
غاليه وتتنهد..فراغ مو بالوقت فراغ باعقل والقلب زمان كنت افكر باابوي كان
قلبي مليان حب له نزلت دموعها غصب عنها ..فارس سامح ابوي خله يرتاح
بقبره والله ابوي طيب بس انت ماعرفته
ظل فارس يناظرها مأخوذ بهالانسانه الغريبه بكل شئ تلقائيه بكلامها وتصرفاتها
وهو ساكت وكملت..يمكن انت تحس انه اناني او قاسي بس هو ابوي مااحب احد
يكرهه صدقني صدمتي اكبر منكم كلكم انا انصدمت باابوي صاحت غاليه ولاقدرت
تكمل
فارس بهدوء..غاليه عمي الله يرحمه ويغفر الله وانا مسامحه ومحلله والله يتجاوز
عنهه وكل الي نقدر نعمله هو الدعاء غاليه حبك لابوك حب راقي وعاطفه جميله
كلنا نحس بها
غاليه وتمسح دموعها..فارس انا ماابي وسكتت
فارس ..ماتبين ايش
غاليه وتمسح دموعها ومنزله راسها ..مااقدر اكون قويه
فارس بصوت ثابت ..لازم تكونين قويه
غاليه وترفع راسه وتحاول ماتحط عينها بعينه ..ليه لازم انا بنت تعودت الحمايه
بعد الله من ابوي تعودت اني الاقي رجل بحياتي يكون سند لي ويكون مصدر قوتي
فارس..وليه ماتكوني انتي مصدر القوه
غاليه..لان الله خلقني كذا انثى
فارس..بس مو كل انثى ضعيفه لازم تكونين قويه حتى تحمين نفسك من الشخص
الي تعتقدين انه سند لك
غاليه..بس السند يكون قريب مستحيل يأذيني
فارس..غاليه الضعف يخليك فاقده جزء كبير من ذاتك
غاليه وعجبها الموضوع..بالعكس الضعف يخليني اكون ذاتي يخليني احس
بأنووثتي يخليني احس اني بنت ولااشوف انه ينقص مني
فارس ويتعدل بجلسه ..غاليه ايش مفهوم الضعف عندك ..؟؟
غاليه استغربت السؤال..انا انسانه اثق بالي حولي دائما اوافق على ارئهم
احب ارتاح ولاقي ناس تحميني من كل شئ حتى نفسي
فارس..بس هذي سلبيه
غاليه..يمكن بس انا كذا ودي اصير قويه وحاولت بس فشلت
فارس استغرب كيف..
غاليه وتبع ريقها..الاسهم
فارس وتعدل وخاف ..خسرتي
غاليه..لابالعكس كسبت وكسبت مبلغ جدا كبير بس ماابي بوقف احس اني مو
غاليه اعصابي مشدوه ونفسيتي مو اوكي كل شئ فيني تغير وانا ماابي اتغير
ابي اكون غاليه الي تعودت دائما تلاقي احد يشيل همها صح الحين ابوي توفى
لكن مبدئيا المبلغ الي معي يكفيني وبعدها اشوف لي وظيفه ماتفقدني احساسي
بنفسي ماتفقدني غاليه انا ماابي اصير قويه ولاقاسيه
فارس..منطقك غريب لكن بنفس الوقت حلو انك قادره تحددين قدراتك وهذا شئ
جيد ويحسب لك
غاليه بخيبة امل ..بس احس اني خذلت غاليه لما تخليت عن رسم جديد كنت ناويه
امشي عليه بحياتي
فارس ويأشر بيده ..أي رسم من غير قناعه راح يفشل كوني غاليه احسن شئ
ولاتحاولين تغيرين نفسك من غير قناعه
غاليه وتناظر الساعه ..اسفه فارس شكلي عطلتك
فارس ويناظر الساعه ..باقي ساعه عالصلاة مابنان اذا بتنامين تفضلي
غاليه بنفسها تقول مستحيل افوت هالفرصه ...لابنتظر الصلاة
سكت فارس وسرح بعيد اما غاليه ظلت ساكته كل تحس بخوف من وجودها
بالصمت مع فارس .. ماهي قادره تحدد ماهية هالاحساس هل لانها معه لحالها
او لانها تكلمت معه عن نفسها او لانه ولد عمها وزوجها الي بدت تتعلق فيه
كل الي قدرة تعرفه انها رغم الخوف مبسوطه بجلستها معه

فارس..غاليه كيف كانت حياتك قبل مرض عمي
غاليه تبتسم ..كنت مثل أي بنت عايشه حياتها ماهمها من هالحياة الا الفرح
فارس..وخوالك
غاليه بلمحة حزن..كانت حياتي حلوه معهم كنت احبهم رغم كل عيوبهم يظلون
اهلي الي ماعرفت غيرهم
فارس وبتردد..وسلطان
غاليه..اسوا انسان عرفته بحياتي كانت شوفته تسبب لي رعب
فارس ومستغرب ..ليه
غاليه..لانه يشرب ويرجع البيت بهالحاله وشفته مره وماصدقت بس كرهته
من كل قلبي
فارس وتغير وجهه..ليه كرهتيه صار منه شئ لك
غاليه بسرعه..لا بس شكله خلاني اكره واحتقره لان الرجوله بالنسبه لي
التزام واحترام
ابتسم فارس..تصدقين غاليه انتي مختلفه عن عمي اكيد تشبهين امك
غاليه وتبتسم..لا انا اشبه ابوي
فارس..لا مو شكل اقصد روح وفكر
غاليه..رباني ابوي يافارس
فارس وفهم قصدها..الله يرحمه
غاليه وتجرأت..فارس انت ليه ماتزوجت..؟؟
انصدم فارس لكن ابتسم من شفافية هالبنت هذي ثاني مره تصدمه اول مره
لما قالت له انها بدت تتعلق فيه والحين تسأل سؤال حساس وصعب
غاليه وندمت ..اسفه عالسؤال بس فعلا محتاره
فارس وعجبه الموضوع..وليه محتاره
غاليه بطفوله..ماادري بس انت مو صغير وكل المؤهلات متوفره فيك ليه ماتتزوج
فارس وعقد حواجبه ..قصدك اني شيبت ؟؟
غاليه باابتسامه..يعني
فارس من اول ماجلس اول مره يضحك..ههههههههه لاني ماابي اتزوج
غاليه..ادري بس ليه
فارس ويتسند عالكنب ..من غير سبب
غاليه..انت غريب بصراحه يعني كان باامكانك تتزوج احلى بنت بالرياض
فارس..بس انا مايهمني الحلا لان الزواج مايهمني
غاليه وبتلقائيه جدا ووبسلطه قالت ..تصدق كثير بينصدمون انك تزوجت وحده
مثلي لو عالورق مو زواج حقيقي
فارس وتعدل وهو رافع حاجبه..وانتي وش ناقصك عشان بينصدمون الناس
غاليه وتحسفت على كلامها وسكتت
فارس ومركز على وحس انها ارتبكت ..تكلمي انتي وش ناقصك حتى تقولي
عن نفسك كذا
غاليه وماتعرف شلون جاتها القوه وحطت عينها بعينه..انا عاديه بكل شئ
بشكلي وتعليمي و
قاطعه فارس..غاليه اذن قومي نصلي وننام وانتبهي اسمعك مره ثانيه تقولين
انك عاديه
غاليه ..بس
فارس..لا بناتنا عمرهم ماكانوا عاديات وانتي اولهم لاشكل ولاتعليم تسمعين
غاليه وحبت تستفزه ..طيب بس
فارس ووقف..يالله غاليه لاتخليني اقول كلام اندم عليه
غاليه عجبها انها تستفز فارس..قول عادي
فارس وهوواقف وحاس انه يكلم طفله..غاليه وشفيك
غاليه وتضحك..ماادري انبسطت بجلستي معك
فارس. وفعلا ارتبك من هالكلمات البسيطه رغم قوته ...تصبحين على خير
ضحكت غاليه لانها حست فارس ولاول مره من عرفته مرتبك وحاب ينسحب
من النقاش الي ضيعه ماعر ف شو يرد عليه لكنها انبسطت بجلستها معه كثير

الجزء الرابع عشر ..

صلى فارس الفجر ونام من غير مايفكر لانه مو محتاج لهالتفكير الي
ممكن يصدمه ببداية تغير فكر كان مقتنع فيه فيه نام حتى ينسى هالسهره
الغريبه والحلوه بنفس الوقت مع بنت عمه ..

اما غاليه كانت مبسوطه لانها تكلمت مع فارس بسرعه تكيفت معهم يمكن
لانها سلبيه هالشئ ساعدها انها ترضى بقررهارغم انها اعترفت لنفسها
انها ماتحب فارس لكن ماقدرت ماتعترف انها تتمنى تظل زوجته..

راح احمد لسامي الي كان مشغول بتجهيز نفسه لسفر للكويت حتى يخلص
الموضوع الي وعد فيه فارس
احمد..سامي وقف خلينا نصلي
سامي..يالله
صلوا الشباب لكن صار شئ بالمسجد خلى احمد يرجع للبيت من غير احساس
لانه يحمل خبر راح يهز فارس ..


في احد مقاهي الرياض كان محمد مع فارس

فارس..محمد انت استسلمت
محمد بخيبة امل ...ماتوقعت فهد بيرفضني
فارس..والله مارفضك هي الي ماوافقت
محمد..بصراحه انا اتمنى دلال ومازلت
فارس باابتسامه,,الظاهر تحب
محمد يرد ابتسامه..الا اكيد مو الظاهر ماتتخيل فرحتي لما رضت وماتتخيل
صدمتي لما رفضت
فارس..حاول مره ثانيه طيب
محمد....انا قررت وراح احاول لكن مثل ماانهنت عند الكل لازم ارد كرامتي
عند الكل
فارس..مااحد اهانك يامحمد خالتي من حقها تقول رائيها وخصوصا انها من
النوع الي تحب تأخذ قرارتها بنفسها
محمد..خلي الي بالقلب بالقلب
فارس مستغرب..زعلان من خالتي
محمد...اخر وحده ازعل منها ام بدر بس الوضع كله ماعجبني لكن الي صار صار
فارس..اهم شئ ماتخلى عن انسانه تحبها
محمد..فهد وين
فارس..بدوامه
محمد ويبتسم ..ياهو قاهرني بس يشوف
فارس..هههههههههه يالله مشينا بروح لابو ثامر تخاويني
محمد..من زمان ماشفته يالله مشينا


فهد..يقولون بكرا الجمعه في بيتنا
ام فهد..اخوي كلمني وقالي قلت حياكم الله
فهد ويناظر دلال ..ومحمد بيجي ..؟؟
تغير وجه دلال
ام فهد..ان شاء الله
فهد..ههههههههههه مازلتي تستحين اذا قلنا اسمه ليه رفضتيه
سكتت دلال ولاردت


في بيت ام فارس رجع فارس بعد زيارة ابو ثامر حصل امه وخواته وبنت
عمه الي حست انها خجلانه منه اليوم على غير عادتها لكنه طنش وجلس
يسولف مع امه ولاحسوا الا بصوت احمد وتغطت غاليه

احمد..فااارس
فارس مستغرب هالصوت العالي من احمد ..خير وش فيك
احمد باابتسامه...عندي لكن خبر بمليون ريال
فارس..سمعنا يالله
احمد..لا وش لي
فارس..خلني اسمع
احمد..لا اول وش لي
فارس ويضحك..اذا يستاهل لك مني سياره ولاني واثق انه مايستاهل بقول سياره
على ذوقك
احمد..هههههههههههههههههههاي والله يافارس وحتندم على هالكلمه
لاني باخذ السياره
فارس ويضحك..ليه قالوا لك بخيل خلصنا حرقت اعصابي
احمد باابتسامه..كنت انا وسامي بشارع الخزان عندنا شغل هناك واذن العشاء
ونزلنا نصلي بمسجد بحاره هناك المهم بعد الصلاة شفت الناس مجتمعين وكنت
بطلع لكن عرفت انهم يجمعون تبرعات المهم قلت خليني اساهم المهم لما قربت
وسالت قالي لي واحد انهم يجمعون بيشترون بيت لرجال كبير له ظروف خاصه
وناقصه فلوس على بيته واشر عليه قال هذا هو العم عبدالكريم
يصرخ فارس ويوقف..لاتقول هو ماغيره
احمد ويضحك..والله هو
فارس..تعال نروح يالله
ام فارس..اعقلوا انت وياه
فارس يلتفت لامه..يمه هذا العم عبدالكريم وانتي اول من يعرف وقفته معي
ام فارس ..طيب شوي شوي وانتبهوا لنفسكم
احمد..لحظه والسياره
فارس ويسحبه..يااخي خذ لك معرض كامل اذا تبي

اما غاليه فكانت مصدومه من الفرحه الي اول مره تشوفها بوجه فارس من قال
احمد العم عبدالكريم وكل الفرح انرسم بوجهه وهالشئ اسعدتها ماتعرف ليه
حست انها سعيده لسعادته وهالاحساس خوفها ..


كان لقاء رائع وكأنه لقاء اب بولده

فارس بعتب..ليه تركتني ياعمي انتظرتك وظليت شهور انتظرك وادور عليك
وللاسف ماكنت اعرف بيتك
العم عبدالكريم.وهو ماسك يد فارس ...التعب ياولدي تعبت ومرت علي ايام سوداء
لحد مااكرمني الله وتوظفت بنتي صرفت علي وعلى نفسها واكرمها الله
وتزوجت ولد طيب على قد حاله وسكنا مع بعض بهالبيت ايجار وجابت منه
ولد وبنتين وعطاك عمره بالمرض الشين بعد تعب سنين
فارس..ياعمي انت بحسبة ابوي وبنتك اختي ورقبتي سداده
العم عبدالكريم..هذا العشم فيك بس انت عندك مسؤلات والله يعينك
احمد يبتسسم ..ياعمي فارس كبر وكبر اسمه معه والحين من اهم التجار واحنا
مديونين لك
العم عبدالكريم..زين الله يوفقك ياولدي والله انك تستاهل واني اذكره واقول لعيال
بنتي عنك اقول لهم اشتغلوا مثل فارس
فارس ويبتسم..دامني موجود مااحد بيشتغل منهم وهالبيت بينكتب بااسمك
العم عبدالكريم فرح ..الله يوفقك ياولدي بس مانبي نكلف عليك واهل الحاره
ماقصروا
فارس ويحب راسه..الله يجزاهم خير بس انا ولدك وملزوم فيك
نزلت دموع العم عبدالكريم ومسحها بسرعه..لو عندي ولد ماسوا الي تسويه
معي الله يوفقك
ابتسم احمد وهو فخور بااخوه هذا فارس ولايمكن يتغير مهما صار ومها قسته
الدنيا ومها ذاق مرارتها بيظل فارس الي ماينسى المعروف ..



يوم الاربعاء وصل واجتمعت العايله كلها في بيت ام فهد بناء على طلب اخوها
ابو محمد ..

بهالوقت كان ابو محمد عند خواته والبنات اما العيال كانوا بالمجلس ماعد
ا فهد وفارس كانوا بالمجلس الصغير يتكلمون عن الشغل الى ان وصلوا الى
الكلام عن غاليه

فارس..حسيت بلحظه اني ممكن اقتنع بكلامها
فهد باابتسامه..ماتلاحظ انك تتكلم عنها كثير
فارس وفهم قصده..شخصيه جديده طبيعي اتكلم عنها بس انتم تنظرون لها
على انها بنت وتحللون الموضوع والا هي شخص عادي
فهد ببرود اعصاب..بس هي زوجتك
فارس وعصب وبصوت اعلى..زوجتي عالورق والاهي بنت عمي وبتظل
قطع كلامه سامي الي كان مصدوم من كلام فارس
سامي..اسف بس صوتك كان عالي وسمعته
التفت فارس على فهد الي كان عادي ولاهمه الموضوع
فارس.حسبي الله عليك
فهد..ههههههههه لاتحسب علي تحسب على نفسك ليه تحكي بصوت عالي
فارس. ويناظر سامي ويتخذ قرار سريع .الظاهر ياسامي انك حليت الموضوع
تعال بقول لكم السالفه بوجود خالي
قرار غريب صدر من فارس صدم فهد ولد خالته وصديق عمره الي يتوقع انه
يعرفه اكثر من نفسه لكنه تفاجئ بالقرار

اجتمعوا العيال بوجود خالهم
فارس..والله ياخالي انا بقول لكم موضوع اجلته كثير بس خلاص لازم اقوله
انا بصراحه قبل وفاة عمي منصور ملكت على بنته

صدمه سيطرت عالجميع وعلامة استفهام مرسومه عالوجيه فارس يتزوج
مستحيل

ابو محمد وفرح وبقلب طيب..الله يوفقك ياولدي والف مبروك وهذي بنت
عمك مالها غيركم
فارس توقع ان خاله بقلبه الطيب مابيعتب عليه لانه يعرف ان العيال يعرفون
مصلحة نفسهم وهذا هو ابو محمد دائما ..

راكان..فارس مو انت ضد الزواج
فارس..ههههههههه لقاءنا كان قديم
راكان باابتسامه خبيثه..بس وقتها عمك متوفي
فهد..هههههههههههه خلاص لاتحرجه
راكان..عموما مبروك
باركوا الشباب لفارس وتكلم محمد
محمد..اسمعوني شباب انا طلبت من امي يكونون معنا والحين بيجون والبنات
بالمجلس الثاني لاني بقول كلام تقدرون تقولون ارد كرامتي فيه
فهد سكت حس الكلام موجه له وصلوا الحريم وجلسوا وبدا محمد يتكلم
محمد..اول شئ اسف ياخالتي ام بدر اذا انا غلطت عليك اما انت يافهد فاانا
اقولها للمره الالف انا مازلت شاري واليوم جيت اقول شئ عمري ماتمنيت
اقوله لكن لسببين اولها استرد كرامتي الي انهانت بوجودكم وثانيها ااكد لك
اني شاري يافهد
ام بدر وتناظر محمد ..ومن الي اهان كرامتك يامحمد..؟؟
محمد ابتسم لخالته ..الموضوع كله مو شخص معين يمكن تعرفون او ماتعرفون
اني من تسع او ثمان سنوات خطبت بنت ابو نوف الي خطب خالتي ووقتها
استهزا فيني وطردني بااسلوب شبه محترم عشان ابوي
راكان..لكذا حبيت تنتقم منه وترفضه
محمد..لاتستعجل ياراكان..انا من تسع سوات كنت مراهق عمري 19 سنه وقتها
عرفت نوف وكلمتها صح غلطان لكن عملته الي مااحد يعرفه اني مااحبها
ولاهي تحبني لكن كانت تكلمني مثل اخوها وهذا بعد غلط لكن عملته وانا مراهق
الي حاب اوضحه اني بيوم من الايام ااتمنتني نوف على سر لكن مجبر اقوله لكم
عشان اعدل صورتي المهزوزه بعيونكم هالسر كان صدمه لي وخوفني عليها
وبتهور المراهقه رحت اخطبها ولما فشلت كلمت خوالها وافشيت سرها واخذوها
عندهم وطبعا هي يتيمة الام وماعندها غير اخو صغير سرها كان
سكت محمد وكأنه جالس يعاني ول اوده يقول هالكلمه كان يتذكر نوف بدموعها
وهي تحكي له كان خايف وقتها مقهور عليها ..

فارس حس ان محمد راح يقول شئ مهم عنده لكذا حس بمعاناته ..تكلم يامحمد
نسمعك
عبدالله وحاس بااخوه ..محمد نحترم صمتك لكن لازم تقول والا انا بقول
محمد وراسه بالارض ..نوف بيوم من الايام هالشخص الي رفضتيه ياخالتي من غير
مااخذ رائيك تهجم عليها على بنته
شهقه كانت من ام بدر

محمد وكمل ..رفضني ابوها وكلمت خالها وشرحت له الموضوع واخذها من
غير مايعرف ابوها انهم يدرون بتهجمه رفضته لانه اقدم على فعل شنيع لانه
انسان يشرب ولايفرق بين الحلال والحرام اعذروني انا طالع

طلع محمد بسرعه لانه يحس بخيانه لنوف البنت الصغيره الي امنته على سرها
كان حاس انه يخون نفسه لكن كل شئ يهون الا الصوره الحلوه المرسومه
بعيون اهله عنه ماتتغير ولاتتشوه


ابومحمد..هالموضوع انا مثلكم ماعرفته الا من كم يوم بعد ماشاورني انه يقول
او لا وقلت له اذا شاري بنت عمتك قول واذا مايهمك اسكت
عبدالله..عملت المستحيل حتى اقنعه لكن رفض وفجأه غير رائيه

فهد كان ساكت ولانطق ولابكلمه

اما البنت طلعت دلال ومعها ريم وهند للغرفه

ريم..وشفيك
دلال..محمد عدل صورته عند الكل لكن اانا انصدمت يحب يعني بيكحلها عماها
قاطعتها هند..لا محمد قالي اوصل لك هالكلمتين نوف لها تسع سنوات مايعرف
عنها شئ ولايحبها كانت فترة مراهقه بس محمد ماحب يفشي سرها الي امنته
عليه وهي طفله لانه يعتقد انه شئ خاص لانسانه امنته عليك بس من اجل عين

تكرم مدينه
ريم وتبتسم..بلا دلع دلال محمد شاريك
دلا وتبتسم..اعرف
هند ..حرام عليكم عذبتوي اخوي
ريم..عذاب الحب احلى مافي الحب


التفت فارس على فهد الي كان بحالة صمت

فارس ..شفيك مااقتنعت بكلامه
فهد..شئ بشع الي سمعته وين الابوه
فارس عرف ان فهد تأثر بالموضوع اكثر من أي شئ ..للاسف ضعف الوازع
الديني هو السبب
فهد..ويتنهد الله يعين على البلاوي الي نشوفها ونسمعها كل يوم
فارس..امين وشرايك
فهد..انت تعرف ني مارفضت محمد رغم اني انقهرت منه لكن الكلمه الاخيره
عند دلال وانا بسألها اليوم واشوف
فارس..الله يوفق


عند الحريم عرفوا عن ملكة فارس وكانت صدمة غاليه كبيره ماحاولت تتفاءل
بس ام بدر ابتسمت حست ان هالخطوه تقدم كبير من فارس بس حست بتميز
فارس اليوم حست انها مبسوطه انها زوجته حتى الغموض الي يحط بالخطبه
عجبها اعطاها تميز فارس صح هالشئ يعتبر سلبي بس عند غاليه لا يعتبر
احساس طبيعي ترب عليه ومقتنعه فيه بينها وبين نفسها تتساءل غريبه فارس
اتخذ هالموقف وهالشئ ماله الا تفسير واحد انه ناوي يتمم الزواج رغم فرحها
بالاحساس الا انها خافت انها بتكون زوجة فارس حاولت تتناسى هالشئ بس
ماقدرت ظلت تفكر وتسرح وتسافر لدنيا ثانيه .. اما الباقي الصدمه ماخلتهم
يقولن غير مبروك لان اخر واحد توقعوه يتزوج فارس ..

بعد ساعه التفت ام بدر على بنتها
ام بدر..ساره عطيني جوالك
ساره..ليه يمه
ام بدر..عطيني مالك دخل
ابتسمت ساره واعطت امها الرقم واخذته امها
ام بدر..بدق عليه من رقمك لانه اذا شاف رقمي مابيرد
ام بدر..السلام عليكم
محمد..وعليكم السلام هلا خالتي
ام بدر..شلونك
محمد..بخير
ام بدر..ماهقيتك بتزعل ياولد اخوي
محمد..مازعلت والله ياخالتي
ام بدر..اجل ليه طلعت
محمد..بس كذا بس مستحيل ازعل منك
ام بدر..اجل ارجع تعشى مع العيال
محمد..ابشري اماطلبتي شئ



رجع محمد وابتسم له فهد وفرح محمد لان هالشئ يعنيله اكيثر من أي شئ ثاني ..


بهالوقت بدوله ثانيه عزيزه وغاليه علينا بالكويت كان سامي
واقف قدام الباب ينتظر احد يرد عليه
طلعت له بنت متحجبه
سامي..السلام عليكم اختي
البنت..وعليكم السلام
سامي..اختي هذا بيت حصه عبدالرحمن
ابنت..ايه نعم منو يبيها
امي..قولي لها سامي من السعوديه من طرف ابو ثامر
ابتسمت البنت ودخلت بسرعه وبعدها طلعت حرمه كبيره ودخلت سامي
بالحديقه وكانت لابسه عبايه ومتحجبه جلست مع سامي وشوي ووصلت
البنت بالضيافه وكانت مثل امها لابسه عبايه ومتحجبه
حصه..اجلسي يمه
جلست البنت وبدأ سامي يتكلم
سامي..بصراحه ياخالتي انا جاي من طرف ابو ثامر الي هو ابو زوجك
حصه وبلهفه واضحه ..وش اخباره
سامي..الحمد لله هو بصراحه كلفني ادور عليكم وبسبب معارفي بالكويت
قدرت احصل العنوان وهو حاب يشوف حفيدته
البنت..وانا ابي اشوفه
التفت سامي وحاول يتغلب على توتره..انتي بنت ثامر
البنت..ايه
حصه..انا دورت عليه وحاولت اوصل له بس للاسف ماقدرت خصوصا
اني مقطوعه من شجره
سامي..عفواً ياخاله على سؤالي انتي سعوديه او كويتيه لان لهجتك
حصه تبتسم ..انا سعوديه بس بنت هالديره الطيبه انا امي كويتيه وابوي
سعودي بعد ماتوفى ابوي اخذتني جدتي وربتني ولما كبرت وخافت علي
زوجتني لاول واحد تقدم لي وهو ثامر الله يرحمه كنت وقتها صغيره ولااقدر
ابتعد عن جدتي راح مره وشاف ابوه واخذتنا الدنيا وصار الغزو وتوفى ثامر
وظيت انا مع البنت اربيها والله عاني وهالديره ماحرمتني من خيرها
سامي ..ديرة عز مايضام من يحتمي فيها
حصه..صدقت ياولدي
سامي..انا مو حاب اطول بس انا راجع بكرا لرياض وراح اعطيكم عنوان ابو ثامر
وتليفونه
حصه..وعطني رقمك هني ياولدي
سامي..ابشري

طلع سامي بعد مااهدى هالعائله امل واهدى الرجل الطيب امل اروع واجمل



دلال بصوت واطي جبتي الملف
ريم..ايه جبته
دلال ..كويس لاني بقرأ اخر شئ كتبتيه
ريم..محتاره احس اني مقصره
دلال..اكتبي الي تحسين انه يعبر عنك وبس وبيوصل وبعدين مهما كتبنا بنكون
مقصرين
ريم..تعالي بالمجلس الثاني واقريه
دلال وتأخذ الملف ..يالله
جلسوا بالمجلس وفتحت دلال الصفحه وكان عنوانها

(( مجمع الملك فهد لطباعة المصحف الشريف))

انه انجاز اخر لك انه حب اخر لك انها خدمه جليله منك ايها الرجل الرائع ..

توّج خادم الحرمين الشريفين الملك فهد بن عبدالعزيز أعماله الجليلة لخدمة
المسلمين بطباعة المصحف الشريف وذلك للعناية بطباعة كتاب الله طباعة
صحيحة ومدققة وتوزيعه على المسلمين في جميع أنحاء العالم. وقد أولى
خادم الحرمين الشريفين هذا المشروع اهتماماً خاصاً، حيث أمر - يحفظه الله
- ببناء مجمع طباعي لذلك الغرض بمدينة الرسول صلى الله عليه وسلم
ويقوم هذا المجمع على أرض مساحتها (200) ألف متر مربع، ويعمل به حوالي
(900) شخص. يضم متخصصين في علم القراءات واللغة بالإضافة إلى
الخطاطين والفنيين والعمال والإداريين وغيرهم، ويتولى وزير الشؤون
الإسلامية والأوقاف والدعوة والإرشاد الإشراف على هذا المجمع، ويرمي
المشروع إلى تحقيق العديد من الأهداف يأتي في مقدمتها طباعة القرآن الكريم
بأحجام ونوعيات مختلفة بطاقة إنتاجية مقدارها (7) ملايين نسخة سنوياً ،
وتسجيل القرآن الكريم على أشرطة بأصوات المشاهير من قراء المملكة
وبعض الدول الإسلامية، ويبلغ الإنتاج السنوي للمجمع من هذه الأشرطة
(30) ألف نسخة مسجلة من القرآن
الكريم. كما يقوم المجمع بطباعة ترجمات عديدة لمعاني القرآن الكريم وعدد
من المؤلفات الشرعية .

فقد اصبح هذا المصحف يوزع مجانا كهديه لحجاج بيت الله الحرام ويهدى
الى الدول الاسلاميه فقلما ترى دوله اسلاميه لاتوجد بها هذا المصحف رحمك
الله يافهد بن عبدالعزيز واسكنك فسيح جناته ..

دلال..حلو مررره
ريم..باقي لي شوي واختم الكتاب
دلا..بشو بتختمينه
ريم..بختمه بحزن الاثنين وكلمة الوفاء
دلال..الله يرحمه
ريم..امين


الجزء الخامس عشر

مثل ماوعد راكان تركي اخذه يشوف فارس بعد ماحدد له موعد معه
وعند شركة فارس كان لقاءهم

راكان..انا ماافضل ادخل معك انت روح وكلمه
تركي وباارتباك ..والله اني خايف
راكان..فارس انسان راقي لاتخاف
تركي..يالله اجل توكلنا على الله
راكان..كلمني اذا طلعت


طلع تركي لفارس ودخل عنده وبعد السلام
فارس..هلا والله بتركي شلونك
تركي بخوف..الحمد لله
فارس يحاول يجرئ تركي..وكيف الدوام
تركي..زين ماشي حاله
فار س ويتسند على الكرسي..انا قال لي راكان الموضوع بس ابي تفاصيل
تركي..مثل ايش
فارس..كم تتوقع انك تحتاج دخل شهري
تركي وبسرعه ..3000
فارس..وتكفيك ..؟؟
تركي وبدأ يرتاح ..ماراح تكفيني اذا ابي ارفه نفسي بس انا ابي اوفي
الاساسيات بحياتي
فارس ويبتسم..حلو طيب وش هالاساسيات
تركي..ايجار البيت ومصروف اهلي
فارس..وكم ايجار البيت
تركي ..15000سنويا
فارس..وكيف حسبتها يعني كم توفر من دخلك
تركي..1500 تقريبا اوفر للايجار بس طبعا راح اغير السكن
فارس ..والسبب
تركي استغرب اسئلة فارس لكن جاوبه..اولاً ايجاره غالي علي وغير كذا بعيد
عن مكان شغلي
فارس..انت كم تأخذ راتب الحين
تركي..2500
فارس وعدل جلسته..اسمعني تركي انا راح اعطيك اقتراح ولك حق تقبله اولا
تركي..تفضل
فارس..راح تشتغل عندنا بالشركه بعد ماتأخذ دوره تدريبيه لمدة ثلاث شهور
طبعا براتب لكن لازم تترك دوامك وتداوم معنا من الصباح
تركي..بس يااخ فارس انا مادورت شغل ثاني الا انا محتاج له وكنت ابي دوام
مسائي
فارس..انا بعطيك راتب اعتقد انه مناسب راح اعطيك مبدئيا 3500 وذا وافقت
راح اخصم 500 شهريا ايجار لشقه مستقله انا راح استثنيك من بين الموظفين
واعطيك اياها بالمبلغ
تركي ومتفاجئ ..عفوا مافهمت كيف وليه هالاستثناء..
فارس. وبجديه ...احنا عندنا شقق لكبار الموظفين طبعاً ايجار لكن بخصم لهم
من ظمنها شقه منفصله صحيح مش كبيره بس معقوله ايجارها 15000 الف
بالسنه ونعملها 10000 للموظفين ولك انت راح تكون 6000
تركي ومذهول..طيب ليه

فارس..تركي انا راح اسهل لك السكن لان عندك خوات وصدقني هذا السبب
الرئيسي لو كنت شاب كنت عاملتك مثل أي موظف بس انا ماابي خواتك
يتعرضون لاي شئ خصوصاً انك شاب تحاول انك تحميهم وغير كذا اتمنى
منك تكمل دراستك
تركي بفرح واضح ..بصراحه انا سمعت عنك كثير بس عمري ماتخيلت انك
ممكن تكون بهذا التفكير تعودنا من رجال الاعمال انهم يبحثون عن مصلحتهم
فارس..هههههه انا كثير يشوفوني شايب بس بصراحه انا احس توني شباب
لكذا انا منكم وافهم احتياجكم ومريت بظروف ساعدوني كثير كانوا بعد الله
امل لي بالحياة وافهم احتياجك
تركي..وانت راح تكون امل لي ولكثير غيري
فارس..اتمنى هالشئ انت فكر ولاتتسرع
تركي..مجنون اذا فكرت انا موافق ومستعد لشغل بس اخصل اموري مع الشركه
واداوم
فارس باابتسامه..صار وخلنا نشوفك مع راكان هو قال انك رفضت تجي
لاجتماعنا بس اعتبرنا اخوانا او اصدقاء
تركي وهو واقف..بصراحه راكان احرجني لما طلبني اجي للبيت وانا يشرفني
اكون اخو صغير لك
فارس باابتسامه..الله يوفقك
تركي..شكرا لك فمان الله
فارس..الله معك

طلع تركي وهو بيطير لاهله يبشرهم بهالخبر اما فارس كان سعيد لانه قدر
يعمل مثل ماعمل معه العم عبدالكريم بصغره ..



بالكويت كان قرار عهد انها ترجع لرياض هي وامها مع سامي الي اجل سفرته
يومين حتى يقدر يرجع للانسان الي دخل حياته صدفه عرفه فارس انسان
وحيد وعرف العائله كلها الكل يعرف ان ابو ثامر مثل الدواء لهموم فارس
كان كل مايزعل يروح له يسهر عنده ويجلس معه ماكان يقطعه ابد حتى العيد
يحضره ببيت فارس هالانسان اعطى فارس من خبرته بالحياة واعطاه فارس حبه ..



فهد وهو واقف..يعني موافقه
دلال ..ماادري انت اخوي وش رايك
فهد باابتسامه..انا بصراحه شايفه شاري وعذره مقنع
دلال ..طيب كيفك
فهد ..ههههههههه هالمره صح كيفي وتبين الحق لنا ماعجبني مابوافق عليه
دلال بسرعه..ليه
فهد..ههههههههههه خلاص اخذت الموافقه طفشتيني قولي موافقه وفكينا
استحت دلال وطلع فهد بعد ماقرر انه يراضي محمد ويبشره بنفسه وطبعا
انبسط محمد بالخبر الحلو


في بيت ام بدر كانت تسولف مع راكان
راكان..يمه اخطب من الحين لا والله ماطرت
ام بدر..والله البنت وش حلوها
راكان..الحلوات كثير يمه
ام بدر..بس هذي بنت اختي
راكان..اسمها مو حلو دانا ماعجبني خليها تغيره
ام بدر وتضرب بعلبة المناديل..مالقيت لك عذر
راكان..يمه من هون فهد بيعطيني اخته وانا طالب
ام بدر..مابيقول شئ انا اقنعه
راكان..الحين بدل ماتخططين لي اخطبي لبدر
ام بدر..بخطب له
راكان بسرعه ..مين
ام بدر..مادري بشوف وش المواصفات الي يبيها
راكان ويضحك..وانا يعني لي ماتسأليني
ام بدر..لاني اعرف ان دانا بتجوز لك
راكان..يمه اجلي الموضوع
ام بدر..احسن عمرك مااعرست
راكان..يمه وشفيك مستعجله على زواجنا لايكون تقدم لك واحد ثاني صايره
تنافسين ساره
ضربته امه وطلع وهو يضحك لانه استفز امه وهذي عادة راكان مايجلس
مع امه الا يستفزها وتضربه ..


في بيت ام فارس كانوا مجتمعين ومعهم احمد وكانت غاليه متغطيه


ريم..احمد مابتتزوج
احمد يبتسم لها ..الحلو فيك انك تفهميني على طول
ام فارس..يعني بتعرس اخيراً
نوره..من بتأخذ
احمد..هههههههههه وهذا الي هامك
نوره..طبعا مو بتسكن معنا
احمد..ومن قال اني بسكن معكم
ام فارس بسرعه..اجل لاتعرس
احمد ويبتسم لامه..يمه اذا تزوجت بطلع عشان اخذ راحتي وفارس ياخذ راحته
فارس ويلتفت على احمد بسرعه ..لاتحطني عذر لك انا مالي دخل
احمد..ههههههه ساعدني يااخوي بس يمه انا مقرر اذا بتزوج بستقل ببيت لحالي
ريم..بصراحه انا معك لان كل انسان له خصوصيه
نوره..ريم يعني اذا تزوجتي بتشرطين تسكنين لحالك
ام فارس وتضرب ايدينها ببعض ..حسبي الله على هالبنت ماتستحي
نوره بخجل..عادي يمه نسولف مافيها شئ صح فارس
فارس يبتسم لها..سولفي
ريم..طيب احمد اخترت
احمد يبتسم لها..طبعا
نوره بصوت عالي ..انا اشم ريحة خيانه ريم تعرفها من البنت صح
فارس..وانا مثلك يانوره شكل ريم تعرف البنت
ام فارس..انا الي اعرفها مو ريوم
انصدم احمد والتفت لامه..من هي
ام فارس..بنت اخوي هند
احمد وريم بوقت واحد..شلون
ريم وتضحك..شلون عرفتي
ام فارس..والله لوني مااشوف
احمد ويضحك..يمه لاتطلعين اشاعات وش شفتي
ام فارس..شفت الي مايشوفه غير الام ابشر اخطبها لك بكرا
احمد حب راس امه وطلع لانه استحى من اخواته واخوه وبنت عمه حس انه
مكشوف عند امه ..

فارس ويلتفت لريم ..والله وصرتي تعرفين شئ مانعرفه ياريم
ريم..احم لازم انا صديقه للكل الا انت طبعا
نوره وبسرعه ..وليه ماصرتي صديقتي ياحظي
فارس ويضحك..ليه عندك شئ مثل احمد
نوره بخجل..لا والله مو هذا قصدي والله والله
فارس..بس بس مصدق امزح معك
ريم..يمه ماتبيني اسأل هند اول
ام فار س وهي قايمه..بتوافق انا اعرفها بعد تصبحون على خير
ضحكوا البنات على ام فارس وطلعت نوره تنام ولاظل غير فارس وغاليه وريم ..

فارس وبعد تردد ..غاليه فكرتي بموضوعنا
غاليه مستغبه ..أي موضوع
فارس..الطلاق
كانت ريم بتطلع بس تجمدت من الكلمه وجلست
ريم..طلاق ليه..؟؟
غاليه استسلمت وملت منهالموضوع ..خلاص انا موافقه
ريم..ليه ياغاليه
فارس..خلاص ريم هالموضوع لازم ينتهي
ريم..احترم رائيك بس انت علمت اهلي ماتعتقد ان هالشئ راح يسئ لك ولبنت
عمك اذا طلقتها
فارس..مافيه حل اذا ماتم الطلاق اليوم بيكون بعد شهر
غاليه بدموع..فارس كلمة الطلاق سهله عندك تقولها بأي وقت ومتى مابغيت بس
خلاص انت تذبحني طلقني وفكني من هالموضوع ذليتني من كثر ماتقول بتطلقني
بتطلقني
فارس استغرب كلامها ..ذليتك ياغاليه
غاليه وتوقف ..ايه ذليتني كل ماشفتني قلت بطلقك خلاص فكني وطلقني ومثل
ماانت يتمنوك كثير انا بعد يتمنوني اكثر
فارس واستفزه اسلوبها او لانها قالت يتمنوني كثير ..وهذا كلامي من الاول
اطلقك حتى الي يتمنوك يتزوجوك بس انتي الي رفضتي
ريم وخافت من توتر الجو بين الاثنين ..اذكروا الله
سكت فارس لانه حس انه تهور بكلامه لكنه حب يصدم غاليه بقرار انولد هالحظه
وكان قرار سريع ومتهور لاول مره يصدر من فارس قرار بهالسرعه
فارس..انا مستعد اتمم هالزواج لغرض واحد ان يكون عندي عيال يعني لاتحلمين
بحب او
قاطعته غاليه وهي واقفه ودموعها ماليه وجهها ..بس انا مش جسد انا انسانه
عشان اعطي لازم اخذ
فارس وعصب ..بس انا ماابي عطاء
غاليه. وبصوت عالي .انت انسان ماتشكل العاطفه عندك اهميه بس عندي
تعني الكثير ولو تممت زواجنا حتى اكون ام لعيالك راح ابحث عن غيرك
حتى احس اني زوجه
قوة الكلمه استفزت فارس ورفع يده لكن قدر بسرعه يسيطر على نفسه
مع شهقة ريم الي خافت فعلاً ان فارس يضرب غاليه لكنه تمالك نفسه بااخر
لحظه غاليه ..لا يافارس حاسب وانتبه لو انمدت يدك علي راح تمحي كل شئ
حلو احمله تجاهك كلامي مايعني اني قليلة ادب او ناقصه تربيه كلامي واقعي
وعلمي وطبيعي لما تعاملني على اني جسد بس حتى اكون ام واجيب لك عيال
راح ابحث عن الحب يعني مابتحمل اعيش من غير حب راح اتطلق وعندي
اتطلق وانا بنت احسن مليون مره من اني اتطلق ومعي اطفال اوكي انا موافقه
اتطلق ومستعده ارجع لخوالي بهالحظه
فارس ومن قالت خوالي جت صورة سلطان بباله ..مابتطلعين لبيت خوالك ليه
راح تبحثين عن الحب عند سلطان
غاليه بدموع..حدك يافارس تجاوزت كل حدودك كون اني ببيتك هذا مايعني انك
تهيني عمري مادورت عالحب وانا ببيت ابوي ولا مافيه رقيب علي حتى معك
وانت زوجي مادورت لاني فاقده الامل فيك ولابدوره وانا يتيمه الظاهر انك بديت
تغلط لكذا انا بطلع لغرفتي والي بتعمله اعمله بتطلق انا قدامك طلق
طلع فارس برا البيت اما غاليه صاحت وريم ظلت مصدومه من اخوها الي كل
كلامه كان غريب واغرب شئ لما طلب يتمم الزواج عشان الاطفال
طلعت ام فارس بعد ماطلع فارس وغاليه
ام فارس ويدها على راسها ..انهبل اخوك وش هالكلام الي قاله
ريم ومازالت مصدومه..شكله معصب لكذا
ام فارس..والله اني من قوة كلمه تعقدت رجولي ولاقوية اطلع عز الله انهبل ولدي
ريم..يمه اهدي انتي تعرفين فارس اذا عصب شوي ويهدى ويرجع يعتذر
ام فارس..لاحول ولاقوة الا بالله روحي شوفي بنية عمك ولاتقولين لها اني
سمعت وانا اتفاهم معه الصبح
ريم..ان شاء الله يمه بس انتي ارتاحي مو زين لك التعب
ام فارس بتعب..الله يعيني




بالمجلس عند فهد كان فيه حالة ذهول مسيطره على فهد

فهد..انت شسالفتك حاط على بنت عمك اول شئ صدمتني واعلنت الزواج قلت
طيب عشان مااحد يسئ لبنت عمه والحين تقول لي انك بتمم زواجك عشان
العيال اقنعني من متى انت تهتم بالعيال عشان تطلب هالطلب السخيف
فارس ومعصب ..ياشيخ اسكت انا ماادري شلون طلعت مني الكلمه استفزتني
بااسلوبها قهرتني
فهد وعصب اكثر ..فارس انت بارد مو بالسهوله احد يستفزك مو معقوله
تستفزك لدرجة تطلب هالطلب الغريب او تحاول تضربها ماتعتقد انك انت تبي
بنت عمك
فارس ومعقد حواجبه..مستحيل
فهد..ليه
فارس..فهد مااقدر اتزوج مااقدر
فهد وبصوت عالي ..اف كرهتني بعيشتي من كثر ماتقول مااقدر قولي ليه ماتقدر
وش ناقصك
فارس وبعصبيه. ووقف .لاني ماابي احب ولا ابي اضعف انا اكره الضعف
والزوجه عند زوجها ضعيفه وهذا ماابيه ماابي اشوف صورة امي تتكرر
ماابي اشوفها فاقده الحيله وغاليه مثل امي ضعيفه جدا وهالشئ انا مااتحمله
فهد..عمر الحب ماكان ضعف يافارس
فارس..الا ضعف ومليون ضعف بوقتنا لازم تكون مصخر قلبك حتى تعيش
فهد..اف ليه تحول قلوبنا لصخر عشان مريت بتجربه قاسيه من عمك لا يافارس
طفولتك ومراهقتك لاتعممها لانها حاله خاصه
فارس..مستحيل اتزوج لاني ماابي اشوف ضعف المرأه ولاابي اجيب عيال
يمرون بالي مريت فيه ويحسون بالذل والقهر والالم ماابيهم يبكون بالليل
ولاابيهم يشيلون المسؤليه من صغرهم مثلي ماابيهم ينحرمون من احاسيس
حلوه خلني كذا احسن بكثير من زواج وحب واطفال ومأساة جديده
فهد..انت تناقض نفسك توك تقول بتتزوج عشان العيال
فارس بقهر..وهذا الي قاهرني شلون طلبت هالطلب انا حاس ان هالموضوع
شوش تفكيري غاليه دمرت قناعاتي وشتتها ماعدت اعرف انا ليه اعمل كذا
مليت منها ابي حل
فهد..فارس انت اول شئ لازم تقتنع ان حياتك اللي مريت فيها حاله خاصه
ماراح تمر على عيالك الشئ الثاني الحب ماهو ضعف بالعكس الحب قوه
فارس وبااصرار ..عمره ماكان قوه
فهد..لا قوه صدقني اذا حبيت من قلبك راح تحس بقوة حبك كانهاطاقه لك
فارس..الحين خلنا من هالكلام وشلون اتخلص من موضوع غاليه ريحني يافهد
فهد وحب يقهره ..طلقها
فارس بتردد..بس
فهد..عندك حلين ياتطلقها ياتتزوجها زواج طبيعي وتعطيها حقوقها كامله واول
حقوقها حبها واحترامها اذا مابتقدر طلقها وجرح يوم ولاجرح كل يوم
فارس ويجلس ..مليت
فهد..بس يافارس بقول لك كلمه انت اهنت بنت عمك وهذا مو طبعك فكر واذا
تشوفها تستحق الاعتذار لاتتاخر لاننا تعودنا اذا غلطنا نعتذر اما مسألة الطلاق
او الزواج تحتاج وقت تجلس مع نفسك وتقرر الحل اللي يرضي الله ويرضيك
ولايظلم بنت عمك
فارس..وهنا المصيبه اني اهنتها وبقوه بس ربي بيحلها خلني اطلع تاخرت اذن
الفجر بصلي وارجع
فهد..الله معك وفكر بهدوء ولاتشيل هم ربي بيحلها
فارس..ان شاء الله

في هالوقت كان سامي وصل للبيت بعد ماوصل حصه وبنتها لاوتيل يريحون
فيه لحد الصبح يكلم فارس ...

رجع فارس البيت وحصله هدوء طلع لغرفته والتفت لغرفة غاليه وحصل النور
شغال دخل غرفتها واتجه لتيلفون وضغط تحويلة غرفة غاليه وانتظر الرد رغم
تأخر الوقت ..


الجزء السادس عشر

رفعت غاليه السماعه وانصدمت لما سمعت صوت فارس بس حست بقوه غريبه

غاليه..نعم
فارس..مانمتي
غاليه من غير نفس ..الحين بنام
فارس..اوكي انا ماحبيت انتظر لصبح انا حبيت اعتذر عن الكلام الي قلته
بحقك انتي محشومه يابنت عمي بس الشيطان لعب علي واعذريني اسف
غاليه مستغربه اخر انسان توقعته يعتذر,,خلاص ماصار شئ
فارس..انسي الكلام الي قلته وحتى اني قلت بتمم الزواج
غاليه..لاتخاف ماباخذ كلامك جد ولاراح اكون زوجه لك لاتقلق
فارس..ههههه الحلو فيك انك تقولين الكلام حتى لو يجرحك عموما موضوع
زواجنا راح نناقشه وقت ثاني انا حبيت اعتذر وتصبحين على خير

قفل فارس بعد ماترك غاليه بصدمه وهي تسأل نفسها العاده يقول موضوع طلاقنا
اول مره يقول موضوع زواجنا ياترى بيطلقني او لا التفت تسأل نفسها انا ماابي
اتطلق انا فعلا حسيت اني ارتبطت بهالمكان وبهالبيت احس اني جزء منه وفارس
صار جزء بحياتي رغم كل عيوبه..

اما فارس احتار مايعرف شو يعمل حاس انه محتاج يعطي البنت حريتها وبنفس
الوقت حاس البنت دين وامانه برقبته سلمها عمه له حتى يصونها ويحافظ
عليها مو يجرحها ويعذبها ظل فارس سهران يفكر كيف يتمم الزواج وهو مايبي
يتزوج وكيف يطلقها ويهينها قدام الكل خاف واحتار وبالاخير استسلم لنوم ..


جاء الصبح يحمل معه ريح المطر وريح الحب والعطر اليوم تحددت ملكة دلال
ومحمد الي بتكون الاسبوع الجاي وراح تكون مختصره ...

تفاجئ فارس وبوجود امه بغرفته الصبح وهذا نادر لان امه قليل ماتطلع فوق
بسبب تعبها
فارس يبتسم..احلى صباح منوره الغرفه ام فاارس
ام فارس وتجلس على اقرب كنب ..وش الكلام الي سمعته امس
فارس ..قالت لك
ام فارس ..لا انا الي سمعته عيب ياابوي وش قلت لها اذا ماتبيها طلقها بس
لاتهينها الله يقول فاامساك بمعروف او تسريح بااحسان لاتعذب البنيه ياوليدي
عندك خوات والواحد يخاف العقوبه والبنيه يتيمه
فارس ..انا اسف يمه انا اعتذرت منها وحب راس امه وانا اعتذر منك بس خلوني
افكر بموضوع الزواج على رواق ارجوك حتى اخذ القرار الي مااظلمها ولااظلم
نفسي
ام فارس وتوقف..اهم شئ انك ماتهين البنيه مايجوز
فارس ويبتسم ..ابشري

وعرف فارس من امه عن خبر خطبة دلال ومحمد ومثل مافرح قلب دلال ومحمد
فرح قلب فارس بخبر سامي الي رجع لرياض ومعه اهل الكويت وهذا الخبر
يسوى كثير عند فارس الي كان ينتظرهم عند باب بيت ابو ثامر

وصل سامي ومعه حصه وبنتها عهد الي كانوا خايفين متوترين لكن الام كانت
قادره تسيطر على نفسها بعكس البنت الي خايفه ومتردده

فارس..ياهلا ومرحبا حياكم الله
حصه..هلا فيك ياولدي
فارس..نورتي ياخالتي تفضلي البيت بيتك ابو ثامر باانتظاركم
حصه بخوف..مافيه احدعنده
فارس..لا مافيه غير الخدم
دخلت حصه وبنتها والتفت فارس على سامي الي كان سرحان

فارس..يالاخو وين وصلت
سامي ..تصدق تغطت
فارس مستغرب..من هي
سامي بحرج..بنت ابو ثامر شفتها بالكويت فاتشه
فارس يهز راسه..عيب عليك
سامي .. وش مسوي انا استغربت بس
فارس..المهم ماقصرت والله
سامي ..ولو ابو ثامر غالي علينا ولانعده الا من اهلنا
فارس..ماتتخيل فرحته
سامي..تتوقع يجلسون عنده على طول
فارس بحزن..تصدق يقول اذا رفضت بشتري لي بيت وبسكن بالكويت
عالاقل اشوفها كل اسبوع
سامي..الله يعينه والله
فارس..امين
سامي .. انا بروح توصي على شئء
فارس..سلامتك وانا بعد ماشي


عند ابو ثامر كان اللقاء غير والمشاعر غير غلفها البرود بس ثار بركان
المشاعر ونزلت دموع ابو ثامر وتبعته حصه وانهارت عهد بحضنه..وينك
جدي ظليت انتظرك وانتظرك ولاجيت
ابو ثامر ويمسح دموعه..حاولت يابنتي وفشلت
عهد من بين دموعها ..اخيرا شفتك كنت متشوقه لك
ابو ثامر بخوف..وبتتركيني
عهد..ابدا مستحيل
حضنها ابو ثامر حتى يحس فيها ويحس انها معه من ريحة ولده الي ودعها
من سنين

حصه ودموعها على خدها ..سامحني ياعمي
ابو ثامر..مسموحه يابنتي
حصه..ان شاء الله نعوضك وتعوضنا عن الي فات
او ثامر..ان شاء الله
عهد وهي تضحك..بالله مو مصدقه ان عندي جد ياحظي
ابو ثامر يضحك لها ويضمها ويضم الفرح من جيد لحياته


في بيت ابو محمد كانت هند بتطير من الفرح بس ماسكه نفسها عشان ماتفضح
نفسها

ام محمد..كلمتني عمتك وكلمت ابوك انتي فكري واستخيري احمد يستاهل كل خير
هند بحياء..ان شاء الله
طلعت هند وركضت لاختها الي كانت تقرا روايه وفتحت الباب بقوه
مها بخوف..وجع روعتيني وشفيك
هند وتقفل الباب واابتسامه..بطير من الفرح احمد خطبني
مها مصدومه..احلفي والله وعملتها ريم
هند بخوف ..شقصدك قالت له انه عاجبني
مها تضحك على خوف اختها..تقول او ماتقول المهم انه خطبك
هند..صح يالله فرحانه اخيرا حلمي تحقق
مها..الف الف مبروك
هند ..الله يبارك فيك عقبالك
مها وتفكر..بختار واحدواقول لريم عشان يخطبني
هند باابتسامه..امممم اقول لك من يناسبك من اقاربنا
مها..قولي
هند..هم اثنين ناصر ولد عمي او بدر ولد خالتي
مها..ناصر رغم شخصيته الحلوه الا ان امه شيطانيه ماابي اما بدر ماادري
ماعمره طرى على بالي
هند..ههههههههههههههه بس ساره مو مثل ريم
مها..واحد قال لك اني خبله بسوي مثلك هند..عادي قولي الي تبين المهم ان
حلمي تحقق
مها..الله يوفقك




في بيت ام فارس كانت نوره تتصل على بيت خالها ولااحد يرد لحد ماتعبت
واخيرا ردوا

نوره..السلام عليكم
بندر وعرف الرقم..وعليكم السلام
نوره..مها موجوده
بندر وحب يرفع ضغطها..من يبيها
نوره..نوره
بندر..بنت عمتي
نوره منغير نفس ..ايه
بندر..وليه ماتسلمين شلون عمتي والعيال
نوره ..بخير
بندر..اعوذ بالله لحظه
نوره بقهر تقول لريم؟..يقهر ولد خالك ودي اذبحه
ريم وتعرف مافيه احد يستفز نوره بالعائله كثر بندر ..بندر
نوره.وفيه غيره بيجيب لي الضغط والسكرغير بنيدر
هند ..هلا نوره قطعتي جلد اخوي
نوره.هههههههه.حيا الله العروس
هند استحت ..الله يحييك ولاتقولين عروس مابعد صار شئ استحي
نوره..هههههههههه طيب وين مها
هند..نايمه تبين شئ ضروري
نوره..لاكنت بسولف خلاص اكلمها وقت ثاني
هند.اوكي سلمي عالكل
نوره..يوصل

دخلت غاليه وكانت لابسه جلابيه وجلست بعد ماسلمت
نوره..شفيك
غاليه ..بروح لخوالي
ريم..شصار ياغاليه بعد..؟؟
غاليه..ماادري بس انا لازم اروح اطلع خلاص
نوره..ليه
غاليه وتقاوم حتى ماتصيح..فارس بيطلقني وانا مستحيل اجلس هنا
نوره بصدمه..بيطلقك انتم تزوجتوا عشان تتطلقون
ريم..غاليه فارس امس عصب وقال هالكلام انتي اذكري الله
غاليه وتمسح دموعها..اعرف انهم بيزوجوني سلطان بس احسن من اني اعيش
في بيت مع ولد عمي الي طلقني
فارس بهدوء وبقوه من عند الباب وسمع كل شئ ..مابيصير طلاق وانسي
موضوع بيت خالك
غاليه وتوقف..فارس اسمعني
فارس ويتقدم عندها ..ممكن تطلعين معي للمكتب نتفاهم
خافت غاليه والتفتت على ريم
فارس..لازم نتفاهم
طلعت غاليه لمكتب فارس ولاجلس عالمكتب جلس قبالها وظلت تمسح دموعها
الي ماوقفت
فارس ..اسمعي غاليه انا رافض الزواج كمبدأ لاسباب احب احتفظ فيها لنفسي لكن
طالما صار وانتي بنت عمي مابلاقي احسن منك راح يستمر زواجنا وراح نتممه لكن انا اقولها لك من الحين انا انسان مااعرف احب مو ماابي مااعرف لكذا راح تلاقين الي الي يرضيك الا المشاعر راح احترمك واقدرك لكن غير كذا مابكذب عليك واقول راح تحصلين مني حب انا صريح واعذريني

غاليه وتمسح دموعها..بس انا ماابي احس انك مجبور
فارس بهدوء..انا مافيه احد يجبرني فارس مااحد يجبره قراري كان مني وبعد
تفكير اذا انتي راضيه فيني رغم كل عيوبي انا مستعد
غاليه وبتردد..بس انا خايفه
فارس..من
غاليه..من كل شئ
فارس..قصدك خايفه مني
غاليه ..خايفه من حياتي معك
فارس..اسمعي غاليه انتي خذي وقتك وفكري وقرارك انا انتظره
غاليه بتردد..سلطان للحين يزورك
فارس وعقد حواجبه ..ليه السؤال
غاليه..حلمت حلم شين وخفت
فارس..سلطان كان عامل فلم فاشل معي كشفه لما تكلم عنك وقال انه مستعد
يتزوجك اذا ماابيك
غاليه..كنت متوقعه
فارس..لايهمك انتهت علاقتي معه كنت العب على نفسي اقول يمكن عقل
لكن للاسف كان يخطط على شئ ثاني
غاليه وقامت..طيب انا بطلع بس انت طلبت تتزوجني عشان رجعت اختلفت
مع سلطان
فارس..امي لاتعرف شئ عن كل الي صار هذا اولا وثاني شئ امحي سلطان
من قاموس حياتك وثالثا انا قلت لك هذا قراري مادخل بأي شئ انتي فكري وخلي
ريم تبلغني بالخبر
غاليه بااستغراب..ليه ريم
فارس يبتسم..طيب انتي بلغيني
غاليه ابتسمت..ايه انا ببلغك عن ذنك
طلعت غاليه وجلس فارس عالكرسي بكل قوته يفكر بالي صار له حطته الظروف
بهالموقف سمع كلامها وماقدر ولاعنده حل الا انه يتمم الزوج مهما كانت
الظروف فكر وحصل انه اذا طلق غاليه صعبه بتكون طليقته ومعه بنفس البيت
واذا راحت لخوالها بيكون خان الامانه الي امنه عليها عمه وهذا مو طبعه وشاف
ان الحل الوحيد انه يصون الامانه ويرحم هالبنت اليتيمه ويتزوجها ..

اما غاليه ماتنكر انه رغم قرارها انها تروح بيت خوالها الا ان قرارفارس
اسعدها كثير فارس بالنسبه لغاليه حلم لازم تحصله فكرت وقالت وش الي
يخليني اضمن اني اذا تطلقت وتزوجت غيره يحبني عالاقل فارس شفت اسلوبه
وتعامله انسان محترم يعني بقدرني كاانسانه وبنت عم وزوجه وام لعياله ابتسمت
وضحكت وقالت لنفسها يالله ياغاليه ممكن بعد سنه تكونين ام وام لعيال فارس
الي صار بالفتره الاخيره حلم لها ابتسمت وقررت توافق لكن قالت بتقول لفارس
بكرا الصباح وهو طالع لدوام بتنتظره بالصاله الي فوق قبل ماينزل .. لكن سمعت
خبر ببيت ام فارس خلاها تغير الوقت الي بتقول لفارس فيه قرارها رغم ان
السبب بسيط الا انه عند غاليه مهم..


عند نوره وريم كان فيه نقاش حادبينهم
نوره معصبه..اخوك خبل ليه بيطلاقها
ريم ..وانا وش دراني اخوك وهذا تفكيره
نوره ..يرفع الضغط
ريم..والله ياهو قال كلام اخر انسان توقعته يقول كذا
نوره..ليه اكيد فيه سبب
ريم..مااعرف بس الي اعرفه ان غاليه تبيه
نوره بحماس..تحبه
ريم..يمكن مااعرف
نوره..ههههههههههه والله خبله فارس ينخاف منه ماينحب
ريم..حرام عليك فارس انسان راقي غصب تحبه
نوره..انا ماانكر هالشئ بس بعد احاسيس مافيه
ريم..يمكن تخليه يحس
نوره وهي قايمه..اشك اخوك قاسي والقسوه فنه الي يتقنه
ريم..حتى القسوه تكون حلوه احيانا اذا هي من دافع الحب
نوره..لاتفلسفين الامور بليز يايحب يالا اما هالكلام كلام كتب
ريم وتضحك وتطلع مع اختها..كلام كتب صح بس رائع
نوره وتدفها..امشي بس يالله


وصل خبر موافقة هند على احمد وكانت الدنيا مو سايعتهم الاثنين من الفرحه
اجمل شئ بالدنيا انك تفكر بشخص وتتمناه وتحصله وهالشئ امنيه بعيده عن
الحب لان الحب جميل حتى لو ماتم ..

وصل الاربعاء سريع وكان اسبوع ثقيل عالبعض بس هاليوم كان غير كان في
بيت ام فهد اليوم شبكة وملكت محمد ودلال

دلال وهي قمه بالانوثه جالسه ومتوتره ..انا احس شوي وبموت
ريم بكل اناقه..عادي شعور طبيعي اهم شئ لاتشدين اعصابك
نوره..كلوووووووووووش مبروك بنت خالتي عقبالي يارب
هند..ان شاء الله بتأخذين اخوي
نوره بسرعه..وع مين
هند وتضربها..وع عليك وشفيهم اخواني
نوره تبتسم بخجل..مافيهم شئ بس ماابيهم
هند وتضحك..والله مابتحصلين مثل بندر
نوره وتغير وجهها..عالاقل عبدالله اهون بندر ليه حرام عليك
هند..هههههههههه وينه يسمعك
ديما..مبرووووك ياعروسه
دلال..انا بموت لاتباركون لي تذكروني
دانا...يالله دلال انزلي فهد يقول ادخلي المجلس
دلال..ليه
دانا وتضحك..وقعي على دفتر وفاتك
ريم..ههههههههه حرام لاتخوفونها يالله دلال

دخلت دلال المجلس ووقعت العقد وبارك لها اخوها وطلعت للمعازيم الي كانوا
اهلها كانت مختصره كثير شغلوا المسجل وبدوا يضحكون ويرقصون وشوي
دخل ابو محمد ومحمد وفهد الي وقف بعيد ولاحب يدخل بس وقف عند باب
المجلس يتأمل اخته لكنها ماقدرت وراحت بسرعه وحضنته وحضنته وهو يضحك
فهد ..دلال خلاص
التفت على محمد الي كانوا محرج ومبسوط..محمد هذي اول دمعه بحضورك واخر
دمعه مااوصيك
محمد ويأشر على عيونه..من عيوني بس رجع زوجتي لمكانها
ابتسم فهد..مابرجعها بس افضل تجلسون مع بعض بالمجلس الثاني والا شرايك
ياخالي
ابو محمد ويبتسم..هذا الرائي السنع
طلعت دلال مع محمد وفهد للمجلس الثاني ورجع فهد سلم على امه وخالاته وطلع

دلال كانت عينها بالارض اما محمد كانت يتأملها بصمت بالاخير ضحك
محمد..انا شفتك مابتشوفيني
ابتسمت دلال بحياء ورفعت راسها ثانيه ونزلته
محمد..مبروك
دلال بصوت شبه مختفي ..الله يبارك فيك
محمد..اخيرا دلال كنتي نجمه عاليه بصعوبه وصلتك اليوم اضويتي حياتي
ماقدرت ترفع راسها دلال قام محمد وحب راسها..انا عارف انك مستحيه ولابزيدك
بطلع الحين وبينا الو توصين على شئ
دلا بحياء وقفت..سلامتك

طلع محمد ودخلو البنات والتفت دلال على ريم وبصوت واطي..والله ماتوقعته
كذا حليو وجريئ
ريم..ههههههههههههه هذا اولها
دلال بحياء..اسكتي وجع

انتهت الشبكه بعد ماقدرت تدخل الفرح بقلب دلال ومحمد نقطة تحول بالاحساس
والحياة الليله لدلال ومحمد الليله غير واحساسها وكل المشاعر فيها تنبض
للحب ومن اجل الحب ايه الحب الي انولد لحظة ماارتبط اسم دلال بمحمد لحظة
ماتمت الشبكه ارتبط هالاسمين بسرعه برباط الحب الي يبدا حب وينتهي وحب
والحياة كلها حب ان شاء الله لهم ..

الجزء السابع عشر

رجعوا من الشبكه مبسوطين وبالصاله في بيت ام فارس قبل مايتفرقون

احمد بأبتسامه ..يمه خلاص بملك كلمي خالي
فارس ويلتفت له ..ههههههههههه الظاهر محمد شجعك
احمد يبتسم..يااخي الاحساس حلو نعمه والله من عند الله يافارس
سكت فارس لان حس ان احمد يقصده بهالكلمه لكن ام فارس ردت على احمد
ام فارس وهي تمشي بتجاه غرفتها ..الله يفرحني فيكم كلكم يارب ان شاء الله من
عيوني بكلم اخوي بكرا
احمد حب راس امه ..تسلمين يالغاليه يالله تصبحون على خير
نوره ووقفت بنص الصاله ويدها على خصرها ..احمد ابي عشاء
احمد وهو طالع عالدرج ..يجيب الله فقع ليه ماتعشيتي هناك
نوره بحزن..ماكنت مشتهيه
ريم وتناظر اختها وبوجهها ابتسامه ..عندك المطبخ
نوره..يووووووووو مالي خلق
ام فارس وهي رايح لغرفتها..نومي جايعه اجل
ريم وتطلع مع احمد ..مثل ماقالت امي
غاليه ووهي مازالت متغطيه ..فارس ممكن اكلمك شوي
نوره. بخيبة امل .طيب بروح اسوي لي اكل تبون
فارس..لا
غاليه ..تسلمين
فارس تعالي للمكتب غاليه احسن
طلعت غاليه وفارس وضحكت نوره على فارس وقلدته ..يقول تعالي للمكتب كنها
سكرتيره عنده مو زوجته خبل اخوي الحمد لله الله لايبلاني بواحد مثله


الكل طلع غرفته يرتاح اما ريم طلعت غرفتها وقتحت ملفها وبدت تكتب كانت تحس
انها مشتاقه للكتابه ولهانه على الحروف مسكت القلم وكتبت العنوان ..

((تواضع الملوك))

اخترت ان تكون هذه الصفحه بيضتاء ببياض عطاءك وبصفاء قلبك وبطهر افعالك ..
فهد بن عبدالعزيز ايها الراحل الكريم كنت كريم باابتسامتك وتواضعك قبل ان
تكون كريم باافعالك
لم تكن انسان اخذته الدنيا والجاه والمال والسلطه عن الانسانه بل كنت انسان
قبل ان تكون حاكم وكنت اب قبل ان تكون ملك ..
لااعلم اشعر انني مقصره مها كتبت ومها جمعت لكنني اشتاق للكتابة عنك اشتاق
ان اقول خادم الحرمين الشريفين فهد بن عبدالعزيز احتاج ان ارى فهد الاب
والقائد والمعلم والمربي احتاج ان اقرا عطاءك حتى اعلم ان التواضح هو اساس
حب الناس وقبولهم فقد رأيتك كثيرا وسهرت اتتبع اخبارك كثير كنت افتخر
وانا اتابع اخبار وسفراتك ومن تستقب ومن تودع حتى قرارات مجلس الوزراء
وكلماتك كان لها صدى عندي مثل غيري من ابناء شعبك كانت كلماتك كتب نتعلم
منها الكثير رحمك الله واسكنك فسيح جناته




بالمكتب عند فارس دخلت غاليه وشالت الغطاء واستغرب فارس شكلها لانها
كانت عامله مكياج ماعجبه

فارس وعقد حواجبه وبشكل عفوي طلعت الكلمه ..الله وش هالمكياج
غاليه ..هههههههه عادي توقعت مايعجبك لانه ثقيل
فارس ورفع حاجبه ..وليه توقعتي
غاليه وتحط الطرحه على كتفها وشعرها تحت العبايه ..لانه ماعجبك على
اللممثله بالتلفزيون
فارس بشبه ابتسامه ..عندك دقة ملاحظه فعلا انا مااحب المكياج الثقيل احب
البنت تكون طبيعيه اكثر
غاليه وبلحظة تفكير حبت تغير الموضوع بسرعه ..مابعطلك المهم قلت بقول لك
ر ئيي امس بس فضلت اخليه اليوم
فارس مستغرب..ليه اليوم تحديدا
غاليه بخجل غريب..ماادري حبيت اقوله وانا كاشخه
ضحك فارس من قلبه وهالضحكه مافاتت نوره الي راحت ركض تبشر ريم الي
فرحت وتمنت لهم الخير

غاليه بخجل..اعرف سبب غبي بس والله حلو لي عالاقل
ابتسم فارس..طيب واش رائيك
غاليه..طبعا موافقه رغم كل شئ صار
فارس وهي عينه عليها ..اغرب انسانه شفتها بحياتي انتي
قامت غاليه ..حتى لو هالغرابه مش حلوه المهم تميزني والتميز حلو
فارس.اكيد حلو المهم ليه قلتي رغم كل شئ ممكن اعرف السبب او القصد من
هالكلمه
غاليه وتعطي فارس ظهرها ..ياولد عمي رغم كل شئ يعني رغم الجروح نرضى
بالعلاج ولو نسبة الشفاء منه قليله
فارس مستغرب..غاليه ممكن تكلميني وجه لوجه مااحب احد يكلمني معطيني
ظهره
التفت غاليه ووقفت قريبه منه من الجهه المقابله واشر فارس بيده وجلست
..تكلمي من مين الجروح وايش العلاج
غاليه وبشوية خوف..اتكلم عادي مابتزعل او تعصب
فارس يبتسم..لا قولي اسمعك
غاليه وتنزل عينها..الجروح منك والكلام الي سمعته منك
فارس ..بس انا اعتذرت وانتي قبلتي
غاليه وترفع عينها بسرعه..فارس لازم نقل بس صعبه ننسى وهذا للاسف طبعي
اسامح بسرعه بس الجرح ينزف
سكت فارس واحتار شو يقول لها لكنه رفع راسه وحس ان غاليه حزينه فعلا
ومجروحه منه..اعرف ان الي صار صعب عليك بس شوفي غاليه اقولها الحين
بيني وبينك بس الله سبحانه وتعالى الي شاهد علي اني مااجرحك بيوم بس انسي
الي صار
غاليه وترفع راسه..الله يعين ان شاء الله الحين اسمح لي اروح
فارس..يعني مو زعلانه
غاليه بشبه ابتسامه..لا
فارس يبتسم ..اجل بعد شبكت احمد يكون زواجنا
وقفت غاليه واحمر وجهها ولاعرفت وش تقول وهالشئ اعجب فارس الي انبسط
على ارتباكها بس ردت بسرعه وهي طالعه..طيب

ابتسم فارس ابتسامة هزيمه لكن بالاخير قرر يستسلم للموضوع ويقبل فيه واخذ
على نفسه عهد انه يصون بنت عمه ويقدرها مهما كانت الظروف


في بيت ام سامي كان سامي سرحان ويفكر ياترى ليه هالانسانه احتلت هالمساحه
من تفكيري معقوله انا غبي لهالدرجه مجرد اني شفت بنت حبيتها فيه مليون بنت
كاشفه عندنا ليه ماحبيتها يمكن حبيت ضعفها او خوفها لا اكيد اعجبني اني انا
كنت مسؤل عنها لو لمدة يوم مستحيل اصلا اكون حبيتها مستحيل انا تسرعت
باهالاعتراف نفسي كيف احب بهالسرعه مستحيل قطع عليه هالتفكير التناقض
جود اخته

جود وهي تمسح دموعها ..سامي امي تصيح
سامي وتعدل بسرعه..ليه وينها فيه
جود..عند البنات
قام سامي وراح غرفة البنات وانصدم من شكل امه الي كان من السكين بصدر
سامي كان موته ولايشوف دمعة امه وخواته
سامي ويحضن امه..من الي تجراه ونزل دموعك يمه
غاده بحزن ..امي تبي وسكتت
سامي ويلتفت لها ..قولي يمه شفيك عيوني لك
ام سامي ..ابي اتطمن عليكم انا المرض خلاص هدني ابي اتطمن عليكم
حضنها سامي ..ياجعل يومي قبل يومك
ام سامي..بسم الله عليك الله يخليك ياولدي لاتدعي على نفسك انا ابي هالبنت
ترضى وتتزوج واتطمن عليها وعليك ودي اموت مرتاحه
ديما وتمسح دموعها..يمه وشجاب طاري الموت الحين المرض ثابت وانتي
ملتزمه بعلاجك حرام عليك
غاده وتجب راس امها..موافقه يمه موافقه ووسالم ولد عمي مابحصل مثله
سامي ويضحك..هههههههههههه اخيرا حنيتي على روميوا
غاده..كنت بحن بس قلت اعذبه شوي
ديما..حرام عليك مسكين
ام سامي..موافقه من قلبك وعقلك والا بس كلام
سامي ويبتسم ..غبيه اذا ماوافقت على واحد كلنا نعرف انه يموت بالارض
الي تمشي عليه بعدين يااختي يقول لك خذ من يحبك ولاتأخذ من تحب
استحت غاده وضحك سامي ومسح دمعت امه واتصل على ولد عمه يبشره



في عالم ثاني عالم حلو بكل تاكيد يمكن لانه جديد او يمكن لانه طبيعي او لانه
احساس الحب الجديد الحب الاول الحب العفيف احساس الحب المميز حتى
بخوفه كانت دلال ومحمد يقضون وقتهم مع بعض بعيد عن أي تقيد او خوف
يقضون وقتهم بالتخطيط والتفاهم على حياة تنتظرهم وعلى مستقبل كل خططهم
تقول انه جميل تحدد زواجهم بأول الاجازه وانشغلت دلال بالتجهيز ..


اما فارس فرجع يكمل شغله وحاول يطنش موضوع غاليه ويرضى فيه بس
مايعرف ليه بدت تحتل جزء من تفكيره مو حتى تكون لها مكانه لا احتلت
هالمساحه وبدت بعفويتها تغير قناعه قويه عند فارس وهالشئ خوفه لكنه
قرر يتناسى الموضوع ولايعطيه بال .....


احمد معصب ..انت خبل
سامي..قول الي تقوله المهم ابي اخطبها
احمد ويهز راسه..منت صاحي شلون وش تعرف عنها عشان تخطبها
سامي..وصيت العيال بالكويت يسألون عنها ومدحوها قالوا محترمه واخلاقها
وامها طيبه
احمد..انا اشوفك متسرع بهالخطوه صراحه اسمع فارس عازمهم يوم الاربعاء
عندنا وقل لاحد خواتك تشوفها وكيف هي تصلح لك او لا
سامي وعصب..خواتي وش دخلهم
احمد بصوت اعلى..لا رح انت واجلس معها احيانا احس انك غبي يااخي لاترفع
ضغطي وانت فلسفة الحب الغريبه سامي شغل مخك
سامي..اف ماابي خواتي يدرون بس الظاهر مالي الا ديما هي اجرأ من غاده
احمد..اهم شئ السريه التامه عشان مايطلع عليك كلام وانتبه تتسرع لان بنات
الناس مو لعبه بيدك
سامي وتضايق من كلام احمد..يصير خير




في بيت ابو ثامر كانت حصه تسولف مع عمها
حصه..عشنا بالكويت احلى ايامنا عطتني اكثر مما عطيتها هالديره
ابوثامر..وان شاء الله بتعيشون هنا احلى ايام وبنروح للكويت مابنقطعها
حصه..تصدق ياعمي انت شلت عني حمل كبير بس مشاء الله هالعيال الي ساعدوك
جيرانك
ابو ثامر..انا من سنين سكن عندنا بالحاره فارس كل الي بالحاره كانوا مستغربين
من هالشاب وبأسبوع ملك قلوب الشياب قبل الشباب بااخلاقه كنت اشوفه بالمسجد
ويسلم علي مثل ولدي ويروح وبيوم العيد كنت بالبيت ماعندي احد اعايده
ويعايدني رن الجرس ولما فتحت كان فارس عايدني و قتها حزنت وبان حزني
ولقيت نفسي من غير احساس اقول له قصتي ومن يومها وهو مثل ولدي اذا
زعل جاء ورمى همه علي واذا احتجته احصله عندي عديته ولدي ولاقصر
معي عرفت خاله وعياله وكل اهله وصرت واحد منهم بكل الاعياد والمناسبات
حتى ايام رمضان اكثر الايام يفطر معي هو او احمد اخوه رجال مشاء الله عليهم
حصه..الله يحفظهم يارب والولد الي جاء الكويت منهو
ابو ثامر..هذا سامي ولد خالة فارس رجال ماعليه كلام ساعدنا عشان له
معارف بالكويت
حصه..مشاء الله عليه محترم
ابو ثامر..الله يوفقه الا وين عهد
حصه..تلبس وتزين عشان العزيمه في بيت فارس
ابو ثامر ويبتسم..قولي بيت ام فارس مايحب احد يقول بيت فارس
حصه..مشاء الله عليه



في بيت ابو محمد كانت هند معصبه بغرفتها

هند..شلون اروح بيتهم وهو خاطبني
مها وتصلح شكلها ..عادي
هند بصوت عالي ..لا مو عادي امي عصبت تقول لازم تروحين
مها ببرود..وهي صادقه
هند بقهر..اف تقهرون
مها بصوت عالي..انتي خبله هذا بيت عمتك بعدين مابتشوفينه ليش معصبه
خلصينا وقومي البسي
هند قامت تلبس وهي مو راضيه عن روحتها


في بيت ام سامي كان سامي يأكد على ديما
ديما..والله فهمت خلاص حتى قلت لغاده
سامي..مايهمني الشكل انا شفتها ومقتنع بس اهم شئ اخلاقها وشخصتها
حضورها
ديما بملل..طيب خلاص
سامي..خلا ص يالله استعجلوا
ديما بملل..طيب




اما في بيت ام فارس كانت امه وفارس بالصاله يسولفون

ام فارس..كلمت اخوي ووافق يقول اذا يبي شبكته الاسبوع الجاي موافق واحمد
وافق
فارس ..الله يوفقهم
ام فارس بحزن..وانت
فارس ويلتفت عليها ..وانا بعدهم
ام فارس باابتسامه ..والله بتتزوج بنت عمك
فرح فارس لفرحت امه..ايه يمه
ام فارس ..الله يكملك بعقلك هذا الكلام الزين والله انه ضايق صدري على هالبنيه
وساكته مااعرف شقول بس فرحتني بكلامك
نوره..أي كلام
ام فارس..ان شاء الله شبكت احمد الاسبوع الجاي وبعده زواج فارس من غاليه
فارس وبسرعه ..بعد زواج احمد مو شبكته
نوره..المهم انك بتتزوج الف مبروك ماقلتوا لي شرايكم بشكلي
ام فارس ماعجبها..وراك مسويه بوجهك كذا
نوره..عادي يمه متوقعه انه مابيعجبك
تدخل ريم ..مساء الورد ماوصل احد
فارس..هذا الشكل الي مايتعب النظر
كشرت نوره..شدعوه يعني عورتك عيونك مني
فارس ويبتسم..انتي تعرفين اني اكره المكياج
نزلت غاليه وهي على اخر درجه وضحكت نوره
غاليه..لهالدرجه شكلي شين
ريم..ماعليك منها توها متهزءه
غاليه تبتسم لها ولاانتبهت لفارس لانه عند الدرج..من مهزءك
نوره..من غيره يعني زوجك
التفت غاليه للمكان الي اشرت عليه نوره واحمر وجهها من وجود فارس
ومن كلمة نوره حاولت تتغلب على خجلها بس بين على وجهها..ليه
نوره..يقول مكياجي متعب لنظر
غاليه وتنزل وتجلس معهم..عادي تقبلي الراي الاخر
نوره وتلتفت لفارس..بنشوف تتقبل هي او لا شرايك بمكياجها
فارس ويناظر غاليه..سبق وقلت لها رائي
نوره وتلتفت عليها..متى شافك اصلا المهم وش رايه
غاليه وتبتسم..ماعجبه
نوره وتضحك..ومبسوطه
غاليه..احترم رائيه
ريم..غاليه صح انتي قايله لي قبل ماتحبين المكياج الثقيل ليه تحطينه
التفت فارس على غاليه ورفع حاجبه وقام..اجل حاطته عناد
طلع فارس والتفت غاليه على ريم..ليه تقولين
نوره ..ياحركات غاليوه تعاندين اخوي بس ماهقيته يهتم بالمكياج والله مو سهل
غاليه. باارتباك .لا مو عناد بس حبيت اغير
ام فارس ..قومي نوره اتصلي على ام بدر شوفي وينها وخلو البنيه بحاله مااحد
مخرب عليها الا انتي يانوير
قامت نوره وهي تضحك لان امها تكره مواضيع المكياج .....

اول الواصلين لبيت فارس كان تركي الي اصر عليه فارس يحضر وكان
خجلان لما استقبله فارس واحمد عن الباب

فارس باابتسامه..هلا والله حيا الله تركي
تركي..الله يحيك
فارس ويأشر على احمد..اخوي احمد تركي معنا بالشركه
احمد باابتسامته ..هلا والله
تركي..هلا والله فيك
فارس..وين الاهل ماقلت لك خلوهم يجون معك
تركي باابتسامة اعتذار..حاولت بس يقولون يستحون
فارس..افا بس يالله المره الجايه تفضل حياك الله

دخل فارس للمجلس مع تركي واحمد وانفتح الباب بسرعه
فهد ويضحك لما شاف تركي..هههههههههه عادي تركي بالمكتب شئ وهنا شئ
ثاني
تركي يبتسم..هلا استاذ فهد
فهد وكشر..لا فهد بس شلونك تركي
تركي بخجل..تمام الحمد لله
فهد التفت على فارس..طفشتني بحياتي وين جوالك ليه ماترد بذبحك انا
فارس ..ماادي الظاهر بالصاله نسيته
فهد..انت انسان ترفع الضغط
فارس ...طيب وش تبي
فهد ويجلس..ماابي شئ خلاص ماينفع المهم ابو ثامر وينه ماجاء
احمد..لا جاء بس موزينه
فهد..هههههههههههههه هلا احمد نسيت اسلم عليك
احمد..صباح الخير كنت ابزعل لو اني ماشفتك من ساعه
فهد..اجل اشوى اني شايفك كله ولازعل المعرس
فارس التفت على تركي..خطبته الاسبوع الجاي
تركي يبتسم له..الف مبروك الله يوفقك
احمد ..الله يبارك فيك
وصل الخال محمد وعياله وبعد ام بدر وعيالها واخره سامي واهله اجتمعت
العايله كلها وجان المجلس مليان بجو المحبه الي خلا تركي يتمنى يكون ولدهم
..دقايق ووصل ابو ثامر وبعده وصل العم عبدالكريم وفرحوا فيه كل العايله وكانوا
مبسوطين لان فارس كان مبسوط اكثر من الكل ..


عند الحريم كانت حصه وبنتها مستحين من الكرم الي بهالعايله

حصه..ماقصرتوا والله خجلتونا
ام فارس..ماسوينا شئ انتم من اهلنا ابو ثامر غالي علينا
حصه..الله يخليك يارب

عند البنت كانت عهد غصب عنها تضحك معهم وخاصة مع ديما الي من اول
ماوصلت وهي تحاول تكسبها وقدرت بسهوله لان عهد انسانه شفافه وقلبها
ابيض ..

من بين البنات اخذت جواله وطلعت هذي غاليه كانت تقاوم حتى ماتفتح جوال
فارس لكن باالخير قررت تفتحه وتشوف مسجاته ....


الجزء الثامن عشر


طلعت غاليه وجلست بالمجلس الصغير ومسكت جوال فارس حاولت بس ماقدرت
حست انه مو من حقهاانها تفتح هالجهاز ظلت تقلب وتقلب بس بالاخير قررت
ماتفتحه طلعت من المجلس بس صادفت فارس من الباب الخلفي واشر لها راحت له

فارس..غاليه جوالي بالصاله الظاهر
مدت يدها واعطته الجوال واستغرب وناظرها نظرة شك ابتسمت غاليه
..بصراحه كنت بفتحه بس والله مافتحته حسيتها لقافه
فارس ويهز راسه ويبتسم..لاتكونين صريحه بكل شئ
غاليه بشكل طفولي ..يعني لو قلت فتحته مابتعصب
فارس ..الا بعصب
غاليه..خلاص وانا صادقه ماكذبت
فارس يبتسم ..المهم كيف الوضع ان شاء الله الام وبنتها مرتاحين ومانقصهم شئ
غاليه من غير نفس..مرتاحين
فارس ويناظرها بتركيز ..وليه تقولينها كذا
غالية..وش هالاهتمام المبالغ فيه كل هالعزيمه عشانهم وبعد تتطمن عليهم
فارس يبتسم..تعودنا عالكرم
غاليه من غير نفس ..طيب
فارس..هههههههههه قلنا لاتكونين صريحه بس ليه معصبه ماعجبوك والا
معصبه من شئ ثاني
غاليه وتضرب رجها علىالارض بشكل خفيف ..مو مهم رائي فيهم المهم انت
تطمن انهم مرتاحين عالاخر
فارس ويركز عالارض وبعدها رفع راسه ..ماابي اأول هالرد على شئ ثاني بس
هالبنت وامها مكانتهم من مكانت الرجال الي احترمه اكرميهم ياغاليه انتي صاحبة
بيت زين
غاليه بقهر..ان شاء الله تبي اقول لهم فارس يسلم عليكم بعد
فارس وعصب..غاليه شفيك
غاليه..ولا شئ هالاهتمام وسكتت بعدين قالت اسفه
فارس وهو ماشي ومعصب منها ..كبري عقلك ولايروح فكرك لشئ ثاني اتوقع
انك تعرفيني من خلال هالفتره حتى لوفتره قصيره تعرفين ان البنات اخر اهتمامي
غاليه وندمت على عدم تحكمها بمشاعرها ..طيب اسفه
فارس وحس بندمها وطنش ..ماعلينا شوفي اذا العشاء جاهز عطينا خبر
غاليه بندم ..اان شاء الله

ابتسمت غاليه لنفسها حست انها بالغت برد فعلها ومو معقوله تكون تغار بس
وقفت عند هالكلمه وقالت ليه لا احتمال الا اكيد فارس حتى لو ماحبني فهو له
مكانه عندي واحساسي طبيعي يمكن مايكون فيه مشاعر تصل لدرجة الحب
بس يمكن احس ان فارس من حقي تملك المرأه ظهر بلحظه عند غاليه اعجبها
هالاحساس ماخافت من غيرتها بالعكس حست انها شئ حلو بحياتها انها تغار
بس البنيه مالها دخل خلني ارجع عندهم واوسع صدري

عهد وبراحه كبيره ..بصراحه انبسطت معكم
نوره وهي مبسوطه ..عهد انتي فله
عهد وتضحك على نوره واسلوبها
دانا وتناظر نوره ..نوير خلي المصطلحات هذي بعدين
نوره وتوقف..اسمعوا الاسبوع الجاي والتفت على هند ..لاتنحرجين عادي
المهم شبكتها علىااخوي وانتي اول المعزومين يمكن يعجبك اخوي الثاني
ههههههههههههههههه ضحكت ماكملت لان غاليه رمت عليها المخده
عهد باايتسامه ..ليه رميتها
ديما..ايه زوجها بس ملكه مابعد تزوجوا
عهد باابتسامه ..الله يوفقك
ريم وتلتفت لهند ..هند اخوي بينجن وش انتي مسويه له اعترفي
هند بدلع..ان ماسكتوا بطلع
غاده..اتركوها بحالها حرام احرجتوها
ديما وتصرخ..صح بعد غاده
غاده تقاطعها...اسكتي
ديما وتضحك..مابسكت غاده حنت على روميو وافقت على سالم ولد عمي
نوره ..كلوووووووووش عندنا زواجات بالاجازه
غاده بحياء..زواجي باايام العيد مو بالاجازه
ريم وتبتسم..الف مبروك الله يوفقك
الكل بارك لغاده وتمنى لها التوفيق


انتهت العزيمه حلوه قدرت تتأقلم عهد مع البنات بسرعه وهذا لان الطرفين
يملكون طيبه تسهل هالتعارف ..

طلع احمد غرفته ينام ..وراكان طلع مع تركي وبندر..اما محمد طلع للبيت
وتحديدا غرفته حتى يكلم دلال ..سامي طلع للبيت حتى ياخذ رائي اخته بعهد .
.اما عبدالله فما حضر من اصل ..

ولاظل بالمجلس غير فهد وفارس لان الاثنين عندهم كلام يقولونه لبعض

فهد ويشيل شماغه ..تكلم
فارس..خلاص بتمم زواجي بعد زواج احمد حيكون مختصر بالبيت
فهد يبتسم..زين والله بس ليه كأنك مو مبسوط
فارس ويدخل يده بشعره..لا مقتنع خلاص بس اخاف هالبنت تقلب حياتي اللي
تعودت عليها
فهد يبتسم..اكيد لو قلبتها بتكون للاحسن عطها فرصه ووانت بعد ماتدري يمكن
تكونهالبنت هي الفرحه الحقيقه بحياتك
فارس ..الغريب انك ضابط وهذا كلامك
فهد بصوت حاد..ليه والضابط ماعنده قلب
فارس ويضحك..اسفين بس انا مشكلتي بديت اتقبلها مثل ماهي وهذا غريب انا
متعود اني مااتقبل احد الا اذا كان مثل ماانا ابيه
فهد ويبتسم..ودي اقول السبب بس اخاف تطردني وانا ابيك بموضوع مهم
فارس ويسترخي عالكنبه ..هو انا مااضمن اني مااطردك لكذا قوله قبل ماتطلع
وعطنا موضوعك
فهد ويتنهد..موضوعي عندك وطلبي عندك
فارس..ابشر
فهد..انا بتزوج واخترت ريم اختك
فارس استغرب وركز على فهد بعدين غير عينه وسكت خمس دقايق
فهد بكل ثقه ..شفيك
فارس ويتعدل..اسمعني فهد مابقول لك بسألهم وارد لا ولابقول انك تنشرى لا
لانك عارف كل هالشئ الي بقوله لك انت متاكد من اختيارك لريم فكرت زين
فهد استغرب..قصدك اننا مانناسب بعض
فارس ويعدل جلسته ويكون مقابل فهد ..ايه اسمعني انا بقول لك رائي ريم
اختي كاتبه تألف كتاب وتكتب مقالات ولما طلبت رائي قلت لها موافق واذا بتكتبين
بااسمك الحقيقي ماعندي مانع لكنها رفضت وفضلت الاسم المستعار السؤال هل
بترضى انها تكون كاتبه هذا الي انا اخاف تتعارض انت وياها ريم ذاتها واحساسها
بنفسها بقلمها بالكتابه وانت غيوووووور انااعرفك واتوقع هنا بتكون نقطة خلاف
هل بترضى انها تعمل مداخله بقناة او لقاء بمجله على فكره عرض عليها هالشئ
وهي رفضت قالت انا لسى ببداية الكتابه

فهد ويتنهد ..فكرت بكلامك وغيرتي ماتعني اني انسان متزمت بالعكس يسعدني
ارتبط باانسانه لها كيانها وفكرها لانها بالنهايه بتكون ام لعيالي وهي الي بتربيهم
معي وهالشئ بينعكس عليهم فارس انا موافق انها تكتب وتستمر على ماهي عليه
وصدقني فكرت كثير واخيرا قررت واذا انت تشوف ان الغيره تتعارض مع حرية
الرأي بحدود الدين فهذا شئ ثاني
فارس ..لا بالعكس انا احترم هالنقطه منك لكن اتمنى فعلا تكون فكرت فيها كثير
لان هذا شرط ريم الاساسي للزواج انها تظل على ماهي عليه تكتب وتنمي موهبتها
ولايجبرها على ترك هالهوايه
فهد يبتسم..مقتنع وفكرت كثير

فارس يبتسم..اذا كذا ماعندي مانع نسألها ونشوف
فهد ويبتسم..واذا وافقت بصراحه انا ابي اشوفها
فارس رفع حاجبه..طيب وطلبات ثانيه استاذ فهد
فهد,,,هههههههههههههه لا شكرا بس هالموضوع بيني وبينك امي لاتدري
يعني لاتقول لخالتي حتى لو لا سمح الله ماتم الموضوع مايكون فيه أي شئ
فارس ..ان شاء الله قلي السبب الحين
قام فهد واخذ شماغه وهو مبتسم ..بقوله وانا طالع لاني متاكد بتطردني لكذا
خلني اطلع بكرامتي
فارس. ويضحك .الله يستر منك قل لااطردك الحين
فهد وهو عند الباب ..من زمان قريت مقوله عجبتني تقول الحب الحقيقي ان تحب
الحبيب بعيوبه لا ان تغييره ثم تحبه
فارس ..هههههههههههههههاي مستحيل احب ولابعد حب حقيقي
فهد يغمز له ..كل شئ جايز بوقتنا يالله تصبح على خير

طلع فهد وترك فارس بحيره ياترى كلام فهد صح وهو بدأ يحب غاليه ولاول
مره يتذكر غاليه على انها بنت تذكر شعرها كان اغللب الوقت مرفوع مع خصل
مبعثره على وجهها وواضح انه مصبوغ لانه مخصل ..عيونها حلوه ملامحها
هاديه جدا فيها جاذبيه اكثر من الجمال جسمها رويان وطولها معقول انسانه
عاديه بنظر الكثير لكن بنظر فارس حلوه لانه مايحب الجمال ودائما يقول صدق
من قال الملح يغلب الزين ..ابتسم على تفكيره والمسار الي راح فيه لكن قال لنفسه
وهو طالع عادي تفكير طبيعي باانسانه باارتبط فيها بعد اشهر قليله ..


في بيت ام سامي كان سامي مع خواته

سامي بتوتر ..تناسبني والا لا
ديما بحيره ..مااتوقع
غاده. وتركز على اخوها .ولاانا
سامي بخيبة امل ليه.
ديما ..سامي انت تبي بنت حركه مو مثل عهد
غاده تبتسم ..بالعامي ملكعه
سامي..هههههههههه حرام ليه حكمتوا علي كذا
ديما..لان هالنوعيه الي تعجبك عهد حلوه وطيبه بس حياويه وهاديه وهالنوعيه
ماتعجبك
سامي وبااصرار ..بس انا ابيها
غاده وهي قايمه..فكر لاتندم ياسامي لان الشكل مو كل شئ انا اشوف شخصيتها
عكس الي انت تبي
سامي ..بس انا ارتحت لها
دانا..استخير والله يختار لك الي فيه الخير
سامي ان شاء الله
طلعوا البنات وتركوا سامي بصراع مابين رائيهم بالبنت واحساسه تجاها ..

دخل البيت وحصل نوره
فارس.مستغرب .ليه مانمتي
نوره ..بطلع الحين كنت ادور جوالي
فارس.. اوكي تصبحين على خير
طلع وصادف ريم وغاليه نازلين من الدرج
فارس ويناظر رهم باابتسامه ..بعد انتم تدورون جوالاتكم
ريم مستغربه..لا ليه
فارس..اجل وين رايحين
ريم..بنأكل حلا تبي ؟
وقف فارس وناظر جسمه ورفع راسه باابتسامه..مو شينه بس هاتيه بالصاله
فوق لاني مستحيل انزل
ريم..اوكي اجل بنطلع عندك تتحملنا نجلس معك
فارس ..طيب احمد نام
ريم وهي تضحك..يقول بينام بسرعه عشان يجي الاسبوع الجاي
فارس وهو طالع رمى شماغه على ريم الي مسكته بسهوله..ارمي عالخدامه
بطريقك
ريم مكشره..حطه بسلة الغسيل بغرفتك مافيني اطلع فوق
فارس وطنش ..مالي خلق اشيل شئ
ضحكت غاليه وخذته..انا بطلعه وانتي جيبي الحلا
ريم ..اوكي
مشى فارس ولاحس بغاليه الي كانت ماسكه شماغه وصل لدور الثاني وكملت
غاليه التفت عاليه
فارس يبتسم..مشكوره غاليه
غاليه من غير ماتلتفت..العفو
جلست خمس دقايق فوق تنتظر ريم توصل وسمعت صوتها ونزلت بس ريم
وقفت ماطلعت وغاليه شافها فارس ونزلت وجلست بالصاله كانت ماسحه
المكياج ورافعه شعرها ولابسه جلابيه اورنج وتفاحي ..
فارس وبتركيز احرجها ..فرق السماء عن الارض شكلك بالمكياج والحين
غاليه وحبت تقهره ..اكيد بالمكياج احلى
فارس..طبعا لا الحين احلى
غاليه تبتسم..بالعكس
فارس..اتمنى انك فعلا تعانديني لاني فعلا مااتخيلك بهالمكياج
غاليه سكتت وظل فارس يتأملها وهي انحرجت وحاولت تلهي نفسها بجوالها
فارس..عندك بلوتوث
غاليه..ايه
فارس..واسمك شو
غاليه ارتبكت بس قالت بالاخير..عذراء الحب
تغيرت ملامح فارس وعدل جلسته..اسم غريب بس حلو عذراء الحب اسم جميل
هذا يعني انك ماقد حبيتي
ريم تقطع حوارهم وهنا انقهر فارس وارتاحت غاليه ..احلى حلا لاحلى وقفت
بعدين ابتسمت والتفت على فارس ..ودي اقولها بس لاتزعل وانتي لاتعصبين
لاحلى مخطوبين
ضحك فارس وابتسمت غاليه ووصلت نوره وقلبت الجلسه ضحك لحد ماوصلت
عند كلمتها لعهد لما قالت لها يمكن يعجبك اخوي وهنا عصبت غاليه
غاليه..نوره اذا قلتيها والله مااكلمك
فارس وانقهر..ليه شقايله غاليه
لما بدت نوره تحكي قامت غاليه بتطلع بس مسك فارس يدها وهالحركه كانت
صدمه لفارس وغاليه اما نوره سكتت لان فارس اشر لها تسكت
فارس ويأشر لغاليه جنبه..اجلسي خلاص مابتقول
شئ حتى فارس توتر من مسكة يدها ومن قربها بس بسرعه سيطر على نفسه
وكان طبيعي بعكس غاليه الي بين عليها الخجل
جلست غاليه جنب فارس وكانت هذي اول مره من اشهر تجلس بهالقرب من
فارس احساس الخوف الطبيعي الي ممكن تمر فيه أي بنت لما تجلس جنب أي
شاب وتضاعف هذا الاحساس عند غاليه بسبب علاقتها مع فارس بااعتبار انه
زوجها شرعاً ..
نوره تبتسم..غاليه بنفسي خليني اقول
فارس ..خلاص نوره خليها براحتها
ريم بهدوء..غاليه شرايك بعهد
هنا ركز فارس على غاليه حتى يسمع رائيها بسب كلامها معه عنهم
غاليه ..ماعليها حليوه
نوره..بالعكس بس انتي كنتي سرحانه وغمزت لها
ضحكت غاليه..نوير فكيني اليوم من شرك
ريم وتبتسم..بصراحه نوره صادقه غاليه اليوم مو معنا بعالم ثاني شصاير
سكت غاليه وحس فارس انها انحرجت فقام ..يالله انا بروح ومشكورين عالحلا الحلو
ريم ..وين مابقى غير ساعه عالصلاة بتنام
فارس ..لا بتصفح لي كتاب لحد الاذان
نوره تبتسم له ..قصدك ان الكتاب ابرك من مقابل وجيهنا
فارس..ههههههههه لا مو القصد بس عشان تأخذون راحتك بالحش كالعاده
ريم وتبتسم..خلاص حشينا
فارس ابتسم..ريم ابيك موضوع مهم بس مو وقته الحين ذكريني بكرا
نوره..ياسلام واحنا يعني
فارس ..نوير انتي متى بتعقلين
نوره استحت..طيب ابي اعرف
فارس ..هاللقافه خليها عنك المهم يالله تصبحون على خير
راح فارس عن الصاله بس مازال يمشى مابعد دخل غرفته والتفت نوره على
غاليه الي تضحك وقامت بسرعه
نوره فارس راح لعنده وكلمته بأذنه..الله يخليك بقول لغاليه اني قلت لك
فارس ويهز راسه ويبتسم..لاحول ولاقوة الا بالله ليه طيب
نوره بزعل..عشانها تضحك علي
فارس التفت على غاليه وحصلها مركزه عليها وضحك ورجعت نوره وعلى
طول ضربتها غاليه..احلفي انك قلتي له
نوره..حسبي الله عليك ماقلت له شئ بس بقول له
غاليه بااستهتار..قولي
نوره وتوقف..غاليوه لاتتحديني
غاليه وتضحك..عادي
راحت نوره بتجاه غرفة فارس ونادتها غاليه بس طنشت ودخلت للمكتب وحصلت
فارس عالكمبيوتر
نوره..فارس
فارس وهو يقرأ ..نعم
نوره..غاليه تقول عادي اقول لك
فارس ويلتفت عليها..وانتي ليه مصره تقولي خلاص كيفها
نوره..لا انا مابقول بس بلعب عليها لكذا دخلت غرفتك عشان تضبط كذبتي
فارس عصب..نوير قولي السالفه والحين
نوره وبسرعه ..اخاف تزعل بس انا قلت لك عشان اللعب عليها يعني مابقول
بس كذا
فارس وبصوت اعلى شوي ..قولي السالفه اقولك وبسرعه والا قمت عليك
نوره عرفت ان فارس عصب وقالت خليني اقول له واريح عمري وقالت له الموضوع
فارس ..طيب روحي وخلي غاليه تجي لي
نوره خافت ..ليه
فارس..نوره انا رايق لاترفعين ضغطي
نوره وراحت له وحبت راسه وضحكت وطلعت

بالصاله كانت ريم وغاليه يسولفون وجتهم نوره وهي مبتسمه
نوره..والله غصبني اقول انا كنت بلعب عليك
غاليه..عادي
نوره ..يعني مازعلتي
غاليه..لا انا ماكنت ابيك تقولين له وانا جالسه والا الموضوع ماهمني
نوره وتجلس,,طيب روحي يبيك
شهقت غاليه..قولي له نامت
مسكتها ريم..روحي وخليك قويه
غاليه..ماابي اخاف
نوره..والله عادي ومبسوط
راحت غاليه وطقت الباب وحصلت فارس مازال عالكمبيوتر وقال لها تتفضل
بس الفضول ذبح غاليه وحبت تعرف شويقرأ دائما جالس على هالجهاز
وجلست بالكرسي الي يخليها تشوف الموقع حس فارس انا مركزه معغه وهو
يكتب والتفت عليها بسرعه ونزلت راسها تعدل فارس ولف وجه لها
فارس..هذا موقع انا اكتب فيه
غاليه وبسرعه ..تكتب فيه شو اسمه
ابتسم فارس..ليه
غاليه وتغير عينها ..حب استطلاع
فارس ويركز عليها ..اسمه غروب الشروق
غاليه وتلتفت له ..اسم غريب
فارس وتسند ..وين الغرابه
غاليه وترفع خصل من شعرها..لما تجمع الالم مع الامل تكون فعلا انسان غريب
فارس..بس الغروب مو دايم يعني الالم
غاليه وتحاول ماتحط عينها بعينه..بس الغروب يعني الفراق
فارس..الغروب بعده شروق يعنيي فراق مؤقت
غاليه..واحيانا مايكون فيه شروق وتكون شمس وغابت ولاعادت
فارس..ليه نبرة الحزن
غاليه..مو حزن بس ذكريات
فارس..انتي ماتكتبين بمنتديات
غاليه..لا اقرا
فارس..شيكي على هالمنتدى واذا عجبك شاركي
غاليه بتلقائيه..وانت شو اسمك
فارس يبتسم ابتسامه حلوه ..بتركه لذكائك تكتشفينه
غاليه..اوكي قالت لي نوره انك تبيني
فارس ويقوم ويجلس قبالها بطريقه خلت غاليه ترتجف من الخوف
فارس ..ماابي شئ حبيت اسولف معك
غاليه مستغربه..متأكد
فارس يبتسم..عندك شك
غاليه..بصراحه غريبه
فارس..محتاج افهمك
غاليه..بس بالصاله نجلس احسن
فارس..احنا بالمكتب بعيدين عن الغرفه الا صح انتي ماشفتي جناحي
غاليه بخوف..مو لازم
ضحك فارس وقام ونادى ريم
ريم..ايوه
فارس ..ادخلي مع غاليه جناحي تشوفه ماتبي تدخل معي
ريم باابتسامه..يالله تعالي
غاليه منحرجه ..مو لازم
ريم تسحبها ..تعالي بس

تعدوا المكتب لممر صغير وفتحوا الباب كانت غرفه وصاله مفتوحه على بعض
لكنها رائعه بكل ماتعني الكلمه من معنى بعيده كل البعد عن شخصية فارس الي
تعرفه غاليه فيها حياة وجمال وامل لونها بيج والصاله اورنج والصوره لخيل
بالصاله موقعه بتوقيع صدم غاليه فارس محمد (الجامح) وباب صغير جنبه

غاليه ..هذا الحمام
ريم باابتسامه..لا هناك الحمام
غاليه..اجل شو هنا
ريم توترت ماعرف شو تقول
فارس ومتسند عالباب..هنا مرسم صغير لي
غاليه بصدمه واضحه..انت ترسم
ريم استغربت ان فارس قال لها انه يرسم وان عنده
مرسم
فارس.. كنت ارسم المهم كيف الغرفه عجبتك
قربت غاليه عند الصوره والتفت على فارس..انت الجامح الي ترسم
ومعروف بالصحافه
التفت بسرعه ريم على فارس ........

الجزء التاسع عشر

فارس سكت دقيقه ورفع راسه..تعالوا للمكتب
طلع وتبعته ريم وغاليه وبعدها استأذنت ريم وجلس فارس وكررت غاليه السؤال
..انت الجامح الي ترسم
فارس ويتنهد..مافهمت ..
غاليه ويحتد صوتها..انت فاهمني
فارس وووقف ..لا مافهمت ياوضحي او قفلي عالموضوع
غاليه..بيوم من الايام يمكن من سنتين او اقل رجع ابوي معه لوحه حلوه كثير
فيه خيول لكن القوه والشموخ كانت بواحد بس او الباقي كانوا متراجعين وكانت
بتوقيع الجامح سألت ابوي عنها وقال وصلت لنا المكتب اليوم هديه وجبتها لك
لما اخذتها حصلت مكتوب عليها كلمات حفظتها لاني قريتها كثير المهم كانت
كلامتها تقول
رغم القسوه ..والنكران
رغم الجفوه ..والغليان
رغم القوه ..والبركان
اتمنى ان ترمي هموك بقلبي وتطوي صفحة الايام



هذي الكلمات اثرت فيني كثير كانت متناقضه مع الرسمه بس كان لها تأثير
المهم علقت اللوحه بالصاله وكنت كل مااشوفها اتذكر كلمتها وبيوم من الايام
قريت مقال بتوقيع الجامح قلت يمكن نفسه بس كذبت نفسي بس العامل المشترك
بين الاثنين انه كان يتكلم عن شئ ويحلله وشبه هالشئ بالخيل هنا انا تأكدت انه
نفس الشئ وقررت اراسله لان ماعنده غير صندوق بريد بس نسيت بعدهاوتعب
ابوي والحين ابي اعرف انت الي ارسلت اللوحه لابوي والا لا وبصراحه

فاري ويتنهد..ايه
غاليه بااستغراب ..ليه
فارس..كلامي واضح رغم كل شئ صار بيني وبينه تمنيت لما عرفت انه
بمشكله اساعده ماقدرت مااساعده او احس تجاه بهالاحساس
غاليه وبحزن ..وليه ماحققت امنيتك وساعدته يمكن كنت رحمة من عذاب وذل
عاش فيه
فارس ويجلس عالمكتب ..ساعدته بس من بعيد لبعيد صدقيني غاليه ماكنت
حاب احد يعرف بس هالشئ خليه بيني وبينك الي قدرت عليه عملته
غاليه..والخيول شو قصدك فيها بالرسمه ابي افهمها
فارس ومن غير أي تعبير واضح ..الخيل يعبر عني لكذا ماكنت اقصد باللوحه شئ
غاليه..فيه احد يعرف انك ترسم وتكتب
فارس..لا الكتابه انا قليل هي مرتين او ثلاث كتبة مقالات وعلى فكره المرسم
مقفله من اكثر من سنه
غاليه..يعني ماترسم
فارس..انا ماارسم الا مره او مرتين بالسنه يعني هوايه بالفتره الاخيره كرهت
الرسم وقفلت المرسم وطلبت من اهلي مااحد يفتح معي الموضوع
غاليه..من غير سبب
فارس ..ايه
غاليه..بس رسمك حلو
فارس..انا ماارسم الا خيول
غاليه..ماترسم وجيه يعني مابترسمني ضحك فارس وخاف اكثر من عفويتها
وقف..يصير خير انا بطلع اصلي
ققامت غاليه .طيب اذا سألتني ريم عن الي صار اقول لها
فارس وهي يبتسم ويقفل الكمبيوتر..وانتي وشطارتك
ابتسمت غاليه وطلعت بس ظلت الفكره ببالها


الجامح يكتب ويرسم ومعقوله يكون بهالقسوه تذكرت الموقع وعلى شغلت
الجهاز وحصلته ويمكن الي صار كشف اسم فارس فعرفته على طول الجامح
بدت تقرأ مواضيعه ومشاركاته

كاان له احترام وتقدير من الكل بس كان له معجبات وهالشئ نرفز غاليه كثير
كان يعلق ويضحك بس بثقل ورزانه وهالشئ خفف على غاليه تعبت وهي تقرأ
مواضيع بس نامت وهي تفكر بكل كلمه قرتها له وافكر بالبنت الي رمزت لاسمها
بالمنتدى سحاب وابدت اعجابها بشكل مباشر وغير محبب لفارس ..

اسبوع كان من اسرع الاسابيع وصل الخميس سريع وكان بيت ابو محمد في
حالىة استنفار خصوصا ان اليوم ملكة احمد وهند دلوعة البيت الكل وصل ماعاد
ام فارس وعيالها

في بيت ام فارس احمد كان معصب وفارس يضحك
احمد..والله خواتك مايستحون تأخرنا
فارس وقام..بس خلاص فجرت راسي بطلع اسحبهم من كششهم وشتبي بعد
احمد..ههههههههههههه لا الله يخليك بعدين بيجلسون يصلحونها ثانيه
طلع فارس وهو يضحك وطلعت ام فارس مع احمد للحوش ينتظرونهم

بغرفة ريم كانت خلاص ماسكها عبايتها بتطلع وصادفها فارس ..بدري
ريم وتبتسم..خلاص يالله نزلنا بس شرايك فيني
فارس..اف اف ذكرتيني عز الله ذبحني اليوم
ريم مستغربه...مين
فارس..مااقدر اقول الحين بس ضروري اذا رجعنا اقول لك الموضوع
ريم شكت بموضوع بس قالت ان شاء الله
فارس ..وين الباقي
ريم..بغرفة غاليه
توها مكمله كلمتها ال طلعت نوره لابسه فستان فيروزي وكان عاري
ووقفت لما شافت فارس الي ظل يناظرها بصمت وهي خافت
فارس بقوه ثابته بنظراته ..مااكانه عاري بزياده
نوره بخوف ..معه شال والله
فارس ..يالله وين بنت عمك
نوره وهي خايفه ..الحين بتطلع
مشت نوره لغرفتها تأخذ عباتها وطلعت غاليه لما شافت فارس رجعت بسرعه
ولبست عباتها وطلعت وهنا ابتسم فارس لانها ماكانت عامله مكياج ثقيل بالعكس
كان خفيف ومميزلفت انتباهه فارس..ايه كذا انتي احلى
استحت غاليه وسكتت وكمل فارس ..اتمنى ماتكونين مثل نوره لاني انتبهت لما
رجعتي ولبستي عباتك
غاليه وتحاول ماتركز عليه ..طيب حتى لو كان مافيها شئ عادي
فارس ورافع حاجبه ..لو ماهي ملكت احمد جلستكم بالبيت
غاليه وترفع عينها بعينه ..مافيها شئ واذا صار عاري
فارس وتقدم عندها ..وريني ظهرك اشوف طالما مافيها شئ
غاليه وشدت عباتها..لا ليه
فارس بصوت عالي ..المشكله تقول مافيها شئ اعنبوكم ماتستحون فصختوا
الحياء مره وحده هذيك نص ظهرها طالع وانتي الله اعلم
غاليه بخوف..والله فستاني مو عاري
فارس بقهر..اجل ليه ترفعين ضغطي
غاليه ..اتناقش يعني بس اقول رائي
مسك فارس يدها بحركه نشفت الدم بعروقها ..امشي الله يخليك يالله دفها
هي وريم بضحكه وطلعوا لبيت خالهم ابو محمد الي الكل كانوا ينتظرونهم


كان بيت ابو محمد اليوم بحالة حب ايه حالة حب رائعه حب انولد بقلب احمد تجاه
بنت خاله حب شريف عفيف بعيد كل البعد عن اللقاءات او المكالمات هو اعجاب
وصل الحب بقلب احمد من كثر ماهو متشوق لبنت خاله اما هند فكان احمد حلم لما
تحقق وتوج فرحتها اليوم ..

نزلت هند وكانت لابسه فستان تفاحي باهت وكان مناسبها كثيييير مكياجها كان
خفيف وشعرها طبيعي كانت طبيعيه بس بجاذبيه ونعومه ورقه تسحر كل من
شافها سلمت عليها ام فارس وحضنتها ودعت لها بالتوفيق وشوي ودخل
احمد مع خاله ومحمد وبندر وعبدالله وطبعا كانت من اروع اللقاءات بينهم احمد
ماكانت الدنيا سايعته من الفرحه اما هند فكانت مستحيه بشكل مو طبيعي

محمد بصوت واطي ..مها وين دلال
مها تبتسم..الي عند الباب
التفت محمد واستحت دلال وغيرت عينها بس بحركه جريئه من محمد راح لها
وسلم عليها وكانت تتمنى بهاللحظه انها ماحضرت لان الكل ابتسم لها
نوره وهي متغطيه..ساروه وشفيه بندر شكله مو مبسوط
ساره وهي تضحك.زياعيني مركزه معه واذا احد جاب طاريه عصبت
نوره وتضربه مع رجلها..عادي ملاحظه عاديه المهم شوفي هند ياقلبي وجهها
احمرر
ساره..اجل تحسبينها مثلك ماتستحي
نوره..حسبي الله عليك يارب من قال اني مااستحي
ساره..الكل
نوره..اقول سوير وين مها
ساره..اقول خليك من مها شوفي خالاتي كلهم يصيحون انا بفهم ليه
نوره..عادي كل امهات الخليج يصيحون بزواج عيالهم
ساره وتضحك..وانتي شدراك
نوره..ماادري الكل يصيح المشكله يقولون انهم تذكروا ابوها اذا ميت او امها
اذا ميته طيب واذا كلهم عايشين يصيحون ليه
ساره..ههههههههههه حلوه يمكن يصيحون عشان ماعندهم احد يتذكرونه
نوره..اقول امشي نروح للجهه الثانيه
ساره وتغمز لها..اعترفي عشان بندر طلع خلاص
طنشت نوره وراحت للجهه الثانيه

اما بندر كان مو طبيعي رغم ضحكه الا ان فيه شئ مضايقه انسحب هو
عبدالله برا وظل محمد مع ابوه وبعد مالبس احمد هند شبكتها طلع معها
للمجلس الثاني

محمد باابتسامه..مبروك
هند وعينها بالارض..الله يبارك فيك
احمد..هند انا صح شفتك قبل بس انتي احلى مليون مره من الصوره الي
انرسمت ببالي والله يقدرني واسعدك
هند سكتت وماردت ا بتسم احمد لها وتقدم قبالها ..انا بطلع لاني اعرف انك
مابتقولين ولاكلمه بس اكيد بينا الوو
ابتسمت هند وطلع احمد
دخلت عليها اختها وحضنتها وبكت هند يمكن من الخوف او التوتر او الفرح كل
الاحاسيس اجتمعت وانتجت دمعه من قلب صادق ..مرت الملكه بشكل حلو تخللها
البكاء والضحك والفرح كانت فيه قلوب مبسوطه وفرحانه وقلوب تردد بداخلها
دعوه بالتوفيق وان الفال لعيالهم وقلوب تبكي بداخلها انكسار الامل وبكذا مشت
الدقايق الكل ظاهر عليه الفرح والكل يردد بداخله امنيه ؟؟

عند البنات كانت ريم تكلم فارس..انا بمشي الحين يه احد بيروح معي منكم لان
امي بترجع مع احمد
ريم وتلتف لغاليه..نروح مع فارس
غاليه..اوكي
ريم..خلاص فارس بطلع معك انا وغاليه
فارس ..يالله انتظركم

طلعت ريم مع فارس الي كان مع فهد عند السياره

ريم..مساء الخير فهد
فهد يبتسم لفارس..هلا ريم مساء النوره كيف الحال
ريم ..الحمد لله
ركبت ريم لسياره مع فارس وطلعت غاليه وركبت وطول الطريق وفارس
يبتسم ويرجع يضحك بشكل خلا غاليه وريم يستغربون وشوي رن جواله
فارس..ههههههههههه من قدك
فهد..يااخي ربي يحبني جت صدفه
فارس..لاتفرح اليوم بنهي الموضوع
فهد..ماقصرت لك شهر
فارس..اشوفك مستعجل
فهد..يااخي محمد واحمد شجعوني
فارس..طيب اذا وصلت كلمتك والا اقول لك خليني اشوفك بالمنتدى
فهد..صار
فارس..سلم على خالتي فمان الله


ريم..شخبار احمد
فارس..اووووه مبسوط الله يديمه عليه
ريم استغربت صمت غاليه ..غاليه شفيك
غاليه..ولاشي
فارس..ماانبسطتي
غاليه وتناظر فارس بالمرايه..كيف ماانبسط وانا اشوف الفرحه بعيون الكل
فارس حس انها متضايقه وسكت وصلوا للبيت وعلى طول طلعت غاليه لغرفتها
ورمت نفسها عالسرير وبدت الدموع تنهمر بصمت وبعدها بدى يطلع صوتها

فارس وهو يطلع مع ريم ..وشفيها
ريم..ماادري بروح اشوفها
دخلت ريم وفارس تبعها عند باب غرفة غاليه..ريم بدخل لها
فتحت ريم الباب وسمعت غاليه تصيح وسمعها فارس وسكتت ريم ودخلت
بسرعه وحضنت غاليه الي ماانتبهت لفارس واقف مذهول من غاليه وشكلها
كانت لابسه فستان اسود مو عاري كثير وشعرها اسود لنص ظهرها ودموع
ماليه وجهاا
ريم وتمسح على ظهرها..غاليه شفيك
غاليه من بين الدموعها..ماادري حسيت بخوف والم وفقدان فقدان كل شئ حلو
حتى اللحظه فقدتها ليه حظي كذا حتى الفرح تخلى عني
انتبهت غاليه لفارس وسكتت وانصدمت
فارس ..كملي غاليه
غاليه..ارجوك فارس اتركني لححالي
فارس: ريم لو سمحتي اتركينا شوي
طلعت ريم وغاليه اعطت فارس ظهرها ونست حتى لبسها وكانت هذا اول
مره يشوف فارس غاليه لابسه كذا حتى شعرها او لمره يشوفها كذا ..
فارس ويتسند عالباب المفتوح ..تكلمي
غاليه وهي تصيح..اتركني ارجوك
فارس..زعلانه لانه ماانعمل لك شبكه نعمل ولايهمك
التفتت عليه ووجهها كله دموع..حتى لو عملتها مابشوف بعيونك فرح محمد
او احمد ولابتشوف بعيوني خوف وخجل هند او دلال بالعكس بشوف بعيونك ندم
وبتشوف بعيني انكسار
فارس وحس بوجع كلامها وبمدى المها ..يعني المطلوب مني ايش
غاليه وتصيح ..تطلع وتتركني بحالي
فارس ضغط على نفسه وابتسم..لا مابتركك الا اذا سكتي انتي تعرفيني مااحب
دموعك
غاليه وتجلس عالسرير..ماتحب دموعي لانك تكره الضعف وانا مااعرف اكون
قويه فارس الله يخليك اتركني
تقدم فارس وقف قبالها وهي منزله راسها ومسح على شعرها وقال كلمه خلة
غاليه تتمنى ترمي كل همومها عليه..اسمك غاليه وانتي غاليه اذكري الله ومالك
الا الي يرضيك من عيوني
طلع فارس وترك غاليه بحالة حزن والم وخوف وفرح وامل قليل مع كلمة
فارس الاخيره




طلع فارس واخذ ريم لمكتبه وجلس معها ..
فارس..ريم شرايك بغاليه
ريم..انسانه طيبه فوق ماتتصور
فارس..عاطفيه زياده عن اللزوم والا يتهيئ لي
ريم..يمكن غاليه عاشت كل عمرها بحضن عمي مدااه وكل شئ تبيه عندها
تعودت عالدلع يافارس
فارس ويتنهد..المهم انا عندي لك موضوع بيني وبينك اوكي
ريم..اوكي
فارس..فهد ولد خالتك خطبك مني
ريم بااستغراب..فهد خطبني
ابتسم فارس واستحت ريم
فارس..ريم فهد انا اعرفه هو نسخه مني بس هو احن مني ههههههه ولافيه
عيب بصراحه
ريم..بس هو يعرف اني اكتب
فارس ابتسم..تكمت معه بهالموضوع وعادي عنده ماله أي تحفظ عليه
ريم سكتت ماعرفت ترد اصلا عمرها فكرت بفهد وتذكرت سلامها وكلام فارس
معها واستحت وابتسم فارس وقال لها تاخذ وقتها وتقرر وتقول له وطلعت
من غرفته وصادفة احمد وحضنته ..الف مبروك
احمد باابتسامه..الله يبارك فيك عقبالكم ياارب
ريم باابتسامه..شرايك بالعروس
احمد..عروس مافيه مثله
ضحكت ريم وتركت احمد لانه كان محتاج يعيش احساسه لحاله


راحت ريم لغرفة غاليه وحصلتها جالسه عالكمبيوتر لكن واضح انها سرحانه
ريم تبتسم..الي ماخذ عقلك
غاليه باابتسامه حزينه..هلا ريم توقعتك نمتي
ريم..لا كنت عند فارس
غاليه حبت تغير الموضوع ..نوره مارجعت
ريم وتدخل وتقفل البب..لا بتنام عند خالتي الجوهره
غاليه..كويس تغير جو
ريم..شو تعملين
غاليه وتلتفت لها ..كنت اتصفح موقع بس مالي خلق
ريم ..طيب بقول لك شئ
غاليه وتجلس جنب ريم عالسرير..تفضلي
ريم باابتسامه..فهد ولد خالتي خطبني وتو فارس كلمني
غاليه..هو الي يكلم فارس عند بيت خالك
ريم..ايه
غاليه..طيب وش رايك
ريم..بصراحه ماادري ماعمري فكرت فهد ولاجاء على بالي
غاليه..طيب كم عمره وش يشتغل
ريم..عمره كبر فارس او اصغر بسنه يشتغل ضابط وله اعمال مع فارس
غاليه..اه يكون اخو مين من البنات
ريم..اخو دلال وودانا
غاليه تبتيم..اه الي دخل بخطبة دلال والله حليوو ماعليه
ريم..من ناحية الشكل ماعليه بس انا اخاف من شخصيته وتفكيره
غاليه ..هو مع فارس دايم
ريم وتبتسم..ايه
غاليه..اجل الله يعينك
ريم..ههههههههههههه لا بس هو احن من فارس وهالشئ معروف فهد حنون
على خواته وطيب معهم
غاليه وتغمز لها ..بدينا
ريم..هههههههه لا بس هذا الحق على ان فارس طيب بس انتي زعلانه عليه الحين
قامت غاليه وجلست عالكمبيوتر..تعالي اجل اكتشفي زوج المستقبل لانه اكيد
يكتب مع فارس بالمنتدى
ريم ووقفت عند غاليه..أي منتدى وشلون عرفتي
غاليه..فارس قال لي
ريم وترفع حاجبها..والله حركات
غاليه..اجلسي شوفي اخوك موجود بالمنتدى ويكتب رد على موضوع خلينا
نشوف وش را يكتب
ريم..ايش الموضوع
غاليه وبتركيز..لحظه نزل رده خليني اقراه
ريم..طيب اقري بصوت عالي
غاليه..الموضوع عن الحوار مع الذات ورد فارس كان ..اصعب حوار
هو حوار الذات المتعبه سيكون لي عوده بعد ان يصفى من الذهن من صور
مسيطره عليه

ريم..وش قصده
غاليه..مااعرف ولاابي اعرف
ريم..هههههههه طيب شرايك نروح غرفتي احسن
غاليه..لاماابي اطلع واصادف اخوك
ريم..طيب اجل بروح اقفل جهازي واجي عندك بس فارس حبيب لاتزعلين
غاليه ..المشكله اني مو زعلانه منه انا زعلانه من نفسي
ريم ..ليه
غاليه..زعلانه لاني احس ان غاليه تفقد شئ كبير من نفسها والسبب فارس
ريم..غاليه انتي تحبين فارس ؟؟؟

الجزء العشرون


في بيت ام بدر كانت نوره مع ساره بغرفة ساره سهرانين
نوره بعد سرحان لدقايق ..اقول سويره
سار ترمي المخده عليها..مليون مره قلت لك اسمي ساره
نوره..المهم اخوانك مابيعرسون
ساره مستغربه..ليه هالسؤال
نوره..بصراحه سمعت كلام وبتأكد
ساره بحماس ..وش سمعتي
نوره وتتعدل..سمعت انكم بتخطبون دانا لراكان
ساره..ايييييه هذا موضوع قديم رفض راكان يقول اجلو الموضوع لحد مايتخرج
نوره ..اقول مليت
ساره..شرايك بهند اليوم
نوره مبتسمه ..يهبل شكلها
ساره وتغمز لها..وبندر
نوره وعصبت..على تراب يالشينه طفشتوني ببندر
ساره وتضحك..كلنا نعرف ان خالي يقول نوره لبندر وبندر لنوره
نوره بملل..وانتي
ساره..وش فيني
نوره..سمعت انك انخطبتي
ساره وتمسح مكياجها..ورفضت
نوره..سوير ملل شرايك نطلع هالاسبوع
ساره..مااحد بيوافق باقي اسبوعين عالاختبارات النهائيه
نوره..اف طفش
ساره..تعودنا تعالي ننزل تحت نتفرج على فلم
نوره..اف مالي خلق اتغطى بس يالله


بعد صلاة الجمعه كان لقاء فارس مع ابو ثامر هو متعود يمره بعد الصلاة ويجلس
معه ساعه بس هالجمعه كانت غير كانت صدمه لفارس لما قال له ابو ثامر
..ابي تتزوجها
فارس مذهول..انا اتزوج بنتك
ابو ثامر..واشتريك بفلوس بعد انت رجال مايتعوض ومثلك قليل
فارس ..بس ياابو ثامر انت عارف اني متزوج بنت عمي
ابو ثامر..وعارف انك ماتبيها
فارس وارتسمت صورة غاليه بباله وهي تصيح ..لا انا رافض الزواج مو بنت
عمي بنت عمي الف من يتمناها
ابو ثامر..والنعم ياابوي فيها والله مانعيبها بهالكلام بس حتى لو تزوجت ثانيه
مافيها شئ هذا حلال
فارس من الصدمه ماعرف يرد وقام..يصير خير يالله انا طالع
ابو ثامر..فارس وشفيك
فارس..ولاشي فاجئني طلبك
ابو ثامر..فكر وانا متاكد انك بتوافق وانت الي بتصون لي هالبنت الباقيه لي
من الدنيا
فارس..خير ان شاء الله

طلع فارس وركب سياره وغصب عنه ابتسم كان يقول بخاطره كنت رافض المبدأ
والحين يبوني اتزوج ثنتين ضحك من قلب وحرك سيارته لبيت فهد حتى يضيع
وقت معه وينسى كلام ابو ثامر الي كان بالنسبه له صدمه كبيره ..

احمد وهو في دنيا ثانيه وعالم صافي رايق وهادي
..هلا والله بهالصوت
هند باابتسامه..اهلين
احمد..كيفك
هند..تمام
احمد..دوم ان شاء الله وكيف الاهل
هند..الحمد لله انت كيفك
احمد..بخير من سمعت صوتك

مكالمه رائعه هي بدايه لحياة جميله نقيه تنتظر الامل والسعاده لتتوج الحلم الجميل

دلال ..اقول ريم وشفيك
ريم مرتبكه..دلال اكلمك بعدين
دلال.زطيب يالله باي
قفلت والتفت لاخوها الي كان مبتسم..خير وشفيك
فهد..كنتي تكلمين ريم صح
دلال.صح بس وش سر هالابتسامه
فهد ..كلمت فارس
دلال بحماس..احلف وش قال
فهد ويضحك..وش يقول بعد اكيد ماعنده مانع ويقول بيسال ريم
دلال..اها عشان كذا كانت مرتبكه والله انها خبله
فهد..والله مالخبل الا انتي
دلال وهي طالعه..من الحين
فهد ويضحك..خلينا نتعلم شوي بس من زوجك الي اشغلنا
ضحكت دلال وطلع محمد لفارس الي توه واصل


في احد المقاهي كان عبدالله سرحان ويفكر وقطع عليه تفكيره وصول بدر
عبدالله..وينك
بدر..بالشغل
عبدالله..يااخي محتار
بدر ويطلب له قهوه..خير من ايش
عبدالله..ودي اسافر
بدر..شسالفة هالسفر معك كل اسبوع والثاني قلت بسافر
عبدالله..طفشت مليت ابي اغير
بدر..اصبر كلها اسابيع وتبدا الاجازه ونسافر مع الاهل
عبدالله..بسافر برا ماابي المملكه
بدر ويبتسم..اقترح عليك اقتراح
عبدالله سمعنا
بدر..روح هالاسبوع لمكه انت وخالي وخالتي
عبدالله والله مو شينه صار
بدر..طيب الحين روق وخلنا نطلع للعيال عند فهد مجتمعين
عبدالله ..يالله

في بيت فهد كان المجلس كله ضحك وسوالف بدأ بفارس وفهد الي من عرف
فهد بطلب ابو ثامر وهو قالب الموضوع تريقه على فارس
فهد..ههههههههههه فارس بالله وش بيكون موقفك اذا تزوجت ثنتين
فارس ..بنتحر انا وحده واحس بموت فمابالك بثنتين
فهد..والله بيكون فيه اكشن بحياتك
فارس..يكفينا اكشن الشغل
دخل راكان وكان معه تركي الي خجل من فهد وفارس بااعتبارهم رؤسائه
بالشغل بس سلام فهد وحفاوته خلته يحس انه انسان مرحب فيه
راكان..شطاري اليوم مبسوطين
فارس..يحسدون الميت على موتت الجمعه
فهد..اقول تركي كيف الامور ان شاء الله كل شئ اوكي
تركي..تمام
احمد وصل..السلام عليكم
الكل ..وعليكم السلام
فهد..حيا الله المعرس
احمد ويبتسم..ههههههههه والله مابتخسر اعرس يافهد
فهد التفت على فارس وضحك
راكان..وش عندكم
فهد بسم الله انت مايفوتك شئ
احمد..هلا ابو تروك شلونك
تركي..تمام
احمد..بالله هذي اشكال رؤساء شركات
فارس..اعنبوا والرؤساء مو اوادم المهم الاختيبارات بتبدا الاسبوع الجاي بعد
اسبوعين بنطلع اسبوع للمزرعه
احمد ويصفق ..والله انت كذا يافارس
فارس ويبتسم..تصدق نسيت ان خطيبتك بتصير هناك
فهد..لا مافيه ليه بس هو ومحمد ينبسطون
فارس..بيجيك الدور لاتزعل
دخل بندر وهو مو مروق..سلام
الكل..وعليكم
جلس بندر من غير مايقول ولاكلمه..
فهد..خير يالاخو وشفيك
بندر من غير نفس..ولاشي
فارس..يعني معصب كذا
بندر ويتنهد..بطلع
تبعه راكان ومسكه عند الباب..يااخي ماصارت خلاص
بندر..انت تعرف هي شو بالنسبه لي فلما تعرف ان اسمها ينقال عند الشباب
شئ يقهر
راكان وعصب..انت الي تقهر الشباب ماقالوا نوره بنت محمد بنت محترمه
ماقالوا ان اخوها ادبهم وضحكوا على موقفهم السخيف
بندر..حتى ولو شئ يقهر
راكان ويضحك.....ولو تدري ان دانا ي المرشحه لي يعني انا وانت نفس الشئ بس مااهتميت لانها ماغلطت بالعكس كان كلامهم فيه اهانه للشباب مو للبنات
بندر..اف منك بروح باي
راح بندر وضحك راكان لانه ماتوقع ان ولد خاله يحب ابدا توقعه كذا بس اعجاب
او ارتباط اسمه بااسمها من الصغر خلاه يتعلق فيها ..

بدت الاختبارات والكل جلس ببيته بس القلوب كان لها كلام كثير ينقال

راكان..انا حاليا مشغول بااختباراتي خصوصا اني خلاص اخر سنه صح من
فتره لفتره تجي دانا على بالي بس اطنش واقول خلي كل شئ بوقته .
.وبصراحه اخاف اوافق تحت ضغط امي وبالاخير اندم واخسر حياتي واخس
ر البنت معي ..


ساره..حاليا انا اختبر بس مو مهتمه كثير عادي يعني مايهمني اخذ امتياز
او مقبول المهم انجح

بدر..اما انا فحياتي ممله وقررت اتزوج بس مابعد فاتحت امي بالموضوع


اما في بيت ام فهد

فهد..انا بصراحه فرحان ومو مصدق اني بكون بعد فتره بسيطه انسان
متزوج وافق ريم وبعد الاختبارات بتكون الملكه ومشغول جدا بالشغل

دلال..اما انا التجهيز هدني لان زواجي بااول اسبوع من ااجازه

دانا..انا بصراحه شاطره وكل وقتي اذاكر ولازم اخذ امتياز

في بيت ام سامي..

سامي..مازال الفراغ الي احس فيه مسيطر علي احس اني احبطت بعد
مافقدت الامل بزواجي من عهد

غاده..تمت خطبتي لناصر ولد عمي وانا اعيش احلا ايام عمري وندمت على
الايام الي مرت من غيره

ديما..انا بصراحه مو فارقه الحياة معي ابدا اعيش اليوم مثل ماهو حزين حزين
جميل جميلل مااشيل هم بكرا ابدا

جود..انا الشخصيه المضلومه بهالعائله مالي حضور معهم لان اغلب وقتي ببيت
عمان ي لان عنده بنات بعمري



في بيت ابو محمد..

محمد..انا مشغول بتجهيز شقتي وبحياتي الحلوه مع دلال

عبدالله..انا بصراحه تجيني من فتره لفتره احساس بالاختناق وودي اسافر
واطلع اغير جو كل مايجيني هالاحساس اسافر واغير جو..

بندر..انا مشغول بااختباراتي وقررت اخطب نوره اول مااخلص ونسيت
موضوع الشباب بس عصبت بوقته ..

هند..انا اسعد انسانه بهالدنيا مع احمد

مها..اننا حاله غريبه احس فيه وللاسف ماني قادره اصارح حتى هند اختي
اخاف اكتشف احساسي وانصدم من نفسي



في بيت ام فارس ..

نوره..انا مشغوله بالاختبارات بس مبسوطه لان اختي ملكتها بعد الاختبارات

ريم..رغم انشغالي بكتابي لاغلى ملك الا اني مريت بالاسبوع الي فات بااصعب
موقف تمر فيه أي بنت لما وصل فهد لبيتنا حتى يشوفني شوفة السنه وقتها
وقفت عند الباب عشر دقايق وبالاخير قررت ادخل كنت لابسه تنوره جينز
وقميص ابيض بسماوي وشعري تاركته ولاحطيت مكياج رفضت وطلبت ادخل
على طبيعتي
ريم بخوف وارتباك واضح تفتح باب المجلس وتدخل..السلام عليكم
فهد ويوقف..وعليكم السلام
فارس ويبتسم..ارتاحي الريم
فهد وعينه عليها..شلونك ريم
ريم وترفع راسها لثواني..الحمد لله
فهد..وكيف الكتابه ان شا ء الله كل شئ اوكي
ريم بصوت واطي ..تمام
ثواني وقامت ريم وقام فهد بيطلع واشر لفارس مايقول ولاكلمه ضحك فارس
وترك فهد على راحته..
وحالينا انا مشغولة اجهز لملكتي

احمد..انا اعيش اجمل لحظات عمر مع هند

غاليه..اما انا فبصراحه ماصرت اطلع من غرفتي كثير اغلب الوقت بغرفتي
اول كنت اجلس الظهر تحت اما الحين لا اذاقرب موعد رجعت فارس اطلع
غرفتي ونفس الشئ بالليل يعني ماصرت اشوفه الا صدفه وبكل صدق اشتقت له


فارس..انا حسيت بفراغ كبير خصوصا بعد ماانشغلت ريم وفهد وحتى
غاليه ماعدت اشوفها وبصراحه فقدتها لاني تعودت اشوفها وخصوصا
بالفتره الاخير واسولف معها بس تغيرت كثير حتى سلامها فيه كثير من
الرسميه الي ماتعودتها منها

في بيت ابو ثامر كانت عهد تعاني من موضوع خطبتها لفارس قالوا لها انه
خطبك ماقالوا لها انهم هم الي عرضوها عليه احتارت وغاليه الي كان واضح
انها تحب ولد عمها ليه يتزوج عليها من قبل حتى مايتم زواجهم قالوا مايحبها
بس هي ماصدقت وقررت تتخذ موقف صعب بيحرجها مع غاليه وامها وابو ثامر
وحتى فارس بس قررت تعمله مهما كانت النتائج ..

كانت الساعه تسع ونص بالليل وكنت تعبان طلعت غرفتي وتمددت عالكنبه
بالمكتب عااساس اني بريح وبعدها بقوم اكل ل ي شئ وانا بس غيرت
رائي وقمت وشغلت الكمبيوتر

اما انا ريم كنت عالعاده بغرفتي اكتي في امان الله

اما انا نوره كنت تحت مع احمد بالمطبخ باكل لي شئ خفيف وارجع اذاكر
وامي كانت بالصاله

اما انا غاليه كنت بغرفتي متمدده على سريري وعلي بجامه وشعري تاركته
على اكتافي فجأه دق جوالي شفت رقم غريب ترددت ارد او لا بس بالاخير رديت

غاليه..الو
بنت..السلام عليكم
غاليه وتجلس عالسرير..وعليكم السلام
البنت..غاليه كيف الحال
غاليه..من معي
البنت ..انا عهد بنت ابو ثامر
غاليه بااستغراب..ياهلا والله كيفك
عهد..الحمد لله اتمنى مااكون ازعجتك
غاليه..لامافيها ازعاج
عهد بتردد..غاليه انا ترددت كثير قبل هالمكالمه بس عندي موضوع ودي اكلمك فيه
غاليه..تفضلي
عهد..بصراحه الموضوع يتعلق فيك انتي ولد عمك فارس
غاليه وشدها اسم فارس..خير وش فيه
عهد بخوف..انتي تحبين ولد عمك
غاليه وعصبت..اعتقد هالشئ يخصني
عهد..غاليه افهميني
غاليه وانقهرت..عهد اذا عندك شئ قوليه بطريقه مباشره
عهد..بقول واتمنى ماتزعلين مني انا وصلني خبر انك تزوجتي ولد عمك انت
وهو مغصوبين وبصراحه هو خطبني فاانا بتاكد اذا فعلا ماتحبون بعض
وراح تتطلقون
غاليه وكانه بركان ثار بداخلها ..حلال عليك اشبعي فيه
قفلت غاليه الخط ومن غير احساس فتحت باب غرفتها طلعت بالبجامه
وبنفس شكلها وتوجهة لغرفة فارس وفتحت باب المكتب بقوه خوفت فارس
ووقفت قباله وهو وقف ..شصاير
غاليه وبقوه ومن غير أي دمعه..طلقني والحين
صدمه جديده لغاليه هل سيكون حلها سهل ....

الجزء 21 والاخير


غاليه طلقني الحين
فارس وقف وناظرها من فوق لتحت له فتره ماشافها وصدمه شكلها بكل هالبراءه
والتلقائيه
فارس وهو رافع حاجبه..شلون طلعتي من غرفتك كذا انتي ماتعرفين ان احمد موجود
غاليه وبصوت عالي..مايهمني طلقني
فارس وعصب وتقدم لها ..وش الي مايهمك غاليه انهبلتي
غاليه وبدت دموعها تنزل ..كيفي ان شاء الله اطلع بالشارع كذا انت مالك دخل
فارس وبصوت عالي سمعه كل من في البيت ..غاليه بس عدلي اسلوبك لااعدله
لك الحين
غاليه وبتمرد وقوه..وش بتسوي بتطلقني هذا عز الطلب بتضربني عادي مايهمني
فارس وتقدم اكثر لها والغريب انه ماخافت ..وش الموضوع الحين
غاليه..ماابيك طلقني
فارس..شي الي صار وغير رائيك
غاليه ...اكتشفت انه فيه احسن منك بكثير
كف علم على خد غاليه من فارس وهالكف ماندم عليه فارس بالعكس زاد قوه
ورفع صوته..غاليه والله لو ماعدلتي اسلوبك لااعلمك منهو فارس الحقيقي
لايغرك احترامي لك انا احترمك اذا انتي تحترمين نفسك لكن طالما حقرتي نفسك
مالك الا كف يعدلك
غاليه ويدها على خدها ودموعها تنزل..مايهمني طلقني ماابيك ماابيك
فارس وبعصبيه ..لاحول ولاقوة الا بالله غاليه وجع تكلمي شصاير
انفتح الباب ودخلت ام فارس الي كانت مصدومه من وجود غاليه بغرفة فارس
بالبجامه ومصدومه من كلام فارس الاخير الي سمعته
ام فارس وبصعوبه تمشي..وش فيكم فضحتونا
فارس..انا ماابي أفقدأ عصابي واطلق ياغاليه
ام فارس..هو وش طلاقه
غاليه ..الا خليه يطلقني ماابيه
ام فارس وتمسك غاليه وتجلسها جنبها..ليه تبين تطلقين
هنا انهارت غاليه بحضن ام فارس وبدت تقول كلام مو واضح هالكلام خلا فارس
يعطف عليها


ام فارس ورحمت غاليه..تكلمي يابنتي ولاحد بياخذ حقك من فارس غيري بس
قولي لي وشصار

غاليه ومن بين دموعها بدت تحكي وقالت كل شئ ..انت قلت ماتبي تتزوج لكذا انا
وافقت اني اتزوجك بدون أي عواطف منك بس ماقلت لي انك ماتبيني انا تحديدا
خلاص كيفك تزوج بس طلقني انا مااقدر مابتحمل تعبت

ام فارس واستغربت الموضوع كله..صدق يافارس انت خطبت بنت ابو ثامر..؟؟

فارس ويجلس بتعب عالكنب..لا انا ماخطبتها هو اللي عرض علي الموضوع
ام فارس وبسرعه..طيب انت وش قلت له رفضت
فارس..لا سكتت اصلاً انصدمت من الموضوع بس كان واضح اني رافض
غاليه ..بس هي تقول اننا بنتطلق وانك مغصوب
فارس بصوت حاد..قلت لك قبل انامافيه احد يجبرني افهمي
ام فارس ..بس خلاص انت وياها الحين يابنتي بسال فارس قبالك انت تبي
تتزوج بنت ابو ثامر
فارس وبعصبيه واضحه..لا
ام فارس..وبنت عمك بتتمم زواجك منها
فارس..قلت قبل اني بتمم الزواج ماله داعي هالي صار
غاليه وتمسح دموعها ..بس انا احس انها تبي تتزوجك
فارس وعصب..غاليه لاترفعين ضغطي زياده انا تعبان ولالي خلق مشاكل
قلت لك زواج مابتزوجها فكيني
قامت غاليه وطلعت من الغرفه اما فارس تسند وكان واضح عليه التعب
وجلست جنبه امه..ماعليه ياوليدي انت الرجال والكبير وهي بنت تحمل
مايخالف بعد هالعهد مالقت الا غاليه تقول لها الله يهديها
فارس وبتعب واضح عليه ..يمه تعبت
ام فارس وكسر خاطرها ولدها..الله بيفرح قلبك ان شاء الله انت نام وارتاح
ويصير خير
فارس..ان شاء الله

طلعت ام فارس من غرفة فارس وقابلتها نوره تبي تعرف وش صار بس
طنشتها امها ورجعت تكمل دروسها اما احمد سمع صوت فارس وكل الي قدر
عليه كلمه قالها بخاطره الله يهديكم اما ريم حبت تترك غاليه لحالها ودخلت
غرفتها وبدت تتصفح اوراق حافتها بملفها


بعدها بيومين جمعت الصدفه غاليه وفارس بالصاله وكان لقاء اول بعد التوتر
الي صار
غاليه وهي ماشيه ..السلام عليكم
فارس ويحط يده عالباب حتى يمنعها تطلع..وعليكم السلام
غاليه وتناظر الارض..ممكن امر
فارس يبتسم..لا اجلسي بكلمك
جلست غاليه وهي حاسه بخوف وخجل من فارس ومن الشي صار..زعلانه مني
سكتت غاليه ولاردت ولارفعت راسها
فارس بهدوء..غاليه انا تعودت اكون صريح يمكن انتي زعلانه ان يدي امتدت
عليك لكن انا بقول لك شئ انتي بنت عمي وزوجتي مابرضى انك تذ لين نفسك
او تحقرينها حتى لو بتقهريني انتي اكبر من كل شئ انتي غاليه افهمي اسمك
غاليه بااسمك واهلك غاليه بطهرك وعفافك فلما تقولين انك حصلتي احسن مني
هذا فيه اهانه لك بااعتبار انك انسانه متزوجه وعيب انا يمكن تسرعت بس هدفي
كان اوقفك واصحيك حتى تنتبهين
سكت فارس لما حس بدموع غاليه ..تكلمي
غاليه وتمسح دموعها ..فارس تحملت كثير مااقدر جرحتني كثير تتوقع بقدر
اتحمل اكثر يكفيني اني اشوف رفضك لي بعيونك
فارس ويبتسم..اسمحي لي اقول لك انك ماتفهمين بالعيون والا كان شفتي رغبتي
بااني اتمم زواجنا وانك تكونين زوجتي غاليه جروحك بداويها بأذن الله بس
انتي ساعديني افهمك وارجوك غاليه انا اذا عصبت افقد سيطرتي بليز حاولي
تكونين اكثر تحكم بنفسك عالاقل لحد مايتزوج احمد ويطلع
غاليه مستغربه..وش معنى
فارس يبتسم..عشان ماتفقدين اعصابك وتتطلعين ببجامتك
استحت غاليه وسكتت وضحك فارس وقام..انا بطلع واتمنى تسامحيني والله
يقدرني واعوضك
طلع فارس وترك غاليه تضحك على نفسها كثير لانها من فارس بالذات ترضى
لو بكلمه فمابالك لو كانت الكلمه مع ابتسامه هنا غاليه تنسى حتى اسمها
وهذا تفسيره واحد غاليه تحب وتحب بعنف ..


اول اسبوع من الاجازه وصل وكان موعد زواج دلال ومحمد كان مثل زواجات
اهل الرياض بدا عالساعه عشره بالليل ووصلوا المعازيم وكانت معهم عهد
وامها وبكل ثقه سلمت غاليه حست انها انتصرت على عهد رغم ان البنت مالها
أي ذنب باللي صار ..
عالساعه 12 انطفت الانوار ونزلت دلال وكانت نعومه وهادي شكلها وصلت
للكوشه وبدت الاغاني والرقص لحد ماجاء موعد دخول المعرس وهنا وقف
قلب دلال ومعها ريم لانها بتشوف فهد الي صار يحتل مساحه كبيره من تفكيرها
بالفتره الاخيره ..وصلوا وسلموا على دلال وكان فهد تحت المجهر عند ريم الي
ماسلمت من تعليق اختها نوره بس قدرت ريم تطنشها لحد ماتركتها بتأملها لحالها ..

اما دانا فكانت حاضنها امه وتصيح فقدان الاخت الغاليه والام تبكي فرحتها ببنتها ..

انتهى الزواج وطلعت وانتشرت القرارات الجديده عبدالله مازال يعاني
من الملل وقرر انه يسافر لمدة شهر اما المعاريس سافروا ماليزيا شهر العسل

اسبوع وعادت الفرحه بس هالمره في بيت ام فارس وهو موعد ملكة ريم وفهد
الي بهاليوم اضطرت غاليه تكلم فارس وتضحك معه وتسولف بعد

عند المطبخ كانت غاليه لابسه تنوره جينز وقميص ابيض وعليها شالها
وشعرها كالعاده رافعته دخل فارس وابتسم لها ..كيف الامور
غاليه ترد الابتسامه..تمام
فارس وباابتسامه وراها شئ..تبين تعملين شبكه مثلهم
غاليه وتضحك..اممممممم لا
فارس مستغرب ..ليه توقعت بيفرحك هالشئ
غاليه وتجلس عالكرسي..مايصلح مابستحي منك
فارس ..هههههههههههههههاي انتي ياغاليه غريبه يعني خلاص ماتستحين
مني ابد
غاليه واستحت فعلاً..لا مو قصدي بس يعني مااعرف شلون اوصلها
فارس وهو بيطلع..المشكله انك مستحيه الحين
سكتت غاليه وكمل فارس..خلي الخدامه تجيب لي الدخون بالمجلس
غاليه..انا بجيبه
فارس يلتفت لها..عندي فهد
غاليه..عادي اطلع وخذه مني
فارس وبنظره غريبه ..شغالتنا حرمه كبيره تغارين منها
انصبغ وجه غاليه احمر ودخلت الطبخ وضحك فارس على نفسه كيف ينسى
كل قناعاته اذا شافها او سولف معها كيف فعلا بهالبساطه يتحول الى انسان
يضحك ويسولف معها

اجتمع الكل ووصلوا الضيوف في بيت ام فارس وتمت الملكه بوسط دموع
الكل لانهم يعرفون شكثر تعب فارس وعانى بتربية خواته واليوم كانه ابو لريم
مو اخوها رفض يدخل وبعد محاولات دخلو هو واحمد ولاول مره تتمنى غاليه
انها تقدر تكلم فارس عن احساسه فيه كلمه وحده كانت حابه تقولها له .
.انا فخوره فيك
اما احمد فكان مبسوط وغيرالجو على ريم وفهد وهند كانت متيمه فيه وسرحانه ..
بالمجلس جلست ريم وفهد الي حاول انه يجرءها من اول لقاء يس فشل
فهد يبتسم..حلو الاحمر عليك مالت على فارس يقولو تشبهني لو يشبهك
كان سوقه ماشي
ابتسمت ريم اما فهد فكا مبسوط عالاخر..بصراحه انا مابطلع ابي اشوفك
ارفعي راسك
ماقدرت ريم ودخل فارس عليهم وهو يضحك
فهد..جاء هادم اللذات وشتبي
فارس هههههه اثقل عيب
فهد..ماابي اثقل ابي اعيش حياتي
فارس..يالله ريوم قومي عند الحريم
فهد ويأشر لها..هذاك اول الحين هي زوجتي
استحت ريم وطلعت وضحك فارس علىقهر فهد الي عصب انه حتى ماقال
لها مع السلامه بس طلعه فارس بسرعه عند الرجال

انتهت الشبكه وعدت على خير وطلعت ريم لغرفتها اما نوره فدخلت عند امها
بغرفتها تعطيها علاجها لانها كانت تعبانه شوي دخل فارس واحمد وباركت
لهم غاليه وطلع احمد لغرفته
فارس..يالله تصبحين على خير
غاليه وبصوت واطي..وانت من اهله
مشى فارس خطوتين عند الدرج وبتهور غاليه وتلقائيتها تبعته
غاليه بصوت واطي..فارس
فارس التفت بااستغراب وابتسم..ايوه
غاليه بصوت هادي وواطي..ودي اقول لك شئ
ضحك فارس..غيرتي رائيك تبين شبكه
هزت غاليه راسها مثل الاطفال وابتسم فارس ونزل خطوتين عندها ..قولي اسمعك
غاليه بصوت واطي ياالله سمعه فارس..انا فخوره فيك
انصدم انبسط استغرب كل العلامات ارتسمت على وجها والظاهر هالتضارب
بالمشاعر خلا فارس يعمل حركه لعنت غاليه الساعه الي قالت فيها هالكلمه قرب
من عندها وحب راسها وابتسم..وانا فخور فيك
قالها بصوت اكثر ثبات واكثر قوه بس مع الابتسامه ذابت غاليه بمكانها قالها
وطلع وطلعت غاليه لغرفتها وسافرت لعالم اكتشفت انه عالم فارس عالم حب
وهيام وشوق عالم اكتشفت ان الملك فيه فارس ان الاميره لازم تكون هي نامت
باابتسمة حب وحمرة خجل وبفكرة امل..

اما فارس وصل غرفته باابتسامه اليوم غير بالنسبه له يعني له الكثير والكثير
الي خطوبة ريم واليوم شاف جانب ثاني من فارس كشفته غاليه اليوم اكتشف
ان هالقلب الي صخره لسنين يقدر يدق ومن كلمه مثل انا فخوره فيك ضحك وقال
لنفسه اجل اذا قالت احبك وش بتعمل يافارس ابتسم ودخل غرفته ينام بس ظلت
غاليه بباله


في بيت ام سامي .. كان سامي يكلم احمد

احمد ..اخلص يااخوي عندي مكالمه هامه
سامي..اف ليتك ماملكت انا من اكلم الحين
احمد..اخطب وكلم زوجتك
سامي..شلون اتزوج وحدها مااعرفها
احمد..هههههههههه الظاهر اني شاك انك تربية باريس
سامي..ياشيخ روح كلم خطيبتك وخلني بهمي
احمد وبكلام جدي..صدقني كيف فكرك مع مجتمعك والا بتتعب صدقني
سامي ويتنهد..اف يالله فمان الله
احمد الله معك

قفل سامي وجلس مع نفسه فكر بكثير هو يبي يحب ويختار زوجته وهالفكر
للاسف اقتنع فيه حاول يغيره بس ماقدر لكنه قال ماعندي الا خيارين يااتزوج
زواج تقليدي او احب واذا حبيت منين وكيف لكنه بالاخير حاول يحسم موضوعه
ويفكر يخطب بس حب يعطي نفسه مساحه من الوقت لتفكير


اما بندر فكان مصدوم لانه عرف ان نوره رفضت تتزوجه اذا كانت وظيفته
مذيع ببرنامج غنائي وهالكلام كان بين هند ونوره

بندر ومعصب..يالله بنت عمتك بتذبحني
هند..بندر نوره قويه وفارس اقوى واذا هي رفضت بيرفض
بندر..بس انا ابي نوره
هند..اجل تخلى عن هالوظيفه
بندر..هند هاتي لي وظيفه الحين وين باالقاها انا عملت اختبار ومقابله
ووعدوني خير وحاط امل عليها وتجي بنت خالك تهدم كل شئ
هند..البنت تربت عالفكر والمبادي
بندر بعصبيه ..والسبب
هند..ماتبي تعيش من فلوس حرام
بندر..بنت عمك تناقض نفسها الي يسمعها يقول ملتزمه ماهي تسمع اغاني
هند..لايبندر تفرق كثير
بندر..انا بكلم فارس واشوف رائيه
هند بخوف..لاتقول له ان نوره رفضت
بندر بخيبة امل..يصير خير

طلع بندر وراح لراكان الي قوة علاقته بتركي بشكل كبير وكانوا مجتمعين
بمقهى لكنه فضل يقفل عالموضوع ويكلم فارس بالوقت المناسب

فهد ..طيب عبدالله الحل مو بالسفر الحل انك تلجأ لربك
عبدالله بألم..شسوي يافهد هالشئ متعبني جربت كل شئ سافرت اخذت اجازه
سهرت ونمت
فهد..الجأ لربك ياعبدالله للاسف احنا اذا صار لنا شئ نعمل كل شئ وننسى ان
الامل بالله سبحانه وبقدرته يشفينا ويفرج عنا ليه مارحت لمكه مثل مااقترح
عليك بدر والا ابليس غليبك قال سافر برا وانبسط وغير جو
عبدالله..انا كنت ناوي اروح لمكه بس هونت
فهد..شرايك انا بروح معك نهاية الاسبوع
عبدالله بفرح..الله يسعدك يارب
فهد باابتسامه..ولو انت اخوي
عبدالله..تسلم


وبعد ايام كان اللقاء بين بندر وفارس وكان الحوار راقي جداً من الاثنين قال بندر
الموضوع لفارس من اوله لاخره

فارس بهدوء..بندر انت غالي وولد خالي ويسعدني تتزوج اختي بس اولاً القبول
والرفض منها وطالما قلت لي ان خواتك يقولون انها رافضه عملك انا مااقدر
اجبرها واحترم وجهة نظرها
بندر بقلة حيله..فارس انت تعرف انت الاعلام امنيه لي ولراكان وتعرف ان
الوظايف صعبه
فارس..بس يابندر ماشفت تركي ماتعلمت من هالانسان الي محتاج واشتغل
بشغله اغلبكم بيرفضها اشتغال بالعامي بياع بسوبرماركت ماخجل لانه
محتاج كافح حتى يأمن لخواته لقمه حلال تخلى عن دراسته وحلمه وانت تبي
تتوظف ببرنامج غنائي وقناة غنائيه وانت حتى لسى ماطلعت نتيجتك بندر فكر
انا مااقدر اجبر خواتي وانت تعرفون هالشئ اذا تبي نوره اناموافق بس اذا
خطبتها رسمي مني وانت متوظف وظيفه تقبلها هي اولاً وانا
سكت بندر واقتنع بكلام فارس وقام..مشكور فارس ماقصرت
فارس يبتسم..بندر لاتزعل انت مثل اخوي
بندر يبتسم..لا مافيه زعل

طلع بندر ووصل للبيت وبشره راكان الي كان مبسوط بشكل كبير لان نتائجهم
طلعت ونجحوا لكن بندر مافرح بالتخرج لان الموضوع الاهم هو الي شاغله ..

نجحوا البنات وانتهت الاختبارات والكل فرح والكل انشغل بحياته وتحدد اول
زواج زواج ريم وفهد وكان من اروع الايام الي عاشها فارس بحياته كان من
فرحتها تمنى تنزل دموعه لكنه سيطر على نفسه وعاش هالفرحه وهو يشوف
اخته تتزوج ولد خالته واغلى صديق له..

اما احمد تزوج بزواج رايق وهادي جدا كانت المشاعر هي العنوان كان
كل الاحساس يحس بالاحساس الي بين احمد وهند وتم زواجهم ..

اما راكان بعد محاولات من امه رفض دانا واقنع امه انه لسى بدري وانه
يخاف يضيع البنت معه ولايكون قد المسؤليه وامه مازلات تلح عليه وهو يرفض ..

اما مها فكانت تعيش احساس اعجاب جميل تجاه بدر وهالشئ ضايقها
بالبدايه لكنه اسعدها لما وصلها خبر انه يمكن يخطبها وهالشئ تحقق
وصارت حياتها وحياته من اجمل مايكون ..

اخر زواج كان زواج فارس وغاليه وكان عائلي بالبيت الكل كان مبسوط
وفرحان للبنت اليتيمه ولشاب الي اعطى كثير من وقته وحبه وشبابه لاهله..
ولكل يعرف رفض فارس ينزف عند الحريم ودخل على غاليه بالمجلس ابتسم
وسلم عليها وكانت شخص ثاني كانت رائعه بمكياجها الهادي وبنعومة فستانها
ابتسم فارس ..اهم شئ انك ماعاندتيني اليوم
ابتسم غاليه وسكتت اما فارس قبل مايدخل على غاليه ضلت كلمة فهد بباله قاله
..حياتك تبدأ اليوم بيدك تسجلها بحب وبيدك تمحي كل لحظه تحاول البنت تخليها
حلوه بحياتك
فارس ابتسم..ههههههههههه يصير خير

تم الزواج واستمرت الحياة وظلت غاليه هي غاليه هي البنت الضعيفه وظل فارس
الشاب الجاد
اما ريم استمرت بالكتابه وكان فهد يشاركها الراي وكانت مثال على العلاقه
الراقيه المبنيه على الفكر والرأي والمبدأ مع عاطفه جميله مميزه ..
اما هند واحمد فكانوا يعيشون احلى حياة بااحلى حب
اما دلال ومحمد سيطر التفاهم والحب بينهم وينتظرون اول طفل لهم ..
عهد اكتشف عرض جدها وزعلت كثير حاولت تتأسف لغاليه لكن غاليه
حاولت تكون عاديه معها
سامي مازال يبحث عن الحب
مها وبدر ارتبط اسمهم مع بعض
اما عبدالله مازال يعاني من ضياع نفسه وولاسف في كل مره يجد ان العلاج
بالسفر وينسى العلاج الاساسي
اما راكان مازال مصر على رفض بنة خالته
بندر مازال يبحث عن وظيفه تؤهله للارتباط بأبنة عمته
وهكذا استمرت الحياة ..وستستمر الحياة هكذا متناقضه متوازنه ...


رؤيتي لروايه قبل الكتابه ..
كلمة الوفاء ..

انتهت حروفي ولم تنتهي الحياة هذي هي حياتا باافراحها واحزانها بجراحها
ودموعها ..

هكذا الحياة متوازنه جميله لمن يراها بالالوان كئيبه لمن يراها بمنظار اسود..

انها الحياة بكل تناقضاتها مثل الانسان بكل تناقضاته يحب ويكره يفرح
ويحزن هذكذا هي وهنا سر جمالها

لولا السواد لما برز لنا جمال البياض ولولا الالوان لما برز لنا هدوء السواد
ولولا الدمج بين الجميع لما عرفنا سر الابتسامه الصادره من قلب ..

لا اعلم هل ستكون حياة سامي اجمل مما هي عليه ..ام انه سينجرف خلف تيار
بدأ يسيطر على نسبة قليله من شبابنا وللاسف بعد الاقتناع والتنفيذ يفشل
لان شبابنا ابناء مجتمعهم والزواج بمجتمعنا زواج عائله لااشخاص لااعلم هل
سامي سيهزم الشك عندما يكون الاستثناء ويبحث عن زوجه بمجتمع يرفض
العلاقات المحرمه سيستمر سامي ولن اضع له نهايه بل ساترك لكم الفراغ لتكتبوا
سامي وحياته وقناعاته كل ماارده ان اوضح تفكير معين من غير نتيجه لان
الواقع لم تثبت نتائجه حتى تعمم ...


عبدالله..شاب يعاني من فراغ داخي وضياع يبحث يسافر ويحاول ان يجد حل
ولكن ككثير من شبابنا ينسى الحي الذي لاينام وللاسف قليل من يوجهنا الى
الحل الصحيح ..


غاليه ..بطلة قصتي الانسانه التي تشبهني بجانب معين فقط تتميز واعلنها
تتميز بالضعف الانثوي الجميل استطعت بالفطره التي خلقت عليها ان تحطم
وتذيب قلب فارس لم يحبها بل احاطتهم الموده والرحمه والاحترام وهذه كلها
تصب الى نهايه واحد الحب لكن لن يكون الحب الان لذلك سأترك لكم الفراغ
لتتوقعوا متى يعلن الحب بعد اول طفل او قبله او عند اخر طفل ام حفيد لكم النهايه ..


فهد ..اردت ان اكتب نموذج الضابط الذي تعود على القسوه بالعمل ولكن يملك
قلب يحب ويطمح للحب اردت ان اوضح ان هناك نماذج رائعه من شبابن
ا تقبل الراي الاخر وتقدر فكر المرأه ولاترفض كتابتها اذا هي منطقيه هادفه
محترمه اردت ان اقول ان الفتاة تستطيع ان تكون ذاتها بشخصيتها عند
زوجها لكن اذا اثبتت ذاتها عند اهلها لان الاثنين يكملون بعضهم
..لكم تصور الرقي تافكري الملي بالعاطفه الناضجه ..

احمد..كتبت الامنيه وهي جميله جدا عندما نسمع عن انسان ويرتبط اسمه
بالحلم سيكون رائع ان يتحقق وهذا مااردت ان اعبر عنه احمد تمنى هند
لم يحبها بل حبه لها بعد الخطوه الاهم الملكه لذلك احمد وهند نموذج للامنيه
التي اراها من حق كل شاب وفتاة امنيه راقيه خجوله هدف اسمى وارقى
من الحب من الابواب الخلفيه


محمد ..هذه الشخصيه وددت ان تعبر عن غلطه مراهقه ولكن تحمل الكثير
من البراءه هي تصور مثل لشاب الذي لايعرف هدفه بمراهقته ولكنه بغلطه
يكتشف رقي اخلاقه محمد اخطئ عندما اقام علاقه مع نوف ولكن اكتشف نفسه
عندما ساعد باانقاذها من اب متوحش اما دلال لم تكن الا شخصيه مساعده
لابراز هذا الدور

راكان وبندر..مثال لشبابنا بهذا السن الضحكه والحضور والطموح والاندفاع
وبعد التخرج لصدمه وفقدان الامل ولكن هؤلاء الشباب يتعرضون الى مواقف
فراكان يتعرض لضغط والدته ولكنه يحاول لانه يعتقد انه غير مهيئ ..
اما بندر فهو مثال لشاب الذي يتمنى الزواج ولكن بعد التعليم يقف عاجز
اين الوظيف فهل سيتخلى عن حلم المذيع ويرضى بوظيفه عاديه من اجل
ابنة عمته ام سيتخلى عنها لن اكتب نهايه بل سأجعل لمخيلتكم اعطى النهايه
بناء على واقعنا ..

تركي..انسان يوجد مثله الكثير منهم من يسعى للحلال ومنهم قلة الحيله
تجبره ان يتبع الحرام ولو كان رجال الاعمال لدينا ربعهم مثل فارس لتفادينا
الكثير من انحراف ابناء الاسر الفقيره

بدر ومها..نموذج لشبابنا وفتياتنا الذين يحبون بمجرد ان ارتبطت اسماءهم
ببعض وهذا حبنا بمجتمعنا عفيف ونفخر به

فارس ..بطل قصتي وشخصيه ارى بها الكثير من القوه والرجوله العصبيه
ميزه او صفه لشبابنا الذين يملكون شخصيه مثل فارس ..اردت ان اكتب ان
الحب ليس الهدف بل الاحترام اهم من ذلك اردت ان اكتب الوفاء منه للعم
عبدالكريم..والاعتزاز بالماضي اردت ان اكتب لغة الحوار لا اليد اردت ان اكتب
شخصيه اتمنى ان تكون هي السائده لذلك لم اكتب نهاية زواجه وتركت لك
الاختيار موعد الحب وساعة الافصاح عنه او حتى الاكتفاء بكل التقدير والاحترام


بقي ان اكتب احساسي لقلبه واختم هذاا الملف بقلمي ونبضي وبكل تلقائيه

(((يوم الاثنين الحزين..)))

انك يوم فضيل ..ويوم حزين باول الصباح قتلت الامل بقلوب الملايين ليس
هنا بارض المملكه العربيه السعوديه ولا الخليج ولا العرب بل بقلب كل مسلم
كان لفهد الجزيره بصمه له بتفريج كربه او احقاق حق ..

ايها الاثنين دعني اخاطبك قليل ولو مجازياً فاانا اعلم ان هذا قضاء وقدر وهذا
هو اليوم الذي لااحد يستطيع اتن يتأخر عنه ولكن الم تشعر انك قاسي كم طفل
ابكيته وكم رجل هزته اخبارك وكم امراه صدمت من خبرك ..ايها الاثنين الم ترى
دموع الرياض والم تسمع شهقات الخبر..الم يصلك خوف حائل..وصدمت جده
..الم تعلم انك بخبر اسكت الحناجر وطعن القوب..

الم تعلم انك قتلة فرحة خروجه من المستشفى فقد كنا مستبشرين خير بهذا الخبر
ولكنك قتلت الامل..

مااقسى حروفك ومااقسى قدومك مااقسى هاك الصباح ومااقصى الاخبار العاجله..

فهد بن عبدالعزيز آل سعود خادم الحرمين الشريفين وملك المملكه العربيه
السعوديه في ذمة الله ..

رحل فهد وانهمرت شلالة الدموع نعم نبكيك يافهد الى وقتنا هذا نبكي فراقك
ونتمنى ان نعطيك ولو القليل مما قدمت لنا ..

ربع قرن حكمت بها هذه المملكه وكانت مملكة الانسانيه والحب ..

سنوات تغيرت بها المملكه وتصدرت الدول بكثير من المجالات ..

فهد بن عبدالعزيز ..رحلت وبقيت شامخا بأسمك ..رحلت وبقت لنا اياديك البيضاء
..رحلت وتركت لنا اسم يقف له الجميع ..رحلت ووضعت لنا اسس مبنيه على
اسس الدين والسنه التي اعتمدها الموحد لنا ..

رحلت يافهد وتركت خلف جموع باكيه تبكي فراق اب وشيخ وقائد وخادم للبيتين
لن ينسى لك التاريخ التوسعه للحرمين الشريفين..ولاخدمات الحجاج..ولا حتى
طباعة المصاحف..ولا المراكز الدعويه..ولاالحملات الخيريه..ولا الكلمه الحاسمه
بالاجتماعات الدوليه..ولا المبادرات باقمم العربيه..ولاالعطاء لدول الشقيه ..

فهد بن عبدالعزيز رحت ولم يبقي لي الا ان اقول واردد

اللهم أغفر لهُ وأرحمهُ وعافهِ واعفوا عنهُ , وأكرم نزلهُ ووسع مدخلهُ
وأغسله بالماء والثلج والبرد , ونقهِ من الذنوب و الخطايا كما ينقى
الثوب الأبيضُ من الدنس , اللهم أوسع عليهِ قبره , وفرش قبره
من فراش الجنة ,اللهم اجعل قبره روضة من رياض الجنة
ولا تجعلها حفرةً من حفر النارِ يا رب العالمين, اللهم
أبدله داراً خيراً من داره وأهلاً خيراً من أهله
وزوجاً خيراً من زوجه,وأدخله الجنة
وأعذه من عذاب القبر ومن عذاب
النار .
قبل ان اودعكم لن اطلب منكم الا دعوه صادقه من قلب كل من شرفني هنا ..

The End ..


